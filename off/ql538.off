^juan10^pb

^juan1^pb



　　No. 26
中阿含經卷第一
　　　　東晉孝武及安帝世隆安元年十一
　　　　月至二年六月了於東亭寺罽賓三藏
^pb　　　　瞿曇僧伽提婆譯道祖筆受
　　中阿含七法品第一(有十經)(初一日誦)
　　(有五品半合有六十四經)
　善法．晝度樹　　城．水．木積喻
　善人往．世福　　日．車．漏盡七
^pb^n1中阿含七法品善法經第一我聞如是。　一時。
佛遊舍衛國。在勝林給孤獨園。　爾時。世尊告
諸比丘。若有比丘成就七法者。便於賢聖得
歡喜樂。正趣漏盡。云何為七。謂比丘知法．知
義．知時．知節．知己．知眾．知人勝如。　云何比丘
為知法耶。謂比丘知正經．歌詠．記說．偈咃因緣．
撰錄．本起．此說．生處．廣解．未曾有法及說是
義。是謂比丘為知法也。若有比丘不知法者。
謂不知正經．歌詠．記說．偈咃因緣．撰錄．本起．此
說．生處．廣解．未曾有法及
^pb說義。如是比丘為不知法。若有比丘善知法
者。謂知正經．歌詠．記說．偈咃因緣．撰錄．本起．此
說．生處．廣解．未曾有法及說義。是謂比丘善
知法也。　云何比丘為知義耶。謂比丘知彼彼
說義是彼義．是此義。是謂比丘為知義也。若
^pb有比丘不知義者。謂不知彼彼說義是彼義．
是此義。如是比丘為不知義。若有比丘善知
義者。謂知彼彼說義是彼義．是此義。是謂比
丘善知義也。　云何比丘為知時耶。謂比丘知
是時修下相。是時修高相。是時修捨相。是謂
^pb比丘為知時也。若有比丘不知時者。謂不知
是時修下相。是時修高相。是時修捨相。如是
比丘為不知時。若有比丘善知時者。謂知是
時修下相。是時修高相。是時修捨相。是謂比
丘善知時也。　云何比丘為知節耶。謂比丘
^pb知節。若飲若食．若去若住．若坐若臥．若語若
默．若大小便。捐除睡眠。修行正智。是謂比丘
為知節也。若有比丘不知節者。謂不知若飲
若食．若去若住．若坐若臥．若語若默．若大小
便。捐除睡眠。修行正智。如是比丘為不知節。
^pb若有比丘善知節者。謂知若飲若食。若去若
住。若坐若臥．若語若默．若大小便。捐除睡眠。
修行正智。是謂比丘善知節也。　云何比丘為
知己耶。謂比丘自知我有爾所信．戒．聞．施．慧．
辯．阿含及所得。是謂比丘為知己也。若有比
^pb丘不知己者。謂不自知我有爾所信．戒．聞．施．
慧．辯．阿含及所得。如是比丘為不知己。若有
比丘善知己者。謂自知我有爾所信．戒．聞．施．
慧．辯．阿含及所得。是謂比丘善知己也。　云何
比丘為知眾耶。謂比丘知此剎利眾．此梵志
^pb眾．此居士眾．此沙門眾。我於彼眾應如是去．
如是住．如是坐．如是語．如是默。是謂比丘為
知眾也。若有比丘不知眾者。謂不知此剎利
眾．此梵志眾．此居士眾．此沙門眾。我於彼眾
應如是去．如是住．如是坐．如是語．如是默。如
^pb是比丘為不知眾。若有比丘善知眾者。謂知
此剎利眾．此梵志眾．此居士眾．此沙門眾．我
於彼眾應如是去．如是住．如是坐．如是語．如
是默。是謂比丘善知眾也。　云何比丘知人勝
如。謂比丘知有二種人。有信有不信。若信者
^pb勝。不信者為不如也。謂信人復有二種。有數
往見比丘。有不數往見比丘。若數往見比丘
者勝。不數往見比丘者為不如也。謂數往見
比丘人復有二種。有禮敬比丘。有不禮敬比
丘。若禮敬比丘者勝。不禮敬比丘者為不如
^pb也。謂禮敬比丘人復有二種。有問經。有不問
經。若問經者勝。不問經者為不如也。謂問經
人復有二種。有一心聽經。有不一心聽經。若
一心聽經者勝。不一心聽經者為不如也。謂
一心聽經人復有二種。有聞持法。有聞不持
^pb法。若聞持法者勝。聞不持法者為不如也。謂
聞持法人復有二種。有聞法觀義。有聞法不
觀義。若聞法觀義者勝。聞法不觀義者為不
如也。謂聞法觀義人復有二種。有知法．知義．
向法次法．隨順於法．如法行之。有不知法．不
^pb知義．不向法次法．不隨順法．不如法行。若知
法．知義．向法次法．隨順於法．如法行者勝。不
知法．不知義．不向法次法．不隨順法．不如法
行者為不如也。　謂知法．知義．向法次法．隨順
於法．如法行人復有二種。有自饒益。亦饒益
^pb他。饒益多人。愍傷世間。為天．為人求義及饒
益。求安隱快樂。有不自饒益。亦不饒益他。不
饒益多人。不愍傷世間。不為天．不為人求義
及饒益。求安隱快樂。若自饒益。亦饒益他。饒
益多人。愍傷世間。為天．為人求義及饒益。求
^pb安隱快樂者。此人於彼人中為極第一。為大．
為上．為最．為勝．為尊．為妙。譬如因牛有乳。因
乳有酪。因酪有生酥。因生酥有熟酥。因熟酥
有酥精。酥精者。於彼中為極第一。為大．為上．
為最．為勝．為尊．為妙．如是若人自饒益。亦饒
^pb益他。饒益多人。愍傷世間。為天．為人求義及
饒益。求安隱快樂。此二人如上所說。如上分
別。如上施設。此為第一。為大。為上．為最．為勝．
為尊．為妙。是謂比丘知人勝如。　佛說如是。彼
諸比丘聞佛所說。歡喜奉行。善法經第一竟
(一千四百二十三字)。
^pb^n2中阿含七法品晝度樹經第二(初一日誦)我
聞如是。　一時。佛遊舍衛國。在勝林給孤獨園。
　爾時。世尊告諸比丘。若三十三天晝度樹葉
萎黃。是時。三十三天悅樂歡喜。晝度樹葉不
久當落。復次。三十三天晝度樹葉已落。是時。
^pb三十三天悅樂歡喜。晝度樹葉不久當還生。
復次。三十三天晝度樹葉已還生。是時。三十
三天悅樂歡喜。晝度樹不久當生網。復次。三
十三天晝度樹已生網。是時。三十三天悅樂
歡喜。晝度樹不久當生如鳥喙。復次。三十三
^pb天晝度樹已生如鳥喙。是時。三十三天悅樂
歡喜。晝度樹不久當開如缽。復次。三十三天
晝度樹已開如缽。是時。三十三天悅樂歡喜。
晝度樹不久當盡敷開。若晝度樹已盡敷開。
光所照。色所映。香所熏。周百由延。是時。三
^pb十三天於中夏四月。以天五欲功德具足而
自娛樂。是謂三十三天於晝度樹下集會娛
樂也。　如是義。聖弟子亦復爾。思念出家。是時
聖弟子名為葉黃。猶三十三天晝度樹葉萎
黃也。復次。聖弟子剃除鬚髮。著袈裟衣。至信．
^pb捨家．無家．學道。是時聖弟子名為葉落。猶三
十三天晝度樹葉落也。復次。聖弟子離欲．離
惡不善之法。有覺．有觀。離生喜．樂。得初禪成
就遊。是時。聖弟子名葉還生。猶三十三天晝
度樹葉還生也。復次。聖弟子覺．觀已息。內靜．
^pb一心。無覺．無觀。定生喜．樂。得第二禪成就遊。
是時。聖弟子名為生網。猶三十三天晝度樹
生網也。復次。聖弟子離於喜欲。捨無求遊。正
念正智而身覺樂。謂聖所說．聖所捨．念．樂住．
空。得第三禪成就遊。是時。聖弟子名生如鳥
^pb喙。猶三十三天晝度樹如鳥喙也。復次。聖弟
子樂滅．苦滅。喜．憂本已滅。不苦不樂．捨．念．清
淨。得第四禪成就遊。是時。聖弟子名生如缽。
猶三十三天晝度樹如缽也。　復次。聖弟子諸
漏已盡。心解脫．慧解脫。於現法中自知自覺。
^pb自作證成就遊。生已盡。梵行已立。所作已辦。
不更受有。知如真。是時。聖弟子名盡敷開。猶
三十三天晝度樹盡敷開也。彼為漏盡阿羅
訶比丘。三十三天集在善法正殿。咨嗟稱歎。
某尊弟子於某村邑剃除鬚髮。著袈裟衣。至
^pb信．捨家．無家．學道。諸漏已盡。心解脫．慧解脫。
於現法中自知自覺。自作證成就遊。生已盡。
梵行已立。所作已辦。不更受有。知如真。是謂
漏盡阿羅訶共集會也。如三十三天晝度樹
下共集會也。　佛說如是。彼諸比丘聞佛所說。

^pb歡喜奉行。晝度樹經第二竟(七百五十二字
)。
^n3中阿含七法品城喻經第三(初一日誦)我聞
如是。　一時。佛遊舍衛國。在勝林給孤獨園。　爾
時。世尊告諸比丘。如王邊城七事具足。四食
^pb豐饒。易不難得。是故王城不為外敵破。唯除
內自壞。　云何王城七事具足。謂王邊城造立
樓櫓。築地使堅。不可毀壞。為內安隱。制外怨
敵。是謂王城一事具足。復次。如王邊城掘鑿
池塹。極使深廣。修備可依。為內安隱。制外怨
^pb敵。是謂王城二事具足。復次。如王邊城周匝
通道。開除平博。為內安隱。制外怨敵。是謂王
城三事具足。復次。如王邊城集四種軍力象
軍．馬軍．車軍．步軍。為內安隱。制外怨敵。是謂
王城四事具足。復次。如王邊城豫備軍器弓．
矢．鉾．戟。為內安隱。制外怨敵。是謂王城五
^pb事具足。復次。如王邊城立守門大將。明略智
辯。勇毅奇謀。善則聽入。不善則禁。為內安隱。
制外怨敵。是謂王城六事具足。復次。如王邊
城築立高墻。令極牢固。泥塗堊灑。為內安隱。
制外怨敵。是謂王城七事具足也。　云何王城
^pb四食豐饒。易不難得。謂王邊城水草樵木。資
有豫備。為內安隱。制外怨敵。是謂王城一食
豐饒。易不難得。復次。如王邊城多收稻穀及
儲畜麥。為內安隱。制外怨敵。是謂王城二食
豐饒。易不難得。復次。如王邊城多積秥及大
^pb小豆。為內安隱。制外怨敵。是謂王城三食豐
饒。易不難得。復次。如王邊城畜酥油．蜜及甘
蔗．糖．魚．鹽．脯肉。一切具足。為內安隱。制外怨
敵。是謂王城四食豐饒。易不難得。如是王城
七事具足。四食豐饒。易不難得。不為外敵
^pb破。唯除內自壞。　如是。若聖弟子亦得七善法。
逮四增上心。易不難得。是故聖弟子不為魔
王之所得便。亦不隨惡不善之法。不為染污
所染。不復更受生也。云何聖弟子得七善法。
謂聖弟子得堅固信。深著如來。信根已立。終
^pb不隨外沙門．梵志。若天．魔．梵及餘世間。是謂
聖弟子得一善法。復次。聖弟子常行慚恥。可
慚知慚。惡不善法穢汙煩惱。受諸惡報。造生
死本。是謂聖弟子得二善法。復次。聖弟子常
行羞愧。可愧知愧。惡不善法穢汙煩惱。受諸
^pb惡報。造生死本。是謂聖弟子得三善法。復次。
聖弟子常行精進。斷惡不善。修諸善法。恒自
起意。專一堅固。為諸善本。不捨方便。是謂聖
弟子得四善法。復次。聖弟子廣學多聞。守持
不忘。積聚博聞。所謂法者。初善．中善．竟亦善。

^pb有義有文。具足清淨。顯現梵行。如是諸法廣
學多聞。翫習至千。意所惟觀。明見深達。是謂
聖弟子得五善法。復次。聖弟子常行於念。成
就正念。久所曾習。久所曾聞。恒憶不忘。是謂
聖弟子得六善法。復次。聖弟子修行智慧。觀
^pb興衰法。得如此智。聖慧明達。分別曉了。以正
盡苦。是謂聖弟子得七善法也。　云何聖弟子
逮四增上心。易不難得。謂聖弟子離欲．離惡
不善之法。有覺．有觀。離生喜．樂。逮初禪成就
遊。是謂聖弟子逮初增上心。易不難得。復次。
^pb聖弟子覺．觀已息。內靜．一心。無覺．無觀。定生
喜．樂。逮第二禪成就遊。是謂聖弟子逮第二
增上心。易不難得。復次。聖弟子離於喜欲。捨
無求遊。正念正智而身覺樂。謂聖所說．聖所
捨．念．樂住．空。逮第三禪成就遊。是謂聖弟子
^pb逮第三增上心。易不難得。復次。聖弟子樂滅．
苦滅。喜．憂本已滅。不苦不樂．捨．念．清淨。逮第
四禪成就遊。是謂聖弟子逮第四增上心。易
不難得。　如是。聖弟子得七善法。逮四增上心。
易不難得。不為魔王之所得便。亦不隨惡不
^pb善之法。不為染污所染。不復更受生。如王邊
城造立樓櫓。築地使堅。不可毀壞。為內安隱。
制外怨敵。如是。聖弟子得堅固信。深著如來。
信根已立。終不隨外沙門。梵志。若天．魔．梵及
餘世間。是謂聖弟子得信樓櫓。除惡不善。修
^pb諸善法也。　如王邊城掘鑿池塹。極使深廣。修
備可依。為內安隱。制外怨敵。如是。聖弟子常
行慚恥。可慚知慚。惡不善法穢汙煩惱。受諸
惡報。造生死本。是謂聖弟子得慚池塹。除惡
不善。修諸善法也。　如王邊城周匝通道。開除
^pb平博。為內安隱。制外怨敵。如是。聖弟子常行
羞愧。可愧知愧。惡不善法穢污煩惱。受諸惡
報。造生死本。是謂聖弟子得愧平道。除惡不
善。修諸善法也。　如王邊城集四種軍力象軍．
馬軍．車軍．步軍。為內安隱。制外怨敵。如是。聖
^pb弟子常行精進。斷惡不善。修諸善法。恒自起
意。專一堅固。為諸善本。不捨方便。是謂聖弟
子得精進軍力。除惡不善。修諸善法也。　如王
邊城豫備軍器弓．矢．鉾．戟。為內安隱。制外怨
敵。如是。聖弟子廣學多聞。守持不忘。積聚博
^pb聞。所謂法者。初善．中善．竟亦善。有義有文。具
足清淨。顯現梵行。如是諸法廣學多聞。翫習
至千。意所惟觀。明見深達。是謂聖弟子得多
聞軍器。除惡不善。修諸善法也。　如王邊城立
守門大將。明略智辯。勇毅奇謀。善則聽入。不
善則
^pb禁。為內安隱。制外怨敵。如是。聖弟子常行於
念。成就正念。久所曾習。久所曾聞。恒憶不忘。
是謂聖弟子得念守門大將。除惡不善。修諸
善法也。　如王邊城築立高牆。令極牢固。泥塗
堊灑。為內安隱。制外怨敵。如是。聖弟子修行
^pb智慧。觀興衰法。得如此智。聖慧明達。分別曉
了。以正盡苦。是謂聖弟子得智慧牆。除惡不
善。修諸善法也。　如王邊城水草樵木。資有豫
備。為內安隱。制外怨敵。如是。聖弟子離欲．離
惡不善之法。有覺．有觀。離生喜．樂。逮初禪成
^pb就遊。樂住無乏。安隱快樂。自致涅槃也。　如王
邊城多收稻穀及儲畜麥。為內安隱。制外怨
敵。如是。聖弟子覺．觀已息。內靜．一心。無覺．無
觀。定生喜．樂。逮第二禪成就遊。樂住無乏。安
隱快樂。自致涅槃也。　如王邊城多積秥及
^pb大小豆。為內安隱。制外怨敵。如是。聖弟子離
於喜欲。捨無求遊。正念正智而身覺樂。謂聖
所說．聖所捨．念．樂住．空。逮第三禪成就遊。樂
住無乏。安隱快樂。自致涅槃也。　如王邊城畜
酥油．蜜及甘蔗．糖．魚．鹽．脯肉。一切充足。為內
^pb安隱。制外怨敵。如是。聖弟子樂滅．苦滅。喜．憂
本已滅。不苦不樂．捨．念．清淨。逮第四禪成就
遊。樂住無乏。安隱快樂。自致涅槃。　佛說如是。
彼諸比丘聞佛所說。歡喜奉行。城喻經第三
竟(一千九百二字)。
^pb^n4中阿含七法品水喻經第四(初一日誦)我聞
如是。　一時。佛遊舍衛國。在勝林給孤獨園。　爾
時。世尊告諸比丘。我當為汝說七水人。諦聽。
諦聽。善思念之。　時。諸比丘受教而聽。　佛言。云
何為七。或有一人常臥水中。或復有人出水
還沒。或復有人出水而住。或復有人出
^pb水而住。住已而觀。或復有人出水而住。住已
而觀。觀已而渡。或復有人出水而住。住已而
觀。觀已而渡。渡已至彼岸。或復有人出水而
住。住已而觀。觀已而渡。渡已至彼岸。至彼岸
已。謂住岸人。如是。我當復為汝說七水喻人。
^pb諦聽。諦聽。善思念之。　時。諸比丘受教而聽。　佛
言。云何為七。或有人常臥。或復有人出已還
沒。或復有人出已而住。或復有人出已而住。
住已而觀。或復有人出已而住。住已而觀。觀
已而渡。或復有人出已而住。住已而觀。觀已
^pb而渡。渡已至彼岸。或復有人出已而住。住已
而觀。觀已而渡。渡已至彼岸。至彼岸已。謂住
岸梵志。此七水喻人。我略說也。如上說。如上
施設。汝知何義。何所分別。有何因緣。　時。諸比
丘白世尊曰。世尊為法本。世尊為
^pb法主。法由世尊。唯願說之。我等聞已。得廣知
義。　佛便告曰。汝等諦聽。善思念之。我當為汝
分別其義。　時。諸比丘受教而聽。佛言。云何有
人常臥。謂或有人為不善法之所覆蓋。染汙
所染。受惡法報。造生死本。是謂有人常臥。猶
^pb人沒溺。臥于水中。我說彼人亦復如是。是謂
初水喻人。世間諦如有也。　云何有人出已還
沒。謂人既出。得信善法。持戒．布施．多聞．智慧。
修習善法。彼於後時失信不固。失持戒．布施．
多聞．智慧而不堅固。是謂有人出已還沒。猶
^pb人溺水。既出還沒。我說彼人亦復如是。是謂
第二水喻人。世間諦如有也。　云何有人出已
而住。謂人既出。得信善法。持戒．布施．多聞．智
慧。修習善法。彼於後時信固不失。持戒．布施．
多聞．智慧。堅固不失。是謂有人出已而住。猶
^pb人溺水。出已而住。我說彼人亦復如是。是謂
第三水喻人。世間諦如有也。　云何有人出已
而住。住已而觀。謂人既出。得信善法。持戒．布
施．多聞．智慧。修習善法。彼於後時信固不失。
持戒．布施．多聞．智慧。堅固不失。住善法中。知
^pb苦如真。知苦習．知苦滅．知苦滅道如真。彼如
是知．如是見。三結便盡。謂身見．戒取．疑。三結
已盡。得須陀洹。不墮惡法。定趣正覺。極受七
有。天上．人間七往來已。便得苦際。是謂有人
出已而住。住已而觀。猶人溺水。出已而住。住
^pb已而觀。我說彼人亦復如是。是謂第四水喻
人。世間諦如有也。　云何有人出已而住。住已
而觀。觀已而渡。謂人既出。得信善法。持戒．布
施．多聞．智慧。修習善法。彼於後時信固不失。
持戒。布施．多聞．智慧。堅固不失。住善法中。知
^pb苦如真。知苦習．知苦滅．知苦滅道如真。如是
知．如是見。三結便盡。謂身見．戒取．疑。三結已
盡。婬．怒．癡薄。得一往來天上．人間。一往來已。
便得苦際。是謂有人出已而住。住已而觀。觀
已而渡。猶人溺水。出已而住。住已而觀。觀已
^pb而渡。我說彼人亦復如是。是謂第五水喻人。
世間諦如有也。　云何有人出已而住。住已而
觀。觀已而渡。渡已至彼岸。謂人既出。得信善
法。持戒．布施．多聞．智慧。修習善法。彼於後時
信固不失。持戒．布施．多聞．智慧。堅固不失。住
^pb善法中。知苦如真。知苦習．知苦滅．知苦滅道
如真。如是知．如是見。五下分結盡。謂貪欲．瞋
恚．身見．戒取．疑。五下分結盡已。生於彼間。便
般涅槃。得不退法。不還此世。是謂有人出已
而住。住已而觀。觀已而渡。渡已至彼岸。猶人
^pb溺水。出已而住。住已而觀。觀已而渡。渡已至
彼岸。我說彼人亦復如是。是謂第六水喻人。
世間諦如有也。　云何有人出已而住。住已而
觀。觀已而渡。渡已至彼岸。至彼岸已。謂住岸
梵志。謂人既出。得信善法。持戒．布施．多聞．智
^pb慧。修習善法。彼於後時信固不失。持戒．布施．
多聞．智慧。堅固不失。住善法中。知苦如真。知
苦習．知苦滅．知苦滅道如真。如是知．如是見。
欲漏心解脫。有漏．無明漏心解脫。解脫已。便
知解脫。生已盡。梵行已立。所作已辦。不更受
^pb有。知如真。是謂有人出已而住。住已而觀。觀
已而渡。渡已至彼岸。至彼岸已。謂住岸梵志。
猶人溺水。出已而住。住已而觀。觀已而渡。渡
已至彼岸。至彼岸已。謂住岸人。我說彼人亦
復如是。是謂第七水喻人。世間諦如有也。我
^pb向所言。當為汝說七水人者。因此故說。　佛說
如是。彼諸比丘聞佛所說。歡喜奉行。水喻經
第四竟(千三百八十八字)。
^n5中阿含七法品木積喻經第五(初一日誦)我
聞如是。　一時。佛遊拘薩羅。在人間。與大比丘
^pb眾翼從而行。　爾時。世尊則於中路。忽見一處
有大木積。洞燃俱熾。世尊見已。便下道側。更
就餘樹敷尼師檀。結加趺坐。世尊坐已。告諸
比丘。汝等見彼有大木積洞燃俱熾耶。　時。諸
比丘答曰。見也。世尊。　世尊復告諸比丘曰。於
^pb汝意云何。謂大木積洞燃俱熾。若抱．若坐．若
臥。謂剎利女。梵志．居士．工師女。年在盛時。沐
浴香薰。著明淨衣。華鬘．瓔珞嚴飾其身。若抱．
若坐．若臥。何者為樂。　時。諸比丘白曰。世尊。謂
大木積洞燃俱熾。若抱．若坐．若臥。甚苦。世尊。
謂剎利女。梵志．居士．工師女。年在盛時。沐浴
香薰。
^pb著明淨衣。華鬘．瓔珞嚴飾其身。若抱．若坐．若
臥。甚樂。世尊。世尊告曰。我為汝說。不令汝等
學沙門失沙門道。汝欲成無上梵行者。寧抱
木積洞燃俱熾。若坐．若臥。彼雖因此受苦或
死。然不以是身壞命終。趣至惡處。生地獄中。
^pb若愚癡人犯戒不精進。生惡不善法。非梵行
稱梵行。非沙門稱沙門。若抱剎利女。梵志．居
士．工師女。年在盛時。沐浴香薰。著明淨衣。華
鬘．瓔珞嚴飾其身。若坐．若臥者。彼愚癡人因
是長夜不善不義。受惡法報。身壞命終。趣至
^pb惡處。生地獄中。是故汝等當觀自義．觀彼義．
觀兩義。當作是念。我出家學。不虛不空。有果
有報。有極安樂。生諸善處而得長壽。受人信
施衣被．飲食．床褥．湯藥。令諸施主得大福祐。
得大果報。得大光明者。當作是學。　世尊復告
^pb諸比丘曰。於意云何。若有力士以緊索毛繩
絞勒其𨄔皮。斷皮已斷肉。斷肉已斷筋。斷筋
已斷骨。斷骨已至髓而住。若從剎利．梵志．居
士．工師受其信施。按摩身體．支節．手足。何者
為樂。　時。諸比丘白曰。世尊。若有力士以緊索
^pb毛繩絞勒其𨄔皮。斷皮已斷肉。斷肉已斷筋。
斷筋已斷骨。斷骨已至髓而住。甚苦。世尊。若
從剎利．梵志．居士．工師受其信施。按摩身體．
支節．手足。甚樂。世尊。　世尊告曰。我為汝說。不
令汝等學沙門失沙門道。汝欲成無上梵行
^pb者。寧令力士以緊索毛繩絞勒其𨄔皮。斷皮
已斷肉。斷肉已斷筋。斷筋已斷骨。斷骨已至
髓而住。彼雖因此受苦或死。然不以是身壞
命終。趣至惡處。生地獄中。若愚癡人犯戒不
精進。生惡不善法。非梵行稱梵行。非
^pb沙門稱沙門。從剎利．梵志．居士．工師受其信
施。按摩身體．支節．手足。彼愚癡人因是長夜
不善不義。受惡法報。身壞命終。趣至惡處。生
地獄中。是故汝等當觀自義．觀彼義．觀兩義。
當作是念。我出家學。不虛不空。有果有報。有
^pb極安樂。生諸善處而得長壽。受人信施衣被．
飲食．床褥．湯藥。令諸施主得大福祐。得大果
報。得大光明者。當作是學。　世尊復告諸比丘
曰。於意云何。若有力士以瑩磨利刀截斷其
髀。若從剎利．梵志．居士．工師受信施．禮拜。恭
^pb敬將迎。何者為樂。　時。諸比丘白曰。世尊。若有
力士以瑩磨利刀截斷其髀。甚苦。世尊。若從
剎利．梵志．居士．工師受信施．禮拜。恭敬將迎。
甚樂。世尊。　世尊告曰。我為汝說。不令汝等學
沙門失沙門道。汝欲成無上梵行者。寧令力
^pb士以瑩磨利刀截斷其髀。彼雖因此受苦或
死。然不以是身壞命終。趣至惡處。生地獄中。
若愚癡人犯戒不精進。生惡不善法。非梵行
稱梵行。非沙門稱沙門。從剎利．梵志．居士．工
師受信施．禮拜。恭敬將迎。彼愚癡人因是長
^pb夜不善不義。受惡法報。身壞命終。趣至惡處。
生地獄中。是故汝等當觀自義．觀彼義．觀兩
義。當作是念。我出家學。不虛不空。有果有報。
有極安樂。生諸善處而得長壽。受人信施衣
被．飲食床褥．湯藥。令諸施主得大福祐。得大
^pb果報。得大光明者。當作是學。　世尊復告諸比
丘曰。於意云何。若有力士以鐵銅鍱洞燃俱
熾。纏絡其身。若從剎利．梵志．居士．工師受信
施衣服。何者為樂。　時。諸比丘白曰。世尊。若有
力士以鐵銅鍱洞燃俱熾。纏絡其身。甚苦。世
^pb尊。若從剎利．梵志．居士．工師受信施衣服。甚
樂。世尊。　世尊告曰。我為汝說。不令汝等學沙
門失沙門道。汝欲成無上梵行者。寧令力士
以鐵銅鍱洞燃俱熾。纏絡其身。彼雖因此受
苦或死。然不以是身壞命終。趣至惡處。生地
^pb獄中。若愚癡人犯戒不精進。生惡不善法。非
梵行稱梵行。非沙門稱沙門。從剎利．梵志．居
士．工師受信施衣服。彼愚癡人因是長夜不
善不義。受惡法報。身壞命終。趣至惡處。生地
獄中。是故汝等當觀自義．觀彼義．觀兩義。當
^pb作是念。我出家學。不虛不空。有果有報。有極
安樂。生諸善處而得長壽。受人信施衣被．飲
食．床褥．湯藥。令諸施主得大福祐。得大果報。
得大光明者。當作是學。　世尊復告諸比丘曰。
於意云何。若有力士以熱鐵鉗鉗開其口。便
^pb以鐵丸洞燃俱熾。著其口中。彼熱鐵丸燒脣。
燒脣已燒舌。燒舌已燒齗。燒齗已燒咽。燒咽
已燒心。燒心已燒腸胃。燒腸胃已下過。若從
剎利．梵志．居士．工師受信施食無量眾味。何
者為樂。　時。諸比丘白曰。世尊。若有力士以熱
^pb鐵鉗鉗開其口。便以鐵丸洞燃俱熾。著其口
中。彼熱鐵丸燒脣。燒脣已燒舌。燒舌已燒齗。
燒齗已燒咽。燒咽已燒心。燒心已燒腸胃。燒
腸胃已下過。甚苦。世尊。若從剎利．梵志．居士．
工師受信施食無量眾味。甚樂。世尊。　世尊告
^pb曰。我為汝說。不令汝等學沙門失沙門道。汝
欲成無上梵行者。寧令力士以熱鐵鉗鉗開
其口。便以鐵丸洞燃俱熾。著其口中。彼熱鐵
丸燒脣。燒脣已燒舌。燒舌已燒齗。燒齗已燒
咽。燒咽已燒心。燒心已燒腸胃。燒腸胃已下
^pb過。彼雖因此受苦或死。然不以是身壞命終。
趣至惡處。生地獄中。若愚癡人犯戒不精進。
生惡不善法。非梵行稱梵行。非沙門稱沙門。
從剎利．梵志．居士．工師受信施食無量眾味。
彼愚癡人因是長夜不善不義。受惡法報。身
^pb壞命終。趣至惡處。生地獄中。是故汝等當觀
自義．觀彼義．觀兩義。當作是念。我出家學。不
虛不空。有果有報。有極安樂。生諸善處而得
長壽。受人信施衣被．飲食．床褥．湯藥。令諸施
主得大福祐。得大果報。得大光明者。當作是
^pb學。　世尊復告諸比丘曰。於意云何。若有力士
以鐵銅床洞燃俱熾。強逼使人坐臥其上。若
從剎利．梵志．居士．工師受其信施床榻臥具。
何者為樂。　時。諸比丘白曰。世尊。若有力士以
鐵銅床洞燃俱熾。強逼使人坐臥其上。甚苦。

^pb世尊。若從剎利．梵志．居士．工師受其信施床
榻臥具。甚樂。世尊。　世尊告曰。我為汝說。不令
汝等學沙門失沙門道。汝欲成無上梵行者。
寧令力士以鐵銅床洞燃俱熾。強逼使人坐
臥其上。彼雖因此受苦或死。然不以是身壞
^pb命終。趣至惡處。生地獄中。若愚癡人犯戒不
精進。生惡不善法。非梵行稱梵行。非沙門稱
沙門。從剎利．梵志．居士．工師受其信施床榻
臥具。彼愚癡人因是長夜不善不義。受惡法
報。身壞命終。趣至惡處。生地獄中。是故汝等
^pb當觀自義．觀彼義．觀兩義。當作是念。我出家
學。不虛不空。有果有報。有極安樂。生諸善處
而得長壽。受人信施衣被．飲食．床褥．湯藥。令
諸施主得大福祐。得大果報。得大光明者。當
作是學。　世尊復告諸比丘曰。於意云何。若有
^pb力士以大鐵銅釜洞燃俱熾。撮舉人已。倒著
釜中。若從剎利．梵志．居士．工師受信施房舍。
泥治堊灑。窗戶牢密。爐火熅暖。何者為樂。　時。
諸比丘白曰。世尊。若有力士以大鐵銅釜洞
燃俱熾。撮舉人已。倒著釜中。甚苦。世尊。若從
^pb剎利．梵志．居士．工師受信施房舍。泥治堊灑。
窗戶牢密。爐火熅暖。甚樂。世尊。　世尊告曰。我
為汝說。不令汝等學沙門失沙門道。汝欲成
無上梵行者。寧令力士以大鐵銅釜洞燃俱
熾。撮舉人已。倒著釜中。彼雖因此受苦或死。
^pb然不以是身壞命終。趣至惡處。生地獄中。若
愚癡人犯戒不精進。生惡不善法。非梵行稱
梵行。非沙門稱沙門。從剎利．梵志．居士．工師
受信施房舍。泥治堊灑。窗戶牢密。爐火熅暖。
彼愚癡人因是長夜不善不義。受惡法報。身
^pb壞命終。趣至惡處。生地獄中。是故汝等當觀
自義．觀彼義．觀兩義。當作是念。我出家學。不
虛不空。有果有報。有極安樂。生諸善處而得
長壽。受人信施衣被．飲食．床褥．湯藥。令諸施
主得大福祐。得大果報。得大光明者。當作是
^pb學。　說此法時。六十比丘漏盡結解。六十比丘
捨戒還家。所以者何。世尊教誡甚深。甚難。學
道亦復甚深。甚難。　佛說如是。彼諸比丘聞佛
所說。歡喜奉行。木積喻經第五竟(二千六百
四十四字)。中阿含經卷第一(八千一百九字
^pb)(初一日誦)
^juan2^pb

中阿含經卷第二
　　　　東晉罽賓三藏瞿曇僧伽提婆譯
^n6七法品善人往經第六(初一日誦)我聞如是。
　一時。佛遊舍衛國。在勝林給孤獨園。　爾時。世
^pb尊告諸比丘。我當為汝說七善人所往至處
及無餘涅槃。諦聽。諦聽。善思念之。　時。諸比丘
受教而聽。　佛言。云何為七。比丘行當如是。我
者無我。亦無我所。當來無我。亦無我所。已有
便斷。已斷得捨。有樂不染。合會不著。如是行
^pb者。無上息跡慧之所見。然未得證。比丘行如
是。往至何所。譬如燒䴸纔燃便滅。當知比丘亦
復如是。少慢未盡。五下分結已斷。得中般涅
槃。是謂第一善人所往至處。世間諦如有。　復
次。比丘行當如是。我者無我。亦無我所。當來
無我。亦無我所。已有便斷。已斷
^pb得捨。有樂不染。合會不著。行如是者。無上息
跡慧之所見。然未得證。比丘行如是。往至何
所。譬若如鐵洞燃俱熾。以椎打之。迸火飛空。
上已即滅。當知比丘亦復如是。少慢未盡。五
下分結已斷。得中般涅槃。是謂第二善人所
^pb往至處。世間諦如有。　復次。比丘行當如是。我
者無我。亦無我所。當來無我。亦無我所。已有
便斷。已斷得捨。有樂不染。合會不著。行如是
者。無上息跡慧之所見。然未得證。比丘行如
是。往至何所。譬若如鐵洞燃俱熾。以椎打之。
^pb迸火飛空。從上來還。未至地滅。當知比丘亦
復如是。少慢未盡。五下分結已斷。得中般涅
槃。是謂第三善人所往至處。世間諦如有。　復
次。比丘行當如是。我者無我。亦無我所。當來
無我。亦無我所。已有便斷。已斷得捨。有樂不
^pb染。合會不著。行如是者。無上息跡慧之所見。
然未得證。比丘行如是。往至何所。譬若如鐵
洞然俱熾。以椎打之。迸火飛空。墮地而滅。當
知比丘亦復如是。少慢未盡。五下分結已斷。
得生般涅槃。是謂第四善人所往至處。世間
^pb諦如有。　復次。比丘行當如是。我者無我。亦無
我所。當來無我。亦無我所。已有便斷。已斷得
捨。有樂不染。合會不著。行如是者。無上息跡
慧之所見。然未得證。比丘行如是。往至何所。
譬若如鐵洞燃俱熾。以椎打之。迸火飛空。墮
^pb少薪草上。若煙若燃。燃已便滅。當知比丘亦
復如是。少慢未盡。五下分結已斷。得行般涅
槃。是謂第五善人所往至處。世間諦如有。　復
次。比丘行當如是。我者無我。亦無我所。當來
無我。亦無我所。已有便斷。已斷得捨。有樂不
^pb染。合會不著。行如是者。無上息跡慧之所見。
然未得證。比丘行如是。往至何所。譬若如鐵
洞燃俱熾。以椎打之。迸火飛空。墮多薪草上。
若煙若燃。燃盡已滅。當知比丘亦復如是。少
慢未盡。五下分結已斷。得無行般涅槃。是謂
^pb第六善人所往至處。世間諦如有。　復次。比丘
行當如是。我者無我。亦無我所。當來無我。亦
無我所。已有便斷。已斷得捨。有樂不染。合會
不著。行如是者。無上息跡慧之所見。然未得
證。比丘行如是。往至何所。譬若如鐵洞燃俱
^pb熾。以椎打之。迸火飛空。墮多薪草上。若煙若
燃。燃已便燒村邑．城郭．山林．曠野。燒村邑．城
郭．山林．曠野已。或至道．至水．至平地滅。當知
比丘亦復如是。少慢未盡。五下分結已斷。得
上流阿迦膩吒般涅槃。是謂第七善人所往
^pb至處。世間諦如有。　云何無餘涅槃。比丘行當
如是。我者無我。亦無我所。當來無我。亦無我
所。已有便斷。已斷得捨。有樂不染。合會不著。
行如是者。無上息跡慧之所見。而已得證。我
說彼比丘不至東方。不至西方．南方．北方．四
^pb維．上．下。便於現法中息跡滅度。我向所說七
善人所往至處及無餘涅槃者。因此故說。　佛
說如是。彼諸比丘聞佛所說。歡喜奉行。善人
往經第六竟(千一百三字)。
^n7中阿含七法品世間福經第七(初一日誦)我
^pb聞如是。　一時。佛遊拘舍彌。在瞿沙羅園。爾時。
尊者摩訶周那則於晡時從宴坐起。往詣佛
所。到已作禮。卻坐一面。白曰。世尊。可得施設
世間福耶。　世尊告曰。可得。周那。有七世間福。
得大福祐。得大果報。得大名譽。得大功德。
^pb云何為七。周那。有信族姓男．族姓女。施比丘
眾房舍．堂閣。周那。是謂第一世間之福。得大
福祐。得大果報。得大名譽。得大功德。　復次。周
那。有信族姓男．族姓女。於房舍中施與床座．
氍𭯫毾𣰆氈褥．臥具。周那。是謂第二世間之福。得
^pb大福祐。得大果報。得大名譽。得大功德。　復次。
周那。有信族姓男．族姓女。於房舍中施與一
切新淨妙衣。周那。是謂第三世間之福。得大
福祐。得大果報。得大名譽。得大功德。　復次。周
那。有信族姓男．族姓女。於房舍中常施於眾
^pb朝粥．中食。又以園民供給使令。若風雨寒雪。
躬往園所。增施供養。諸比丘眾食已。不患風
雨寒雪沽漬衣服。晝夜安樂禪寂思惟。周那。
是謂第七世間之福。得大福祐。得大果報。得
大名譽。得大功德。　周那。信族姓男．族姓
^pb女已得此七世間福者。若去若來。若立若坐。
若眠若覺。若晝若夜。其福常生。轉增轉廣。周
那。譬如恒伽水。從源流出。入于大海。於其中
間轉深轉廣。周那。如是信族姓男．族姓女已
得此七世間福者。若去若來。若立若坐。若眠
^pb若覺。若晝若夜。其福常生。轉增轉廣。　於是。尊
者摩訶周那即從坐起。偏袒右肩。右膝著地。
長跪叉手白曰。世尊。可得施設出世間福耶。
　世尊告曰。可得。周那。更有七福出於世間。得
大福祐。得大果報。得大名譽。得大功德。云何
^pb為七。周那。有信族姓男．族姓女。聞如來．如來
弟子遊於某處。聞已歡喜。極懷踊躍。周那。是
謂第一出世間福。得大福祐。得大果報。得大
名譽。得大功德。　復次。周那。有信族姓男．族姓
女。聞如來．如來弟子欲從彼至此。聞已歡喜。

^pb極懷踊躍。周那。是謂第二出世間福。得大福
祐。得大果報。得大名譽。得大功德。　復次。周那。
有信族姓男．族姓女。聞如來．如來弟子已從
彼至此。聞已歡喜。極懷踊躍。以清淨心躬往
奉見。禮敬供養。既供養已。受三自歸於佛．法
^pb及比丘眾。而受禁戒。周那。是謂第七出世間
福。得大福祐。得大果報。得大名譽。得大功德。
　周那。信族姓男．族姓女若得此七世間之福
及更有七出世間福者。其福不可數。有爾所
福。爾所福果。爾所福報。唯不可限．不可量．不
^pb可得大福之數。周那。譬如從閻浮洲有五河
流。一曰恒伽。二曰搖尤那。三曰舍勞浮。四曰
阿夷羅婆提。五曰摩企。流入大海。於其中間
水不可數。有爾所升斛。唯不可限。不可量．不
可得大水之數。周那。如是信族姓男．族姓女
^pb若得此七世間之福及更有七出世間福者。
其福不可數。有爾所福。爾所福果。爾所福報。
唯不可限．不可量．不可得大福之數。　爾時。世
尊而說頌曰。
　恒伽之河　　清淨易渡
^pb　海多珍寶　　眾水中王
　猶若河水　　世人敬奉
　諸川所歸　　引入大海
　如是人者　　施衣飲食
　床榻茵褥　　及諸坐具
^pb　無量福報　　將至妙處
　猶若河水　　引入大海佛說如是。尊者摩訶周
那及諸比丘聞佛所說。歡喜奉行。世間福經
第七竟(九百九十三字)。
^n8中阿含七法品七日經第八(初一日誦)我聞
如是。　一時。佛遊鞞舍離。在奈氏樹園。爾時。世
尊告諸比丘。一切行無常。不久住法．速變易
法．不可猗法。如是諸行不當樂著。當患厭之。
當求捨離。當求解脫。所以者何。有時不
^pb雨。當不雨時。一切諸樹．百穀．藥木皆悉枯槁。
摧碎滅盡。不得常住。是故一切行無常。不久
住法．速變易法．不可猗法。如是諸行不當樂
著。當患厭之。當求捨離。當求解脫。　復次。有時
二日出世。二日出時。諸溝渠川流皆悉竭盡。
^pb不得常住。是故一切行無常。不久住法．速變
易法．不可猗法。如是諸行不當樂著。當患厭
之。當求捨離。當求解脫。　復次。有時三日出世。
三日出時。諸大江河皆悉竭盡。不得常住。是
故一切行無常。不久住法．速變易法。不可猗
^pb法。如是諸行不當樂著。當患厭之。當求捨離。
當求解脫。　復次。有時四日出世。四日出時。諸
大泉源從閻浮洲五河所出。一曰恒伽。二曰
搖尤那。三曰舍牢浮。四曰阿夷羅婆提。五曰
摩企。彼大泉源皆悉竭盡。不得常住。是故一
^pb切行無常。不久住法．速變易法。不可猗法。如
是諸行不當樂著。當患厭之。當求捨離。當求
解脫。　復次。有時五日出世。五日出時。大海水
減一百由延。轉減乃至七百由延。五日出時。
海水餘有七百由延。轉減乃至一百由延。五
^pb日出時。大海水減一多羅樹。轉減乃至七多
羅樹。五日出時。海水餘有七多羅樹。轉減乃
至一多羅樹。五日出時。海水減一人。轉減乃
至七人。五日出時。海水餘有七人。轉減乃至
一人。五日出時。海水減至頸．至肩．至腰．至䐀至
^pb膝．至踝。有時海水消盡。不足沒指。是故一切
行無常。不久住法．速變易法．不可猗法。如是
諸行不當樂著。當患厭之。當求捨離。當求解
脫。　復次。有時六日出世。六日出時。一切大地
須彌山王皆悉煙起。合為一煙。譬如陶師
^pb始爨灶時。皆悉煙起。合為一煙。如是六日出
時。一切大地須彌山王皆悉煙起。合為一煙。
是故一切行無常。不久住法．速變易法。不可
猗法。如是諸行不當樂著。當患厭之。當求捨
離。當求解脫。　復次。有時七日出世。七日出時。
^pb一切大地須彌山王洞燃俱熾。合為一㷿如是
七日出時。一切大地須彌山王洞燃俱熾。合
為一㷿風吹火㷿乃至梵天。是時。晃昱諸天始生
天者。不諳世間成敗。不見世間成敗。不知世
間成敗。見大火已。皆恐怖毛豎而作是念。火
^pb不來至此耶。火不來至此耶。前生諸天諳世
間成敗。見世間成敗。知世間成敗。見大火已。
慰勞諸天曰。莫得恐怖。火法齊彼。終不至此。
七日出時。須彌山王百由延崩散壞滅盡。二
百由延．三百由延。乃至七百由延崩散
^pb壞滅盡。七日出時。須彌山王及此大地燒壞
消滅。無餘栽燼。如燃酥油。煎熬消盡。無餘煙
墨。如是七日出時。須彌山王及此大地無餘
災燼。是故一切行無常。不久住法．速變易法．
不可猗法。如是諸行不當樂著。當患厭之。當
^pb求捨離。當求解脫。　我今為汝說須彌山王當
崩壞盡。誰有能信。唯見諦者耳。我今為汝說
大海水當竭消盡。誰有能信。唯見諦者耳。我
今為汝說一切大地當燒燃盡。誰有能信。唯
見諦者耳。所以者何。比丘。昔有大師名曰善
^pb眼。為外道仙人之所師宗。捨離欲愛。得如意
足。善眼大師有無量百千弟子。善眼大師為
諸弟子說梵世法。若善眼大師為說梵世法
時。諸弟子等有不具足奉行法者。彼命終已。
或生四王天。或生三十三天。或生㷿天。或
^pb生兜率哆天。或生化樂天。或生他化樂天。若
善眼大師為說梵世法時。諸弟子等設有具
足奉行法者。彼修四梵室。捨離於欲。彼命終
已。得生梵天。彼時善眼大師而作是念。我不
應與弟子等同俱至後世共生一處。我今寧
^pb可更修增上慈。修增上慈已。命終得生晃昱
天中。彼時善眼大師則於後時更修增上慈。
修增上慈已。命終得生晃昱天中。善眼大師
及諸弟子學道不虛。得大果報。　諸比丘。於意
云何。昔善眼大師為外道仙人之所師宗。捨
^pb離欲愛。得如意足者。汝謂異人耶。莫作斯念。
當知即是我也。我於爾時名善眼大師。為外
道仙人之所師宗。捨離欲愛。得如意足。我於
爾時有無量百千弟子。我於爾時為諸弟子
說梵世法。我說梵世法時。諸弟子等有不具
^pb足奉行法者。彼命終已。或生四王天。或生三
十三天。或生㷿天。或生兜率哆天。或生化樂
天。或生他化樂天。我說梵世法時。諸弟子等
設有具足奉行法者。修四梵室。捨離於欲。彼
命終已。得生梵天。我於爾時而作是念。我不
^pb應與弟子等同俱至後世共生一處。我今寧
可更修增上慈。修增上慈已。命終得生晃昱
天中。我於後時更修增上慈。修增上慈已。命
終得生晃昱天中。我於爾時及諸弟子學道
不虛。得大果報。　我於爾時親行斯道。為自饒
^pb益。亦饒益他。饒益多人。愍傷世間。為天．為人
求義及饒益。求安隱快樂。爾時說法不至究
竟。不究竟白淨。不究竟梵行。不究竟梵行訖。
爾時不離生．老．病．死．啼哭．憂慼。亦未能得脫
一切苦。　比丘。我今出世。如來．無所著．等正
^pb覺．明行成為．善逝．世間解．無上士．道法御．天
人師。號佛．眾祐。我今自饒益。亦饒益他。饒益
多人。愍傷世間。為天．為人求義及饒益。求安
隱快樂。我今說法得至究竟。究竟白淨。究竟
梵行。究竟梵行訖。我今已離生．老．病．死．啼哭．
^pb憂慼。我今已得脫一切苦。佛說如是。彼諸比
丘聞佛所說。歡喜奉行。七日經第八竟(千七
百一字)。
^n9中阿含七法品七車經第九(初一日誦)我聞
如是。　一時。佛遊王舍城。在竹林精舍。與大比
^pb丘眾共受夏坐。尊者滿慈子亦於生地受夏
坐。是時。生地諸比丘受夏坐訖。過三月已。補
治衣竟。攝衣持缽。從生地出。向王舍城。展轉
進前。至王舍城。住王舍城竹林精舍。　是時。生
地諸比丘詣世尊所。稽首作禮。卻坐一面。　世
尊問曰。諸比丘。從何所來。何處夏坐。　生
^pb地諸比丘白曰。世尊。從生地來。於生地夏坐。
　世尊問曰。於彼生地諸比丘中。何等比丘為
諸比丘所共稱譽。自少欲．知足。稱說少欲．知
足。自閑居。稱說閑居。自精進。稱說精進。自正
念。稱說正念。自一心。稱說一心。自智慧。稱說
^pb智慧。自漏盡。稱說漏盡。自勸發渴仰。成就歡
喜。稱說勸發渴仰。成就歡喜。　生地諸比丘白
曰。世尊。尊者滿慈子於彼生地。為諸比丘所
共稱譽。自少欲．知足。稱說少欲．知足。自閑居。
稱說閑居。自精進。稱說精進。自正念。稱說正
^pb念。自一心。稱說一心。自智慧。稱說智慧。自漏
盡。稱說漏盡。自勸發渴仰。成就歡喜。稱說勸
發渴仰。成就歡喜。　是時。尊者舍梨子在眾中
坐。尊者舍梨子作如是念。世尊如事問彼生
地諸比丘輩。生地諸比丘極大稱譽賢者滿
^pb慈子。自少欲．知足。稱說少欲．知足。自閑居。稱
說閑居。自精進。稱說精進。自正念。稱說正念。
自一心。稱說一心。自智慧。稱說智慧。自漏盡。
稱說漏盡。自勸發渴仰。成就歡喜。稱說勸發
渴仰。成就歡喜。　尊者舍梨子復作是念。何時
^pb當得與賢者滿慈子共聚集會。問其少義。彼
或能聽我之所問。　爾時。世尊於王舍城受夏
坐訖。過三月已。補治衣竟。攝衣持缽。從王舍
城出。向舍衛國。展轉進前。至舍衛國。即住勝
林給孤獨園。尊者舍梨子與生地諸比丘於
^pb王舍城共住少日。攝衣持缽。向舍衛國。展轉
進前。至舍衛國。共住勝林給孤獨園。　是時。尊
者滿慈子於生地受夏坐訖。過三月已。補治
衣竟。攝衣持缽。從生地出。向舍衛國。展轉進
前。至舍衛國。亦住勝林給孤獨園。尊者滿慈
^pb子詣世尊所。稽首作禮。於如來前敷尼師檀。
結加趺坐。　時。尊者舍梨子問餘比丘。諸賢。何
者是賢者滿慈子耶。　諸比丘白尊者舍梨子。
唯然。尊者在如來前坐。白皙隆鼻。如鸚鵡觜。
即其人也。　時。尊者舍梨子知滿慈子色貌已。
^pb則善記念。　尊者滿慈子過夜平旦。著衣持缽。
入舍衛國而行乞食。食訖中後。還舉衣缽。澡
洗手足。以尼師檀著於肩上。至安陀林經行
之處。尊者舍梨子亦過夜平旦。著衣持缽。入
舍衛國而行乞食。食訖中後。還舉衣缽。澡洗
^pb手足。以尼師檀著於肩上。至安陀林經行之
處。　時。尊者滿慈子到安陀林。於一樹下敷尼
師檀。結加趺坐。尊者舍梨子亦至安陀林。離
滿慈子不遠。於一樹下敷尼師檀。結加趺坐。
　尊者舍梨子則於晡時從燕坐起。往詣尊者
^pb滿慈子所。共相問訊。卻坐一面。則問尊者滿
慈子曰。賢者。從沙門瞿曇修梵行耶。　答曰。如
是。　云何。賢者。以戒淨故。從沙門瞿曇修梵行
耶。　答曰。不也。　以心淨故．以見淨故．以疑蓋淨
故．以道非道知見淨故．以道跡知見淨故．以
^pb道跡斷智淨故。從沙門瞿曇修梵行耶。　答曰。
不也。　又復問曰。我向問賢者從沙門瞿曇修
梵行耶。則言如是。今問賢者以戒淨故從沙
門瞿曇修梵行耶。便言不也。以心淨故．以見
淨故．以疑蓋淨故．以道非道知見淨故．以道
^pb跡知見淨故．以道跡斷智淨故。從沙門瞿曇
修梵行耶。便言不也。然以何義。從沙門瞿曇
修梵行耶。　答曰。賢者。以無餘涅槃故。　又復問
曰。云何。賢者。以戒淨故。沙門瞿曇施設無餘
涅槃耶。　答曰。不也。　以心淨故．以見淨故．以疑
^pb蓋淨故．以道非道知見淨故．以道跡知見淨
故．以道跡斷智淨故。沙門瞿曇施設無餘涅
槃耶。　答曰。不也。　又復問曰我向問仁。云何賢
者以戒淨故。沙門瞿曇施設無餘涅槃耶。賢
者言不。以心淨故．以見淨故．以疑蓋淨故．以
^pb道非道知見淨故．以道跡知見淨故．以道跡
斷智淨故。沙門瞿曇施設無餘涅槃耶。賢者
言不。賢者所說為是何義。云何得知。　答曰。賢
者。若以戒淨故。世尊沙門瞿曇施設無餘涅
槃者。則以有餘稱說無餘。以心淨故．以見淨
^pb故．以疑蓋淨故．以道非道知見淨故．以道跡
知見淨故．以道跡斷智淨故。世尊沙門瞿曇
施設無餘涅槃者。則以有餘稱說無餘。賢者。
若離此法。世尊施設無餘涅槃者。則凡夫亦
當般涅槃。以凡夫亦離此法故。賢者。但以戒
^pb淨故。得心淨。以心淨故。得見淨。以見淨故。得
疑蓋淨。以疑蓋淨故。得道非道知見淨。以道
非道知見淨故。得道跡知見淨。以道跡知見
淨故。得道跡斷智淨。以道跡斷智淨故。世尊
沙門瞿曇施設無餘涅槃也。　賢者。復聽。昔拘
^pb薩羅王波斯匿在舍衛國。於婆雞帝有事。彼
作是念。以何方便。令一日行。從舍衛國至婆
雞帝耶。復作是念。我今寧可從舍衛國至婆
雞帝。於其中間布置七車。爾時。即從舍衛國
至婆雞帝。於其中間布置七車。布七車已。從
^pb舍衛國出。至初車。乘初車。至第二車。捨初車。
乘第一車。至第三車。捨第二車。乘第三車。至
第四車。捨第三車。乘第四車。至第五車。捨第
四車。乘第五車。至第六車。捨第五車。乘第六
車。至第七車。乘第七車。於一日中
^pb至婆雞帝。　彼於婆雞帝辦其事已。大臣圍繞。
坐王正殿。群臣白曰。云何。天王。以一日行從
舍衛國至婆雞帝耶。王曰。如是。云何天王。乘
第一車一日從舍衛國至婆雞帝耶。王曰。不
也。乘第二車乘第三車至第七車。從舍衛國
^pb至婆雞帝耶。王曰。不也。云何賢者。拘薩羅王
波斯匿群臣復問。當云何說。　王答群臣。我在
舍衛國。於婆雞帝有事。我作是念。以何方便。
令一日行。從舍衛國至婆雞帝耶。我復作是
念。我今寧可從舍衛國至婆雞帝。於其中間
^pb布置七車。我時即從舍衛國至婆雞帝。於其
中間布置七車。布七車已。從舍衛國出。至初
車。乘初車。至第二車。捨初車。乘第二車。至第
三車。捨第二車。乘第三車。至第四車。捨第三
車。乘第四車。至第五車。捨第四車。乘第五車。

^pb至第六車。捨第五車。乘第六車。至第七車。乘
第七車。於一日中至婆雞帝。　如是。賢者。拘薩
羅王波斯匿答對群臣所問如是。如是。賢者。
以戒淨故。得心淨。以心淨故。得見淨。以見淨
故。得疑蓋淨。以疑蓋淨故。得道非道知見淨。
^pb以道非道知見淨故。得道跡知見淨。以道跡
知見淨故。得道跡斷智淨。以道跡斷智淨故。
世尊施設無餘涅槃。　於是。尊者舍梨子問尊
者滿慈子。賢者名何等。諸梵行人云何稱賢
者耶。　尊者滿慈子答曰。賢者。我號滿也。我母
^pb名慈。故諸梵行人稱我為滿慈子。　尊者舍梨
子歎曰。善哉。善哉。賢者滿慈子。為如來弟子。
所作智辯聰明決定。安隱無畏。成就調御。逮
大辯才。得甘露幢。於甘露界自作證成就遊。
以問賢者甚深義盡能報故。賢者
^pb滿慈子。諸梵行人為得大利。得值賢者滿慈
子。隨時往見。隨時禮拜。我今亦得大利。隨時
往見。隨時禮拜。諸梵行人應當縈衣頂上戴
賢者滿慈子。為得大利。我今亦得大利。隨時
往見。隨時禮拜。　尊者滿慈子問尊者舍梨子。
^pb賢者名何等。諸梵行人云何稱賢者耶。　尊者
舍梨子答曰。賢者。我字優波鞮舍。我母名舍
梨。故諸梵行人稱我為舍梨子。　尊者滿慈子
歎曰。我今與世尊弟子共論而不知。第二尊
共論而不知。法將共論而不知。轉法輪復轉
^pb弟子共論而不知。若我知尊者舍梨子者。不
能答一句。況復爾所深論。善哉。善哉。尊者舍
梨子。為如來弟子。所作智辯聰明決定。安隱
無畏。成就調御。逮大辯才。得甘露幢。於甘露
界自作證成就遊。以尊者甚深甚深問故。
^pb尊者舍梨子。諸梵行人為得大利。得值尊者
舍梨子。隨時往見。隨時禮拜。我今亦得大利。
隨時往見。隨時禮拜。諸梵行人應當縈衣頂
上戴尊者舍梨子。為得大利。我今亦得大利。
隨時往見。隨時禮拜。　如是二賢更相稱說。更
^pb相讚善已。歡喜奉行。即從坐起。各還所止。七
車經第九竟(二千五百八字)。
^n10中阿含七法品漏盡經第十(初一日誦)我聞
如是。　一時。佛遊拘樓瘦。在劍磨瑟曇拘樓都
邑。　爾時。世尊告諸比丘。以知．以見故諸漏得
^pb盡。非不知．非不見也。云何以知．以見故諸漏
得盡耶。有正思惟．不正思惟。若不正思惟者。
未生欲漏而生。已生便增廣。未生有漏．無明
漏而生。已生便增廣。若正思惟者。未生欲漏
而不生。已生便滅。未生有漏．無明漏而不生。
已生便滅。　然凡夫愚人不得聞正法。不
^pb值真知識。不知聖法。不調御聖法。不知如真
法。不正思惟者。未生欲漏而生。已生便增廣。
未生有漏．無明漏而生。已生便增廣。正思惟
者。未生欲漏而不生。已生便滅。未生有漏．無
明漏而不生。已生便滅。不知如真法故。不應
^pb念法而念。應念法而不念。以不應念法而念。
應念法而不念故。未生欲漏而生。已生便增
廣。未生有漏．無明漏而生。已生便增廣。　多聞
聖弟子得聞正法。值真知識。調御聖法。知如
真法。不正思惟者。未生欲漏而生。已生便增
^pb廣。未生有漏．無明漏而生。已生便增廣。正思
惟者。未生欲漏而不生。已生便滅。未生有漏．
無明漏而不生。已生便滅。知如真法已。不應
念法不念。應念法便念。以不應念法不念。應
念法便念故。未生欲漏而不生。已生便滅。未
^pb生有漏．無明漏而不生。已生便滅也。　有七斷
漏．煩惱．憂慼法。云何為七。有漏從見斷。有漏
從護斷。有漏從離斷。有漏從用斷。有漏從忍
斷。有漏從除斷。有漏從思惟斷。　云何有漏從
見斷耶。凡夫愚人不得聞正法。不值真知識。
^pb不知聖法。不調御聖法。不知如真法。不正思
惟故。便作是念。我有過去世。我無過去世。我
何因過去世。我云何過去世耶。我有未來世。
我無未來世。我何因未來世。我云何未來世
耶。自疑己身何謂。是云何是耶。今此眾生從
^pb何所來。當至何所。本何因有。當何因有。彼作
如是不正思惟。於六見中隨其見生而生真
有神。此見生而生真無神。此見生而生神見
神。此見生而生神見非神。此見生而生非神
見神。此見生而生此是神。能語．能知．能作．
^pb教．作起．教起。生彼彼處。受善惡報。定無所從
來。定不有．定不當有。是謂見之弊。為見所動。
見結所繫。凡夫愚人以是之故。便受生．老．病．
死苦也。　多聞聖弟子得聞正法。值真知識。調
御聖法。知如真法。知苦如真。知苦習．知苦滅．
^pb知苦滅道如真。如是知如真已。則三結盡。身
見．戒取．疑三結盡已。得須陀洹。不墮惡法。定
趣正覺。極受七有。天上人間七往來已。便得
苦際。若不知見者。則生煩惱．憂慼。知見則不
生煩惱．憂慼。是謂有漏從見斷也。　云何有漏
^pb從護斷耶。比丘。眼見色護眼根者。以正思惟
不淨觀也。不護眼根者。不正思惟以淨觀也。
若不護者。則生煩惱．憂慼。護則不生煩惱．憂
慼。如是耳．鼻．舌．身．意知法。護意根者。以正思
惟不淨觀也。不護意根者。不正思惟以淨觀
^pb也。若不護者。則生煩惱．憂慼。護則不生煩惱．
憂慼。是謂有漏從護斷也。　云何有漏從離斷
耶。比丘。見惡象則當遠離。惡馬．惡牛．惡狗．毒
蛇．惡道．溝坑．屏廁．江河．深泉．山巖．惡知識．惡
朋友．惡異道．惡閭里．惡居止。若諸梵行與其
^pb同處。人無疑者而使有疑。比丘者應當離。惡
知識．惡朋友．惡異道．惡閭里．惡居止。若諸梵
行與其同處。人無疑者而使有疑。盡當遠離。
若不離者。則生煩惱．憂慼。離則不生煩惱．憂
慼。是謂有漏從離斷也。　云何有漏從用斷耶。
^pb比丘。若用衣服。非為利故。非以貢高故。非為
嚴飾故。但為蚊虻．風雨．寒熱故。以慚愧故也。
若用飲食。非為利故。非以貢高故。非為肥悅
故。但為令身久住。除煩惱．憂慼故。以行梵行
故。欲令故病斷。新病不生故。久住安隱無病
^pb故也。若用居止房舍．床褥．臥具。非為利故。非
以貢高故。非為嚴飾故。但為疲惓得止息故。
得靜坐故也。若用湯藥。非為利故。非以貢高
故。非為肥悅故。但為除病惱故。攝御命根故。
安隱無病故。若不用者。則生煩惱．憂慼。用則
^pb不生煩惱．憂慼。是謂有漏從用斷也。　云何有
漏從忍斷耶。比丘。精進斷惡不善。修善法故。
常有起想。專心精勤。身體．皮肉．筋骨．血髓皆
令乾竭。不捨精進。要得所求。乃捨精進。比丘。
復當堪忍飢渴．寒熱．蚊虻蠅蚤虱。風日所逼。
^pb惡聲捶杖。亦能忍之。身遇諸病。極為苦痛。至
命欲絕。諸不可樂。皆能堪忍。若不忍者。則生
煩惱．憂慼。忍則不生煩惱．憂慼。是謂有漏從
忍斷也。　云何有漏從除斷耶。比丘。生欲念不
除斷捨離。生恚念．害念不除斷捨離。若不除
者。
^pb則生煩惱．憂慼。除則不生煩惱．憂慼。是謂有
漏從除斷也。　云何有漏從思惟斷耶。比丘。思
惟初念覺支。依離．依無欲．依於滅盡。起至出
要。法精進喜息定。思惟第七捨覺支。依離依
無欲依於滅盡。趣至出要。若不思惟者。則生
^pb煩惱．憂慼。思惟則不生煩惱．憂慼。是謂有漏
從思惟斷也。　若使比丘有漏從見斷則以見
斷。有漏從護斷則以護斷。有漏從離斷則以
離斷。有漏從用斷則以用斷。有漏從忍斷則
以忍斷。有漏從除斷則以除斷。有漏從思惟
^pb斷則以思惟斷。是謂比丘一切漏盡諸結已
解。能以正智而得苦際。　佛說如是。彼諸比丘
聞佛所說。歡喜奉行。漏盡經第十竟(千六百
二十一字)。中阿含經卷第二(七千九百三十
四字)中阿含七法品第一竟(一萬六千四十
三字)(初一日誦)。
^juan3^pb

中阿含經卷第三
　　　　東晉罽賓三藏瞿曇僧伽提婆譯
　　業相應品第二(有十經)(初一日誦)
　鹽喻．和破．度　　羅云．思．伽藍
^pb　伽彌尼．師子　　尼乾．波羅牢
^n11中阿含業相應品鹽喻經第一我聞如是。　一
時。佛遊舍衛國。在勝林給孤獨園。　爾時。世尊
告諸比丘。隨人所作業則受其報。如是。不行
梵行不得盡苦。若作是說。隨人所作業則受
^pb其報。如是。修行梵行便得盡苦。所以者何。若
使有人作不善業。必受苦果地獄之報。云何
有人作不善業。必受苦果地獄之報。謂有一
人不修身．不修戒．不修心．不修慧。壽命甚短。
是謂有人作不善業。必受苦果地獄之報。猶
如有人以一兩鹽投少水中。欲
^pb令水鹹不可得飲。於意云何。此一兩鹽能令
少水鹹叵飲耶。　答曰。如是。世尊。　所以者何。鹽
多水少。是故能令鹹不可飲。如是。有人作不
善業。必受苦果地獄之報。云何有人作不善
業。必受苦果地獄之報。謂有一人不修身．不
^pb修戒．不修心．不修慧．壽命甚短。是謂有人作
不善業。必受苦果地獄之報。　復次。有人作不
善業。必受苦果現法之報。云何有人作不善
業。必受苦果現法之報。謂有一人修身．修戒．
修心．修慧。壽命極長。是謂有人作不善業。必
^pb受苦果現法之報。猶如有人以一兩鹽投恒
水中。欲令水鹹不可得飲。於意云何。此一兩
鹽能令恒水鹹叵飲耶。　答曰。不也。世尊。　所以
者何。恒水甚多。一兩鹽少。是故不能令鹹叵
飲。如是。有人作不善業。必受苦果現法
^pb之報。云何有人作不善業。必受苦果現法之
報。謂有一人修身．修戒．修心．修慧．壽命極長。
是謂有人作不善業。必受苦果現法之報。　復
次。有人作不善業。必受苦果地獄之報。云何
有人作不善業。必受苦果地獄之報。謂有一
^pb人不修身．不修戒．不修心．不修慧。壽命甚短。
是謂有人作不善業。必受苦果地獄之報。猶
如有人奪取他羊。云何有人奪取他羊。謂奪
羊者。或王．王臣。極有威勢。彼羊主者。貧賤無
力。彼以無力故便種種承望。叉手求索而作
^pb是說。尊者。可見還羊。若見與直。是謂有人奪
取他羊。如是。有人作不善業。必受苦果地獄
之報。云何有人作不善業。必受苦果地獄之
報。謂有一人不修身．不修戒．不修心．不修慧。
壽命甚短。是謂有人作不善業。必受苦果地
^pb獄之報。　復次。有人作不善業。必受苦果現法
之報。云何有人作不善業。必受苦果現法之
報。謂有一人修身．修戒．修心．修慧。壽命極長。
是謂有人作不善業。必受苦果現法之報。猶
如有人雖竊他羊。主還奪取。云何有人雖竊
^pb他羊。主還奪取。謂竊羊者貧賤無勢。彼羊主
者或王．王臣。極有威力。以有力故收縛竊者。
還奪取羊。是謂有人雖竊他羊。主還奪取。如
是。有人作不善業。必受苦果現法之報。云何
有人作不善業。必受苦果現法之報。謂有一
^pb人修身．修戒．修心．修慧。壽命極長。是謂有人
作不善業。必受苦果現法之報。復次。有人作
不善業。必受苦果地獄之報。云何有人作不
善業。必受苦果地獄之報。謂有一人不修身．
不修戒．不修心．不修慧。壽命甚短。是謂有人
^pb作不善業。必受苦果地獄之報。猶如有人負
他五錢。為主所縛。乃至一錢亦為主所縛。云
何有人負他五錢。為主所縛。乃至一錢亦為
主所縛。謂負債人貧無力勢。彼貧無力故。負
他五錢。為主所縛。乃至一錢亦為主所縛。是
^pb謂有人負他五錢。為主所縛。乃至一錢亦為
主所縛。如是。有人作不善業。必受苦果地獄
之報。云何有人作不善業。必受苦果地獄之
報。謂有一人不修身．不修戒．不修心．不修慧。
壽命甚短。是謂有人作不善業。必受苦果地
^pb獄之報。　復次。有人作不善業。必受苦果現法
之報。云何有人作不善業。必受苦果現法之
報。謂有一人修身．修戒．修心．修慧。壽命極長。
是謂有人作不善業。必受苦果現法之報。猶
如有人雖負百錢。不為主所縛。乃至千萬亦
^pb不為主所縛。云何有人雖負百錢。不為主所
縛。乃至千萬亦不為主所縛。謂負債人產業
無量。極有勢力。彼以是故。雖負百錢。不為主
所縛。乃至千萬亦不為主所縛。是謂有人雖
負百錢。不為主所縛。乃至千萬亦不為主所
^pb縛。如是。有人作不善業。必受苦果現法之報。
云何有人作不善業。必受苦果現法之報。謂
有一人修身．修戒．修心．修慧。壽命極長。是謂
有人作不善業。必受苦果現法之報。彼於現
法設受善惡業報而輕微也。　佛說如是。彼諸
^pb比丘聞佛所說。歡喜奉行。鹽喻經第一竟(千
三百五十一字)。
^n12中阿含業相應品和破經第二(和乎過反)(初
一日誦)我聞如是。　一時。佛遊釋羇瘦迦維羅
衛。在尼拘類園。　爾時。尊者大目乾連與比丘
眾俱。於中食後有所為故。集坐講堂。是時。尼
乾有一
^pb弟子。釋種。名曰和破。中後彷徉至尊者大目
乾連所。共相問訊。卻坐一面。　於是。尊者大目
乾連問如此事。於和破意云何。若有比丘身．
口．意護。汝頗見是處。因此生不善漏。令至後
世耶。　和破答曰。大目乾連。若有比丘身．口．意
^pb護。我見是處。因此生不善漏令至後世。大目
乾連。若有前世行不善行。因此生不善漏令
至後世。　後時。世尊靜處宴坐。以淨天耳出過
於人。聞尊者大目乾連與尼乾弟子釋和破
共論如是。世尊聞已。則於晡時從宴坐起。往
^pb詣講堂比丘眾前。敷座而坐。　世尊坐已。問曰。
目乾連。向與尼乾弟子釋和破共論何事。復
以何事集坐講堂。　尊者大目乾連白曰。世尊。
我今日與比丘眾俱。於中食後有所為故。集
坐講堂。此尼乾弟子釋和破中後彷徉來至
^pb我所。共相問訊。卻坐一面。我問如是。於和破
意云何。若有比丘身．口．意護。汝頗見是處。因
此生不善漏令至後世耶。尼乾弟子釋和破
即答我言。若有比丘身．口．意護。我見是處。因
此生不善漏令至後世。大目乾連。若有前世
^pb行不善行。因此生不善漏令至後世。世尊。向
與尼乾弟子釋和破共論如是。以此事故。集
坐講堂。　於是。世尊語尼乾弟子釋和破曰。若
我所說是者。汝當言是。若不是者。當言不是。
汝有所疑。便可問我。沙門瞿曇。此有何事。此
^pb有何義。隨我所說。汝若能受者。我可與汝共
論此事。　和破答曰。沙門瞿曇。若所說是。我當
言是。若不是者。當言不是。我若有疑。當問瞿
曇。瞿曇。此有何事。此有何義。隨沙門瞿曇所
說。我則受持。沙門瞿曇但當與我共論此事。
　
^pb世尊問曰。於和破意云何。若有比丘生不善
身行．漏．煩熱．憂慼。彼於後時不善身行滅。不
更造新業。棄捨故業。即於現世便得究竟而
無煩熱。常住不變。謂聖慧所見．聖慧所知也。
身生不善．口行不善．意行不善無明行．漏．煩
^pb熱．憂慼。彼於後時不善無明行滅。不更造新
業。棄捨故業。即於現世便得究竟而無煩熱。
常住不變。謂聖慧所見．聖慧所知。云何。和破。
如是比丘身．口．意護。汝頗見是處。因此生不
善漏令至後世耶。　和破答曰。瞿曇。若有比丘
^pb如是身．口．意護。我不見是處。因此生不善漏
令至後世。　世尊歎曰。善哉。和破。云何。和破。若
有比丘無明已盡。明已生。彼無明已盡。明已
生。生後身覺便知生後身覺。生後命覺便知
生後命覺。身壞命終。壽已畢訖。即於現世一
切
^pb所覺便盡止息。當知至竟冷。猶如和破。因樹
有影。若使有人持利斧來斫彼樹根。段段斬
截。破為十分。或為百分。火燒成灰。或大風吹。
或著水中。於和破意云何。影因樹有。彼影從
是已絕其因。滅不生耶。　和破答曰。如是。瞿曇。
^pb　和破。當知比丘亦復如是。無明已盡。明已生。
彼無明已盡。明已生。生後身覺便知生後身
覺。生後命覺便知生後命覺。身壞命終。壽已
畢訖。即於現世一切所覺便盡止息。當知至
竟冷。和破。比丘如是正心解脫。便得六善住
^pb處。云何為六。和破。比丘眼見色。不喜不憂。捨
求無為。正念正智。和破。比丘如是正心解脫。
是謂得第一善住處。如是。耳．鼻．舌．身．意知法。
不喜不憂。捨求無為。正念正智。和破。比丘
^pb如是正心解脫。是謂得第六善住處。和破。比
丘如是正心解脫。得此六善住處。　和破白曰。
如是。瞿曇。多聞聖弟子如是正心解脫。得六
善住處。云何為六。瞿曇。多聞聖弟子眼見色。
不喜不憂。捨求無為。正念正智。瞿曇。多聞聖
^pb弟子如是正心解脫。是謂得第一善住處。如
是。耳．鼻．舌．身．意知法。不喜不憂。捨求無為。正
念正智。如是。瞿曇。多聞聖弟子如是正心解
脫。是謂得第六善住處。如是。瞿曇。多聞聖弟
子如是正心解脫。得此六善住處。　於是。和破
^pb白世尊曰。瞿曇。我已知。善逝。我已解。瞿曇猶
明目人。覆者仰之。覆者發之。迷者示道。暗中
施明。若有眼者便見於色。沙門瞿曇亦復如
是。為我無量方便說法現義。隨其諸道。世尊。
我今自歸於佛．法及比丘眾。唯願世尊受我
為優婆塞。從今日始。終身自歸。乃至命盡。　世
尊。
^pb猶如有人養不良馬。望得其利。徒自疲勞而
不獲利。世尊。我亦如是。彼愚癡尼乾不善曉
了。不能解知。不識良田而不自審。長夜奉敬
供養禮事。望得其利。唐苦無益。世尊。我今再
自歸佛．法及比丘眾。唯願世尊受我為優婆
^pb塞。從今日始。終身自歸。乃至命盡。　世尊。我本
無知。於愚癡尼乾有信有敬。從今日斷。所以
者何。欺誑我故。世尊。我今三自歸佛．法及比
丘眾。唯願世尊受我為優婆塞。從今日始。終
身自歸。乃至命盡。　佛說如是。釋和破及諸比
^pb丘聞佛所說。歡喜奉行。和破經第二竟(一千
五百二字)。
^n13中阿含業相應品度經第三(初一日誦)我聞
如是。　一時。佛遊舍衛國。在勝林給孤獨園。　爾
時。世尊告諸比丘。有三度處異姓．異名．異宗．
異說。謂有慧者善受．極持而為他說。然
^pb不獲利。云何為三。或有沙門．梵志如是見．如
是說。謂人所為一切皆因宿命造。復有沙門．
梵志如是見．如是說。謂人所為一切皆因尊
祐造。復有沙門．梵志如是見．如是說。謂人所
為一切皆無因無緣。　於中若有沙門．梵志如
^pb是見．如是說。謂人所為一切皆因宿命造者。
我便往彼。到已。即問。諸賢。實如是見．如是說。
謂人所為一切皆因宿命造耶。彼答言。爾。我
復語彼。若如是者。諸賢等皆是殺生。所以者
何。以其一切皆因宿命造故。如是。諸賢皆是
^pb不與取．邪婬．妄言。乃至邪見。所以者何。以其
一切皆因宿命造故。諸賢。若一切皆因宿命
造。見如真者。於內因內。作以不作。都無欲．無
方便。諸賢。若於作以不作。不知如真者。便失
正念．無正智。則無可以教。如沙門法如是說
^pb者。乃可以理伏彼沙門．梵志。　於中若有沙門．
梵志如是見．如是說。謂人所為一切皆因尊
祐造者。我便往彼。到已。即問。諸賢。實如是見．
如是說。謂人所為一切皆因尊祐造耶。彼答
言。爾。我復語彼。若如是者。諸賢等皆是殺生。
^pb所以者何。以其一切皆因尊祐造故。如是。諸
賢皆是不與取．邪婬．妄言。乃至邪見。所以者
何。以其一切皆因尊祐造故。諸賢。若一切皆
因尊祐造。見如真者。於內因內。作以不作。都
無欲．無方便。諸賢。若於作以不作。不知如真
^pb者。便失正念．無正智。則無可以教。如沙門法
如是說者。乃可以理伏彼沙門．梵志。　於中若
有沙門．梵志如是見．如是說。謂人所為一切
皆無因無緣者。我便往彼。到已。即問。諸賢。實
如是見．如是說。謂人所為一切皆無因無緣
^pb耶。彼答言。爾。我復語彼。若如是者。諸賢等皆
是殺生。所以者何。以其一切皆無因無緣故。
如是。諸賢皆是不與取．邪婬．妄言。乃至邪見。
所以者何。以其一切皆無因無緣故。諸賢。若
一切皆無因無緣。見如真者。於內因內。作以
^pb不作。都無欲．無方便。諸賢。若於作以不作。不
知如真者。便失正念．無正智。則無可以教。如
沙門法如是說者。乃可以理伏彼沙門．梵志。
　我所自知．自覺法。為汝說者。若沙門．梵志。若
天．魔．梵及餘世間皆無能伏。皆無能穢。皆無
^pb能制。云何我所自知．自覺法為汝說。非為沙
門．梵志。若天．魔．梵及餘世間所能伏．所能穢．
所能制。謂有六處法。我所自知．自覺為汝說。
非為沙門．梵志。若天．魔．梵及餘世間所能伏．
所能穢．所能制。復有六界法。我所自知．自覺
^pb為汝說。非為沙門．梵志。若天．魔．梵及餘世間
所能伏．所能穢．所能制。　云何六處法。我所自
知．自覺為汝說。謂眼處。耳．鼻．舌．身．意處。是謂
六處法。我所自知．自覺為汝說也。云何六界
法。我所自知．自覺為汝說。謂地界。水．火．風．空．
^pb識界。是謂六界法。我所自知．自覺為汝說也。
　以六界合故。便生母胎。因六界便有六處。因
六處便有更樂。因更樂便有覺。比丘。若有覺
者便知苦如真。知苦習．知苦滅．知苦滅道如
真。云何知苦如真。謂生苦．老苦．病苦．死苦．怨
^pb憎會苦．愛別離苦．所求不得苦．略五盛陰苦。
是謂知苦如真。云何知苦習如真。謂此愛受
當來有樂欲。共俱求彼彼有。是謂知苦習如
真。云何知苦滅如真。謂此愛受當來有樂欲。
共俱求彼彼有斷無餘。捨．吐盡．無欲．滅．止．沒。

^pb是謂知苦滅如真。云何知苦滅道如真。謂八
支聖道正見。乃至正定。是為八。是謂知苦滅
道如真。比丘。當知苦如真。當斷苦習。當苦滅
作證。當修苦滅道。若比丘知苦如真。斷苦習。
苦滅作證。修苦滅道者。是謂比丘一切漏盡。
^pb諸結已解。能以正智而得苦際。　佛說如是。彼
諸比丘聞佛所說。歡喜奉行。度經第三竟(千
一百八十四字)。
^n14中阿含業相應品羅云經第四(初一日誦)我
聞如是。　一時。佛遊王舍城。在竹林迦蘭哆園。
^pb　爾時。尊者羅云亦遊王舍城溫泉林中。於是。
世尊過夜平旦。著衣持缽入王舍城而行乞
食。乞食已竟。至溫泉林羅云住處。尊者羅云
遙見佛來。即便往迎。取佛衣缽。為敷坐具。汲
水洗足。佛洗足已。坐羅云座。　於是。世尊即取
水器。瀉留少水已。問曰。羅云。汝今見我取
^pb此水器。瀉留少水耶。　羅云答曰。見也。世尊。　佛
告羅云。我說彼道少。亦復如是。謂知已妄言。
不羞不悔。無慚無愧。羅云。彼亦無惡不作。是
故。羅云。當作是學。不得戲笑妄言。　世尊復取
此少水器。盡瀉棄已。問曰。羅云。汝復見我取
^pb少水器。盡瀉棄耶。　羅云答曰。見也。世尊。　佛告
羅云。我說彼道盡棄。亦復如是。謂知已妄言。
不羞不悔。無慚無愧。羅云。彼亦無惡不作。是
故。羅云。當作是學。不得戲笑妄言。　世尊復取
此空水器。覆著地已。問曰。羅云。汝復見我取
^pb空水器。覆著地耶。羅云答曰。見也。世尊。　佛告
羅云。我說彼道覆。亦復如是。謂知已妄言。不
羞不悔。無慚無愧。羅云。彼亦無惡不作。是故
羅云。當作是學。不得戲笑妄言。　世尊復取此
覆水器。發令仰已。問曰。羅云。汝復見我取覆
^pb水器。發令仰耶。　羅云答曰。見也。世尊。　佛告羅
云。我說彼道仰。亦復如是。謂知已妄言。不羞
不悔。不慚不愧。羅云。彼亦無惡不作。是故。羅
云。當作是學。不得戲笑妄言。　羅云。猶如王有
大象入陣鬥時。用前腳．後腳．尾．骼．脊．脅．項．額．
^pb耳．牙。一切皆用。唯護於鼻。象師見已。便作是
念。此王大象猶故惜命。所以者何。此王大象
入陣鬥時。用前腳．後腳．尾．骼．脊．脅．項．額．耳．牙。
一切皆用。唯護於鼻。羅云。若王大象入陣鬥
時。用前腳．後腳．尾．骼．脊．脅．項．額．耳．牙．鼻。一切
^pb盡用。象師見已。便作是念。此王大象不復惜
命。所以者何。此王大象入陣鬥時。用前腳．後
腳．尾．骼．脊．脅．項．額．耳．牙．鼻。一切盡用。羅云。若
王大象入陣鬥時。用前腳．後腳．尾．骼．脊．脅．項．
額．耳．牙．鼻。一切盡用。羅云。我說此王大象入
^pb陣鬥時。無惡不作。如是。羅云。謂知已妄言。不
羞不悔。無慚無愧。羅云。我說彼亦無惡不作。
是故。羅云。當作是學。不得戲笑妄言。　於是。世
尊即說頌曰。
　人犯一法　　謂妄言是
^pb　不畏後世　　無惡不作
　寧噉鐵丸　　其熱如火
　不以犯戒　　受世信施
　若畏於苦　　不愛念者
　於隱顯處　　莫作惡業
^pb　若不善業　　已作今作
　終不得脫　　亦無避處佛說頌已。復問羅云。於
意云何。人用鏡為。尊者羅云答曰。世尊。欲觀
其面。見淨不淨。　如是。羅云。若汝將作身業。即
觀彼身業。我將作身業。彼身業為淨。為不淨。
為自為。為他。羅云。若觀時則知。我將作身業。
彼身業淨。或自為。或為他。不善與苦果受於
苦報。羅云。汝當捨彼將作身業。羅云。若觀時
則知。我將作身業。彼
^pb身業不淨。或自為。或為他。善與樂果受於樂
報。羅云。汝當受彼將作身業。　羅云。若汝現作
身業。即觀此身業。若我現作身業。此身業為
淨。為不淨。為自為。為他。羅云。若觀時則知。我
現作身業。此身業淨。或自為。或為他。不善與
^pb苦果受於苦報。羅云。汝當捨此現作身業。羅
云。若觀時則知。我現作身業。此身業不淨。或
自為。或為他。善與樂果受於樂報。羅云。汝當
受此現作身業。　羅云。若汝已作身業。即觀彼
身業。若我已作身業。彼身業已過去滅盡變
^pb易。為淨。為不淨。為自。或為他。羅云。若觀時則
知。我已作身業。彼身業已過去滅盡變易。彼
身業淨。或自為。或為他。不善與苦果受於苦
報。羅云。汝當詣善知識．梵行人所。彼已作身
業。至心發露。應悔過說。慎莫覆藏。更善持護。

^pb羅云。若觀時則知。我已作身業。彼身業已過
去滅盡變易。彼身業不淨。或自為。或為他。善
與樂果受於樂報。羅云。汝當晝夜歡喜。住正
念正智。口業亦復如是。　羅云。因過去行故。已
生意業。即觀彼意業。若因過去行故。已生意
^pb業。彼意業為淨。為不淨。為自為。為他。羅云。若
觀時則知。因過去行故。已生意業。彼意業已
過去滅盡變易。彼意業淨。或自為。或為他。不
善與苦果受於苦報。羅云。汝當捨彼過去意
業。羅云。若觀時則知。因過去行故。已生意業
^pb已過去滅盡變易。彼意業不淨。或自為。或為
他。善與樂果受於樂報。羅云。汝當受彼過去
意業。　羅云。因未來行故。當生意業。即觀彼意
業。若因未來行故。當生意業。彼意業為淨。為
不淨。為自為。為他。羅云。若觀時則知。因未來
^pb行故。當生意業。彼意業淨。或自為。或為他。不
善與苦果受於苦報。羅云。汝當捨彼未來意
業。羅云。若觀時則知。因未來行故。當生意業。
彼意業不淨。或自為。或為他。善與樂果受於
樂報。羅云。汝當受彼未來意業。　羅云。因現在
^pb行故。現生意業。即觀此意業。若因現在行故。
現生意業。此意業為淨。為不淨。為自為。為他。
羅云。若觀時則知。因現在行故。現生意業。此
意業淨。或自為。或為他。不善與苦果受於苦
報。羅云。汝當捨此現在意業。羅云。若觀時則
^pb知。因現在行故。現生意業。此意業不淨。或自
為。或為他。善與樂果受於樂報。羅云。汝當受
此現在意業。　羅云。若有過去沙門．梵志．身．口．
意業。已觀而觀。已淨而淨。彼一切即此身．口．
意業。已觀而觀。已淨而淨。羅云。若有未來沙
^pb門．梵志。身．口．意業。當觀而觀。當淨而淨。彼一
切即此身．口．意業。當觀而觀。當淨而淨。羅云。
若有現在沙門．梵志。身．口．意業。現觀而觀。現
淨而淨。彼一切即此身．口．意業。現觀而觀。現
淨而淨。羅云。汝當如是學。我亦即此身．口．意
^pb業。現觀而觀。現淨而淨。　於是。世尊復說頌曰。
　身業口業　　意業羅云
　善不善法　　汝應常觀
　知已妄言　　羅云莫說
　禿從他活　　何可妄言
^pb　覆沙門法　　空無真實
　謂說妄言　　不護其口
　故不妄言　　正覺之子
　是沙門法　　羅云當學
　方方豐樂　　安隱無怖
　羅云至彼　　莫為害他佛說如是。尊者羅云及
諸比丘聞佛所說。歡喜奉行。羅云經第四竟
(一千八百三十二字)。
^n15中阿含業相應品思經第五(初一日誦)我聞
如是。　一時。佛遊舍衛國。在勝林給孤獨
^pb園。　爾時。世尊告諸比丘。若有故作業。我說彼
必受其報。或現世受。或後世受若不故作業。
我說此不必受報。於中。身故作三業。不善與
苦果受於苦報。口有四業。意有三業。不善與
苦果受於苦報。　云何身故作三業。不善與苦
^pb果受於苦報。一曰殺生。極惡飲血。其欲傷害。
不慈眾生。乃至昆蟲。二曰不與取。著他財物
以偷意取。三曰邪婬。彼或有父所護。或母所
護。或父母所護。或姊妹所護。或兄弟所護。或
婦父母所護。或親親所護。或同姓所護。或為
^pb他婦女。有鞭罰恐怖。及有名假賃至華鬘。親
犯如此女。是謂身故作三業。不善與苦果受
於苦報。　云何口故作四業。不善與苦果受於
苦報。一曰妄言。彼或在眾。或在眷屬。或在王
家。若呼彼問。汝知便說。彼不知言知。知言不
^pb知。不見言見。見言不見。為己為他。或為財物。
知已妄言。二曰兩舌。欲離別他。聞此語彼。欲
破壞此。聞彼語此。欲破壞彼。合者欲離。離者
復離。而作群黨。樂於群黨。稱說群黨。三曰麤
言。彼若有言。辭氣麤獷。惡聲逆耳。眾所不喜。
^pb眾所不愛。使他苦惱。令不得定。說如是言。四
曰綺語。彼非時說。不真實說。無義說。非法說。
不止息說。又復稱歎不止息事。違背於時而
不善教。亦不善訶。是謂口故作四業。不善與
苦果受於苦報。　云何意故作三業。不善與苦
^pb果受於苦報。曰貪伺。見他財物諸生活具。常
伺求望。欲令我得。二曰嫉恚。意懷憎嫉而作
是念。彼眾生者。應殺．應縛．應收．應免．應逐擯
出。其欲令彼受無量苦。三曰邪見。所見顛倒。
如是見．如是說。無施．無齋．無有咒說。無善
^pb惡業。無善惡業報。無此世彼世。無父無母。世
無真人往至善處．善去．善向。此世彼世。自知．
自覺．自作證成就遊。是謂意故作三業。不善
與苦果受於苦報。　多聞聖弟子捨身不善業。
修身善業。捨口．意不善業。修口．意善業。彼多
^pb聞聖弟子如是具足精進戒德。成就身淨業。
成就口．意淨業。離恚離諍。除去睡眠。無調．貢
高。斷疑．度慢。正念正智。無有愚癡。彼心與慈
俱。遍滿一方成就遊。如是二三四方。四維上
下。普周一切。心與慈俱。無結無怨。無恚無諍。
^pb極廣甚大。無量善修。遍滿一切世間成就遊。
彼作是念。我本此心少不善修。我今此心無
量善修。多聞聖弟子其心如是無量善修。若
本因惡知識。為放逸行。作不善業。彼不能將
去。不能穢汙。不復相隨。若有幼少童男．童女。

^pb生便能行慈心解脫者。而於後時。彼身．口．意
寧可復作不善業耶。　比丘答曰。不也。世尊。　所
以者何。自不作惡業。惡業何由生。是以男女
在家．出家。常當勤修慈心解脫。若彼男女在
家．出家修慈心解脫者。不持此身往至彼世。
^pb但隨心去此。比丘應作是念。我本放逸。作不
善業。是一切今可受報。終不後世。若有如是
行慈心解脫無量善與者。必得阿那含。或復
上得。如是。悲．喜．心與捨俱。無結無怨。無恚無
諍。極廣甚大。無量善修。遍滿一切世間成就
^pb遊。彼作是念。我本此心少不善修。我今此心
無量善修。多聞聖弟子其心如是無量善修。
若本因惡知識。為放逸行。作不善業。彼不能
將去。不能穢汙。不復相隨。若有幼少童男．童
女。生便能行捨心解脫者。而於後時。彼身．口．

^pb意寧可復作不善業耶。　比丘答曰。不也。世尊。
　所以者何。自不作惡業。惡業何由生。是以男
女在家．出家。常當勤修捨心解脫。若彼男女
在家．出家修捨心解脫者。不持此身往至彼
世。但隨心去此。比丘應作是念。我本放逸。作
^pb不善業。是一切今可受報。終不後世。若有如
是行捨心解脫無量善修者。必得阿那含。或
復上得。　佛說如是。彼諸比丘聞佛所說。歡喜
奉行。思經第五竟(一千七十四字)。
^n16中阿含業相應品伽藍經第六(初一日誦)我
^pb聞如是。　一時。佛遊伽藍園。與大比丘眾俱。至
羇舍子。住羇舍子村北尸攝和林中。爾時。羇
舍子伽藍人聞沙門瞿曇釋種子捨釋宗族。
出家學道。遊伽藍園。與大比丘眾俱。來至此
羇舍子。住羇舍子村北尸攝和林中。彼沙
^pb門瞿曇有大名稱。周聞十方。沙門瞿曇如來．
無所著．等正覺．明行成為．善逝．世間解．無上
士．道法御．天人師。號佛．眾祐。彼於此世。天及
魔．梵．沙門．梵志。從人至天。自知自覺。自作證
成就遊。彼若說法。初善．中善．竟亦善。有義有
^pb文。具足清淨。顯現梵行。若見如來．無所著．等
正覺。尊重禮拜。供養承事者。快得善利。我等
應共往見沙門瞿曇。禮事供養。羇舍子伽藍
人聞已。各與等類眷屬相隨從羇舍子出。北
行至尸攝和林。欲見世尊禮事供養。往詣佛
^pb已。彼伽藍人或稽首佛足。卻坐一面。或問訊
佛。卻坐一面。或叉手向佛。卻坐一面。或遙見
佛已。默然而坐。彼時。伽藍人各坐已定。佛為
說法。勸發渴仰。成就歡喜。無量方便為彼說
法。勸發渴仰。成就歡喜已。默然而住。　時。伽藍
^pb人。佛為說法。勸發渴仰。成就歡喜已。各從坐
起。偏袒著衣。叉手向佛。白世尊曰。瞿曇。有一
沙門梵志來詣伽藍。但自稱歎己所知見。而
呰毀他所知所見。瞿曇。復有一沙門梵志來
詣伽藍。亦自稱歎己所知見。而呰毀他所知
^pb所見。瞿曇。我等聞已。便生疑惑。此沙門梵志
何者為實。何者為虛。　世尊告曰。伽藍。汝等莫
生疑惑。所以者何。因有疑惑。便生猶豫。伽藍。
汝等自無淨智。為有後世。為無後世。伽藍。汝
等亦無淨智。所作有罪。所作無罪。伽藍。當知
^pb諸業有三。因習本有。何云為三。伽藍。謂貪是
諸業。因習本有。伽藍。恚及癡是諸業。因習本
有。伽藍。貪者為貪所覆。心無厭足。或殺生。或
不與取。或行邪婬。或知已妄言。或復飲酒。伽
藍。恚者為恚所覆。心無厭足。或殺生。或不與
^pb取。或行邪婬。或知已妄言。或復飲酒。伽藍。癡
者為癡所覆。心無厭足。或殺生。或不與取。或
行邪婬。或知已妄言。或復飲酒。　伽藍。多聞聖
弟子離殺斷殺。棄捨刀杖。有慚有愧。有慈悲
心。饒益一切。乃至昆蟲。彼於殺生淨除其心。
^pb伽藍。多聞聖弟子離不與取。斷不與取。與之
乃取。樂於與取。常好布施。歡喜無吝。不望其
報。彼於不與取淨除其心。伽藍。多聞聖弟子
離非梵行。斷非梵行。勤修梵行。精勤妙行。清
淨無穢。離欲斷婬。彼於非梵行淨除其心。伽
^pb藍。多聞聖弟子離妄言。斷妄言。真諦言。樂真
諦。住真諦不移動。一切可信。不欺世間。彼於
妄言淨除其心。　伽藍。多聞聖弟子離兩舌。斷
兩舌。行不兩舌。不破壞他。不聞此語彼。欲破
壞此。不聞彼語此。欲破壞彼。離者欲合。合者
^pb歡喜。不作群黨。不樂群黨。不稱群黨。彼於兩
舌淨除其心。伽藍。多聞聖弟子離麤言。斷麤
言。若有所言。辭氣麤獷。惡聲逆耳。眾所不喜。
眾所不愛。使他苦惱。令不得定。斷如是言。若
有所說。清和柔潤。順耳入心。可喜可愛。使他
^pb安樂。言聲具了。不使人畏。令他得定。說如是
言。彼於麤言淨除其心。伽藍。多聞聖弟子離
綺語。斷綺語。時說．真說．法說．義說．止息說。樂
止息說。事順時得宜。善教善訶。彼於綺語淨
除其心。伽藍。多聞聖弟子離貪伺。斷貪伺。心
^pb不懷諍。見他財物諸生活具。不起貪伺。欲令
我得。彼於貪伺淨除其心。　伽藍。多聞聖弟子
離恚。斷恚。有慚有愧。有慈悲心。饒益一切。乃
至昆虫。彼於嫉恚淨除其心。伽藍。多聞聖弟
子離邪見。斷邪見。行於正見而不顛倒。
^pb如是見。如是說。有施有齋。亦有咒說。有善惡
業報。有此世彼世。有父有母。世有真人往至
善處．善去．善向。此世彼世。自知．自覺．自作證
成就遊。彼於邪見淨除其心。　如是。伽藍。多聞
聖弟子成就身淨業。成就口．意淨業。離恚離
^pb諍。除去睡眠無調．貢高。斷疑．度慢。正念正智。
無有愚癡。彼心與慈俱。遍滿一方成就遊。如
是。二三四方。四維上下。普周一切。心與慈俱。
無結無怨。無恚無諍。極廣甚大。無量善修。遍
滿一切世間成就遊。如是。悲．喜心與捨俱。無
^pb結無怨。無恚無諍。極廣甚大。無量善修。遍滿
一切世間成就遊。　如是。伽藍。多聞聖弟子心
無結無怨。無恚無諍。便得四安隱住處。云何
為四。有此世彼世。有善惡業報。我得此正見
相應業。受持具足。身壞
^pb命終。必至善處。乃生天上。如是。伽藍。多聞聖
弟子心無結無怨。無恚無諍。是謂得第一安
隱住處。復次。伽藍。無此世彼世。無善惡業報。
如是我於現法中。非以此故為他所毀。但為
正智所稱譽。精進人．正見人說其有。如是。伽
^pb藍。多聞聖弟子心無結無怨。無恚無諍。是謂
得第二安隱住處。復次。伽藍。若有所作。必不
作惡。我不念惡。所以者何。自不作惡。苦何由
生。如是。伽藍。多聞聖弟子心無結無怨。無恚
無諍。是謂得第三安隱住處。復次。伽藍。若有
^pb所作。必不作惡。我不犯世怖與不怖。常當慈
愍一切世間。我心不與眾生共諍。無濁歡悅。
如是。伽藍。多聞聖弟子心無結無怨。無恚無
諍。是謂得第四安隱住處。如是。伽藍。多聞聖
弟子心無結無怨。無恚無諍。是謂
^pb得四安隱住處。　伽藍白世尊曰。如是。瞿曇。多
聞聖弟子心無結無怨。無恚無諍。得四安隱
住處。云何為四。有此世彼世。有善惡業報。我
得此正見相應業。受持具足。身壞命終。必至
善處。乃至天上。如是。瞿曇。多聞聖弟子心無
^pb結無怨。無恚無諍。是謂得第一安隱住處。復
次。瞿曇。若無此世彼世。無善惡業報。我於現
法中。非以此故為他所毀。但為正智所稱譽。
精進人．正見人說其有。如是。瞿曇。多聞聖弟
子心無結無怨。無恚無諍。是謂得第二安隱
^pb住處。復次。瞿曇。若有所作。必不作惡。我不念
惡。所以者何。自不作惡。苦何由生。如是。瞿曇。
多聞聖弟子心無結無怨。無恚無諍。是謂得
第三安隱住處。復次。瞿曇。若有所作。必不作
惡。我不犯世怖與不怖。
^pb常當慈愍一切世間。我心不與眾生共諍。無
濁歡悅。如是。瞿曇。多聞聖弟子心無結無怨。
無恚無諍。是謂得第四安隱住處。如是。瞿曇。
多聞聖弟子心無結無怨。無恚無諍。是謂得
四安隱住處。瞿曇。我已知。善逝。我已解。世尊。
^pb我等盡自歸佛．法及比丘眾。唯願世尊受我
等為優婆塞。從今日始。終身自歸。乃至命盡。
　佛說如是。一切伽藍人及諸比丘聞佛所說。
歡喜奉行。伽藍經第六竟(一千九百八十七
字)。
^pb^n17中阿含業相應品伽彌尼經第七(伽音巨羅
反)(初一日誦)我聞如是。　一時。佛遊那難陀園。
在墻村捺林。　爾時。阿私羅天有子名伽彌尼。
色像巍巍。光耀煒曄。夜將向旦。往詣佛所。稽
首佛足。卻住一面。　阿私羅天子伽彌尼白曰。
世尊。梵志自高。事若干天。若眾生命終者。彼
能令自在往
^pb來善處。生於天上。世尊為法主。唯願世尊使
眾生命終得至善處。生於天中。　世尊告曰。伽
彌尼。我今問汝。隨所解答。伽彌尼。於意云何。
若村邑中或有男女。懈不精進。而行惡法。成
就十種不善業道。殺生．不與取．邪婬．妄言。乃
^pb至邪見。彼命終時。若眾人來。各叉手向稱歎
求索。作如是語。汝等男女。懈不精進。而行惡
法。成就十種不善業道。殺生．不與取．邪婬．妄
言。乃至邪見。汝等因此緣此。身壞命終。必至
善處。乃生天上。如是。伽彌尼。彼男女等。懈不
^pb精進。而行惡法。成就十種不善業道。殺生．不
與取．邪婬．妄言。乃至邪見。寧為眾人各叉手
向稱歎求索。因此緣此。身壞命終。得至善處。
生天上耶。　伽彌尼答曰。不也。世尊。　世尊歎曰。
善哉。伽彌尼。所以者何。彼男女等。懈不精進。

^pb而行惡法。成就十種不善業道。殺生．不與取．
邪婬．妄言。乃至邪見。若為眾人各叉手向稱
歎求索。因此緣此。身壞命終。得至善處。乃生
天上者。是處不然。伽彌尼。猶去村不遠有深
水淵。於彼有人以大重石擲著水中。若眾人
^pb來。各叉手向稱歎求索。作如是語。願石浮出。
伽彌尼。於意云何。此大重石寧為眾人各叉
手向稱歎求索。因此緣此。而當出耶。伽彌尼
答曰。不也。世尊。　如是。伽彌尼。彼男女等。懈不
精進。而行惡法。成就十種不善業道。殺生．不
^pb與取．邪婬．妄言。乃至邪見。若為眾人各叉手
向稱歎求索。因此緣此。身壞命終。得至善處。
生天上者。是處不然。所以者何。謂此十種不
善業道。黑有黑報。自然趣下。必至惡處。　伽彌
尼。於意云何。若村邑中或有男女。
^pb精進勤修。而行妙法。成十善業道。離殺．斷殺．
不與取．邪婬．妄言。乃至離邪見。斷邪見。得正
見。彼命終時。若眾人來。各叉手向稱歎求索。
作如是語。汝男女等。精進勤修。而行妙法。成
十善業道。離殺．斷殺．不與取．邪婬．妄言。乃至
^pb離邪見。斷邪見。得正見。汝等因此緣此。身壞
命終。當至惡處。生地獄中。伽彌尼。於意云何。
彼男女等。精進勤修。而行妙法。成十善業道。
離殺．斷殺．不與取．邪婬．妄言。乃至離邪見。斷
邪見。得正見。寧為眾人各叉手向稱歎求索。
^pb因此緣此。身壞命終。得至惡處。生地獄中耶。
　伽彌尼答曰。不也。世尊。　世尊歎曰。善哉。伽彌
尼。所以者何。伽彌尼。彼男女等。精進勤修。而
行妙法。成十善業道。離殺．斷殺．不與取．邪婬．
妄言。乃至離邪見。斷邪見。得正見。若為眾人
^pb各叉手向稱歎求索。因此緣此。身壞命終。得
生惡處。生地獄中者。是處不然。所以者何。伽
彌尼。謂此十善業道。白有白報。自然昇上。必
至善處。伽彌尼。猶去村不遠有深水淵。於彼
有人以酥油瓶投水而破。滓瓦沈下。酥油浮
^pb上。　如是。伽彌尼。彼男女等。精進勤修。而行妙
法。成十善業道。離殺．斷殺．不與取。邪婬．妾言
乃至離邪見。斷邪見。得正見。彼命終時。謂身
麤色四大之種從父母生。衣食長養。坐臥按
摩。澡浴強忍。是破壞法。是滅盡法。離散之法。
^pb彼命終後。或烏鳥啄。或虎狼食。或燒或埋。盡
為粉塵。彼心．意．識常為信所熏。為精進．多聞．
布施．智慧所熏。彼因此緣此。自然昇上。生於
善處。伽彌尼。彼殺生者。離殺．斷殺。園觀之道．
昇進之道．善處之道。伽彌尼。不與取．邪婬．妄
^juan4^pb
^pb言。乃至邪見者。離邪見。得正見。園觀之道．昇
進之道．善處之道。伽彌尼。復有園觀之道．昇
進之道．善處之道。伽彌尼。云何復有園觀之
道．昇進之道．善處之道。謂八支聖道正見。乃
至正定。是為八。伽彌尼。是謂復有園觀之道．
^pb昇進之道．善處之道。佛說如是。伽彌尼及諸
比丘聞佛所說。歡喜奉行。伽彌尼經第七竟
(千二百一十三字)。中阿含經卷第三(一萬二
百四十七字)
中阿含經卷第四
^pb　　　　東晉罽賓三藏瞿曇僧伽提婆譯
^n18業相應品師子經第八(初一日誦)我聞如是。
　一時。佛遊鞞舍離。在獼猴水邊高樓臺觀。　爾
時。眾多鞞舍離麗掣集在聽堂。數稱歎佛。數
稱歎法及比丘眾。彼時。尼乾弟子師子大臣
亦在眾中。　是時。師子大臣欲往見佛。供養禮
事。師子大臣則先往詣諸尼乾所。白尼乾曰。
諸尊。我欲往見沙門瞿曇。　彼時。尼乾訶師子
曰。汝莫欲見沙門瞿曇。所以者何。沙門瞿曇
宗本不可作。亦為人說不可作法。師子。若見
宗本不可作則不吉利。供養禮事亦不吉利。
　彼眾多鞞舍離麗掣再三集在聽堂。數稱歎
佛。數稱歎法及比丘眾。彼時。尼乾弟子師子
大臣亦再三在彼眾中。時。師子大
^pb臣亦復再三欲往見佛。供養禮事。　師子大臣
便不辭尼乾。即往詣佛。共相問訊。卻坐一面。
而作是語。我聞沙門瞿曇宗本不可作。亦為
人說不可作法。瞿曇。若如是說。沙門瞿曇宗
本不可作。亦為人說不可作法。彼不謗毀沙
^pb門瞿曇耶。彼說真實耶。彼說是法耶。彼說法
如法耶。於如法無過．無難詰耶。　世尊答曰。師
子。若如是說。沙門瞿曇宗本不可作。亦為人
說不可作法。彼不謗毀沙門瞿曇。彼說真實。
彼說是法。彼說如法。於法無過。亦無難詰。所
^pb以者何。師子。有事因此事故。於如實法不能
謗毀。沙門瞿曇宗本不可作。亦為人說不可
作法。師子。復有事因此事故。於如實法不能
謗毀。沙門瞿曇宗本可作。亦為人說可作之
法。師子。復有事因此事故。於如實法不能謗
^pb毀。沙門瞿曇宗本斷滅。亦為人說斷滅之法。
師子。復有事因此事故。於如實法不能謗毀。
沙門瞿曇宗本可惡。亦為人說可憎惡法。師
子。復有事因此事故。於如實法不能謗毀。沙
門瞿曇宗本法．律。亦為人說法．律之法。師子。
^pb復有事因此事故。於如實法不能謗毀。沙門
瞿曇宗本苦行。亦為人說苦行之法。師子。復
有事因此事故。於如實法不能謗毀。沙門瞿
曇宗本不入於胎。亦為人說不入胎法。師子。
復有事因此事故。於如實法不能謗毀。沙門
^pb瞿曇宗本安隱。亦為人說安隱之法。　師子。云
何有事因此事故。於如實法不能謗毀。沙門
瞿曇宗本不可作。亦為人說不可作法。師子。
我說身惡行不可作。口．意惡行亦不可作。師
子。若如是比無量不善穢污之法。為當來有
^pb本．煩熱苦報．生老病死因。師子。我說此法盡
不可作。師子。是謂有事因此事故。於如實法
不能謗毀。沙門瞿曇宗本不可作。亦為人說
不可作法。　師子。云何復有事因此事故。於如
實法不能謗毀。沙門瞿曇宗本可作。亦為人
^pb說可作之法。師子。我說身妙行可作。口．意妙
行亦可作。師子。若如是比無量善法與樂果。
受於樂報。生於善處而得長壽。師子。我說此
法盡應可作。師子。是謂有事因此事故。不能
謗毀。沙門瞿曇宗本可作。亦為人說可作之
^pb法。　師子。云何復有事因此事故。於如實法不
能謗毀。沙門瞿曇宗本斷滅。亦為人說斷滅
之法。師子。我說身惡行應斷滅。口．意惡行亦
應斷滅。師子。若如是比無量不善穢汙之法。
為當來有本．煩熱苦報．生老病死因。師子。我
^pb說此法盡應斷滅。師子。是謂有事因此事故。
於如實法不能謗毀。沙門瞿曇宗本斷滅。亦
為人說斷滅之法。　師子。云何復有事因此事
故。於如實法不能謗毀。沙門瞿曇宗本可惡。
亦為人說可憎惡法。師子。我說身惡行可憎
^pb惡。口．意惡行亦可憎惡。師子。若如是比無量
不善穢汙之法。為當來有本．煩熱苦報．生老
病死因。師子。我說此法盡可憎惡。師子。是謂
有事因此事故。於如實法不能謗毀。沙門瞿
曇宗本可惡。亦為人說可憎惡法。　師子。云何
^pb復有事因此事故。於如實法不能謗毀。沙門
瞿曇宗本法．律。亦為人說法．律之法。師子。我
為斷貪婬故而說法．律。斷瞋恚．愚癡故而說
法．律。師子。若如是比無量不善穢汙之法。為
當來有本．煩熱苦報．生老病死因。師子。我為
^pb斷彼故而說法．律。師子。是謂有事因此事故。
於如實法不能謗毀。沙門瞿曇宗本法．律。亦
為人說法．律之法。　師子。云何復有事因此事
故。於如實法不能謗毀。沙門瞿曇宗本苦行。
亦為人說苦行之法。師子。或有沙門．梵志裸
^pb形無衣。或以手為衣。或以葉為衣。或以珠為
衣。或不以瓶取水。或不以魁取水。不食刀杖
劫抄之食。不食欺妄食。不自往。不遣信。不來
尊．不善尊．不住尊。若有二人食。不在中食。不
懷妊家食。不畜狗家食。設使家有糞蠅飛來。
^pb便不食也。不噉魚。不食肉。不飲酒。不飲惡水。
或都無所飲。學無飲行。或噉一口。以一口為
足。或二口．三．四。乃至七口。以七口為足。或食
一得。以一得為足。或二．三．四。乃至七得。以七
得為足。或日一食。以一食為足。或二．三．四．五．
六．
^pb七日．半月．一月一食。以一食為足。或食菜茹。
或食稗子。或食穄米。或食雜𪍿或食頭頭邏食。
或食麤食。或至無事處。依於無事。或食根。或
食果。或食自落果。或持連合衣。或持毛衣。或
持頭舍衣。或持毛頭舍衣。或持全皮。或持穿
^pb皮。或持全穿皮。或持散髮。或持編髮。或持散
編髮。或有剃髮。或有剃鬚。或剃鬚髮。或有拔
髮。或有拔鬚。或拔鬚髮。或住立斷坐。或修蹲
行。或有臥刺。以刺為床。或有臥果。以果為床。
或有事水。晝夜手抒。或有事火。竟昔然之。或
^pb事日．月．尊祐大德。叉手向彼。如此之比受無
量苦。學煩熱行。師子。有此苦行我不說無。師
子。然此苦行為下賤業。至苦至困。凡人所行。
非是聖道。師子。若有沙門．梵志。彼苦行法知
斷滅盡。拔絕其根。至竟不生者。我說彼苦
^pb行。師子。如來．無所著．等正覺。彼苦行法知斷
滅盡。拔絕其根。至竟不生。是故我苦行。師子。
是謂有事因此事故。於如實法不能謗毀。沙
門瞿曇宗本苦行。亦為人說苦行之法。　師子。
云何復有事因此事故。於如實法不能謗毀。
^pb沙門瞿曇宗本不入於胎。亦為人說不入胎
法。師子。若有沙門．梵志當來胎生。知斷滅盡。
拔絕其根。至竟不生者。我說彼不入於胎。師
子。如來．無所著．等正覺。當來有胎生知斷滅
盡。拔絕其根。至竟不生。是故我不入於胎。師
^pb子。是謂有事因此事故。於如實法不能謗毀。
沙門瞿曇宗本不入於胎。亦為人說不入胎
法。　師子。云何復有事因此事故。於如實法不
能謗毀。沙門瞿曇宗本安隱。亦為人說安隱
之法。師子。族姓子所有剃除鬚髮。著袈裟衣。

^pb至信．捨家．無家．學道者。唯無上梵行訖。我於
現法自知自覺。自作證成就遊。生已盡。梵行
已立。所作已辦。不更受有。知如真。我自安隱。
亦安隱他比丘．比丘尼．優婆塞．優婆夷。我已
安彼。便為生法。眾生於生法解脫。老法．病法．
^pb死法．憂慼染汙法。眾生於憂慼染污法解脫。
師子。是謂有事因此事故。於如實法不能謗
毀。沙門瞿曇宗本安隱。亦為人說安隱之法。
　師子大臣白世尊曰。瞿曇。我已知。善逝。我已
解。瞿曇。猶明目人。覆者仰之。覆者發之。迷者
^pb示道。闇中施明。若有眼者。便見於色。沙門瞿
曇亦復如是。為我無量方便說法．現義。隨其
諸道。世尊。我今自歸於佛．法及比丘眾。唯願
世尊受我為優婆塞。從今日始。終身自歸。乃
至命盡。世尊。猶如有人養不良馬。望得其利。

^pb徒自疲勞而不獲利。世尊。我亦如是。彼愚癡
尼乾不善曉了。不能自知。不識良田而不自
審。長夜奉敬。供養禮事。望得其利。唐苦無益。
世尊。我今再自歸佛．法及比丘眾。唯願世尊
受我為優婆塞。從今日始。終身自歸。乃至命
^pb盡。世尊。我本無知。於愚癡尼乾有信有敬。從
今日斷。所以者何。欺誑我故。世尊。我今三自
歸佛．法及比丘眾。唯願世尊受我為優婆塞。
從今日始。終身自歸。乃至命盡。　佛說如是。師
子大臣及諸比丘聞佛所說。歡喜奉行。師子
^pb經第八竟(二千四百一十三字)。
^n19中阿含業相應品尼乾經第九(初一日誦)　我
聞如是。　一時。佛遊釋羇瘦。在天邑中。爾時。世
尊告諸比丘。諸尼乾等如是見．如是說。謂人
所受皆因本作。若其故業因苦行滅。不造
^pb新者。則諸業盡。諸業盡已。則得苦盡。得苦盡
已。則得苦邊。我便往彼。到已。即問。尼乾。汝等
實如是見．如是說。謂人所受皆因本作。若其
故業因苦行滅。不造新者。則諸業盡。諸業盡
已。則得苦盡。得苦盡已。則得苦邊耶。彼答我
^pb言。如是。瞿曇。我復問彼尼乾。汝等自有淨智。
我為本有。我為本無。我為本作惡。為不作惡。
我為爾所苦盡。為爾所苦不盡。若盡已。便得
盡。即於現世斷諸不善。得眾善法。修習作證
耶。彼答我言。不也。瞿曇。　我復語彼尼乾。汝等
^pb自無淨智。我為本有。我為本無。我為本作惡。
為不作惡。我為爾所苦盡。為爾所苦不盡。若
盡已。便得盡。即於現世斷諸不善。得眾善法。
修習作證。而作是說。謂人所受皆因本作。若
其故業因苦行滅。不造新者。則諸業盡。諸業
^pb盡已。則得苦盡。得苦盡已。則得苦邊。尼乾。若
汝等自有淨智。我為本有。我為本無。我為本
作惡。為不作惡。我為爾所苦盡。為爾所苦不
盡。若盡已。便得盡。即於現世斷諸不善。得眾
善法。修習作證。尼乾。汝等可得作是說。謂人
^pb所受皆因本作。若其故業因苦行滅。不造新
者。則諸業盡。諸業盡已。則得苦盡。得苦盡已。
則得苦邊。　尼乾。猶如有人身被毒箭。因被毒
箭則生極苦。彼為親屬憐念愍傷。欲饒益安
隱故。即呼拔箭金醫。箭金醫來。便以利刀而
^pb為開瘡。因開瘡時。復生極苦。既開瘡已。而求
箭金。求箭金時。復生極苦。求得金已。即便拔
出。因拔出時。復生極苦。拔金出已。薄瘡纏裹。
因裹瘡時。復生極苦。彼於拔箭金後。得力無
患。不壞諸根。平復如故。尼乾。彼人自有淨智。

^pb便作是念。我本被毒箭。因被毒箭。則生極苦。
我諸親屬見憐念愍傷。欲饒益安隱我故。即
呼拔箭金醫。箭金醫來。便以利刀為我開瘡。
因開瘡時。復生極苦。既開瘡已。而求箭金。求
箭金時。復生極苦。求得金已。即便拔出。因拔
^pb出時。復生極苦。拔金出已。薄瘡纏裹。因裹瘡
時。復生極苦。我於拔箭金後。得力無患。不壞
諸根。平復如故。　如是。尼乾。若汝等自有淨智。
我為本有。我為本無。我為本作惡。為不作惡。
我為爾所苦盡。為爾所苦不盡。若盡已。便得
^pb盡。即於現世斷諸不善。得眾善法。修習作證。
尼乾。汝等可得作是說。謂人所受皆因本作。
若其故業因苦行滅。不造新者。則諸業盡。諸
業盡已。則得苦盡。得苦盡已。則得苦邊。我問
如是。不見諸尼乾能答我言。瞿曇。如是。不如
^pb是。　復次。我問諸尼乾曰。若諸尼乾有上斷．上
苦行。爾時諸尼乾生上苦耶。彼答我言。如是。
瞿曇。若有中斷．中苦行。爾時諸尼乾生中苦
耶。彼答我言。如是。瞿曇。若有下斷．下苦行。爾
時諸尼乾生下苦耶。彼答我言。如是。瞿曇。是
^pb為諸尼乾有上斷．上苦行。爾時諸尼乾則生
上苦。有中斷．中苦行。爾時諸尼乾則生中苦。
有下斷．下苦行。爾時諸尼乾則生下苦。若使
諸尼乾有上斷．上苦行。爾時諸尼乾止息上
苦。有中斷．中苦行。爾時諸尼乾止息中苦。有
^pb下斷．下苦行。爾時諸尼乾止息下苦。若如是
作．不如是作。止息極苦甚重苦者。當知諸尼
乾即於現世作苦。但諸尼乾為癡所覆。為癡
所纏。而作是說。謂人所受皆因本作。若其故
業因苦行滅。不造新者。則諸業盡。諸業盡已。

^pb則得苦盡。得苦盡已。則得苦邊。我問如是。不
見諸尼乾能答我言。瞿曇。如是。不如是。　復次。
我問諸尼乾曰。諸尼乾。若有樂報業。彼業寧
可因斷．因苦行。轉作苦報耶。彼答我言。不也。
瞿曇。諸尼乾。若有苦報業。彼業寧可因斷．因
^pb苦行。轉作樂報耶。彼答我言。不也。瞿曇。諸尼
乾。若有現法報業。彼業寧可因斷．因苦行。轉
作後生報耶。彼答我言。不也。瞿曇。諸尼乾。若
有後生報業。彼業寧可因斷．因苦行。轉作現
法報耶。彼答我言。不也。瞿曇。諸尼乾。若有不
^pb熟報業。彼業寧可因斷．因苦行。轉作熟報耶。
彼答我言不也。瞿曇。諸尼乾。若有熟報業。彼
業寧可因斷．因苦行。轉作異耶。彼答我言。不
也。瞿曇。諸尼乾。是為樂報業。彼業不可因斷．
因苦行。轉作苦報。諸尼乾。苦報業。彼業不可
^pb因斷．因苦行。轉作樂報。諸尼乾。現法報業。彼
業不可因斷．因苦行。轉作後生報。諸尼乾。後
生報業。彼業不可因斷．因苦行。轉作現法報。
諸尼乾。不熟業。彼業不可因斷．因苦行。轉作
熟報。諸尼乾。熟報業。彼業不可因斷．因苦行。
^pb轉作異者。以是故。諸尼乾。虛妄方便。空斷無
獲。　彼諸尼乾便報我言。瞿曇。我有尊師。名親
子尼乾。作如是說。諸尼乾。汝等若本作惡業。
彼業皆可因此苦行而得滅盡。若今護身．口．
意。因此不復更作惡業也。我復問彼諸尼乾
^pb曰。汝等信尊師親子尼乾。不疑惑耶。彼答我
言瞿曇。我信尊師親子尼乾。無有疑惑。我復
語彼諸尼乾曰。有五種法現世二報。信．樂．聞．
念．見善觀。諸尼乾。人自有虛妄言。是可信．可
樂．可聞．可念．可見善觀耶。彼答我言。如是。
^pb瞿曇。我復語彼諸尼乾曰。是虛妄言。何可信。
何可樂。何可聞。何可念。何可善觀。謂人自有
虛妄言。有信．有樂．有聞．有念．有善觀。　若諸尼
乾作是說者。於如法中得五詰責。為可憎惡。
云何為五。今此眾生所受苦樂皆因本作。若
^pb爾者。諸尼乾等本作惡業。所以者何。因彼故。
諸尼乾於今受極重苦。是謂尼乾第一可憎
惡。復次。眾生所受苦樂皆因合會。若爾者。諸
尼乾等本惡合會。所以者何。因彼故。諸尼乾
於今受極重苦。是謂尼乾第二可憎惡。復次。
^pb眾生所受苦樂皆因為命。若爾者。諸尼揵等
本惡為命。所以者何。因彼故。諸尼乾於今受
極重苦。是謂尼乾第三可憎惡。復次。眾生所
受苦樂皆因見也。若爾者。諸尼乾等本有惡
見。所以者何。因彼故。諸尼乾於今受極重苦。

^pb是謂尼乾第四可憎惡。復次。眾生所受苦樂
皆因尊祐造。若爾者。諸尼乾等本惡尊祐。所
以者何。因彼故。諸尼乾於今受極重苦。是謂
尼乾第五可憎惡。若諸尼乾因本所作惡業．
惡合會．惡為命．惡見．惡尊祐。為惡尊祐所造。
^pb因彼故。諸尼乾於今受極重苦。是謂因彼事
故。諸尼乾等為可憎惡。　我所自知．自覺法為
汝說者。若沙門．梵志。若天．魔．梵及餘世間皆
無能伏。皆無能穢。皆無能制。云何我所自知．
自覺法為汝說者。非為沙門．梵志。若天．魔．梵
^pb及餘世間所能伏．所能穢．所能制。若有比丘
捨身不善業。修身善業。捨口．意不善業。修口．
意善業。彼於未來苦。便自知我無未來苦。如
法得樂而不棄捨。彼或欲斷苦因。行欲。或欲
斷苦因。行捨欲。彼若欲斷苦因。行欲者。即修
^pb其行欲。已斷者。苦便得盡。彼若欲斷苦因。行
捨欲者。即修其行捨欲。已斷者。苦便得盡。若
彼比丘便作是念。隨所為．隨所行。不善法生
而善法滅。若自斷苦。不善法滅而善法生。我
今寧可自斷其苦。便自斷苦。自斷苦已。不善
^pb法滅而善法生。不復斷苦。所以者何。比丘。本
所為者。其義已成。若復斷苦。是處不然。　比丘。
猶如箭工用檢撓箭。其箭已直。不復用檢。所
以者何。彼人本所為者。其事已成。若復用檢。
是處不然。如是。比丘便作是念。隨所為．隨所
^pb行。不善法生而善法滅。若自斷苦。不善法滅
而善法生。我今寧可自斷其苦。便自斷苦。自
斷苦已。不善法滅而善法生。不復斷苦。所以
者何。本所為者。其義已成。若復斷苦。是處不
然。比丘。猶如有人愛念．染著．敬待彼女。然彼
^pb女人更與他語。共相問訊。往來止宿。其人因
是身心生苦惱。極憂慼耶。　比丘答曰。如是。世
尊。　所以者何。其人於女愛念．染著。極相敬待。
而彼女人更與他語。共相問訊。往來止宿。其
人身心何得不生苦惱憂慼。比丘。若使其人
^pb而作是念。我唐愛念．敬待彼女。然彼女人更
與他語。共相問訊。往來止宿。我今寧可因自
苦自憂故。斷為彼女愛念．染著耶。其人於後
因自苦自憂故。便斷為彼女愛念．染著。若彼
女人故與他語。共相問訊。往來止宿。其人於
^pb後。身心寧當復生苦惱。極憂慼耶。　比丘答曰。
不也。世尊。　所以者何。其人於女無復愛念．染
著之情。若彼女人故與他語。共相問訊。往來
止宿。若使其人因此身心復生苦惱極憂慼
者。是處不然。如是。比丘便作是念。隨所為．隨
所行。
^pb不善法生而善法滅。若自斷其苦。不善法滅
而善法生。我今寧可自斷其苦。便自斷苦。自
斷苦已。不善法滅而善法生。不復斷苦。所以
者何。本所為者。其義已成。若復斷苦。是處不
然。　彼復作是念。若有所因。斷其苦者。我便已
^pb斷。然我於欲猶故未斷。我今寧可求斷於欲。
便求斷欲。彼為斷欲故。獨住遠離。在無事處。
或至樹下空安靜處。山巖石室．露地穰積。或
至林中。或在塚間。彼已在無事處。或至樹下
空安靜處。敷尼師檀。結加趺坐。正身正願。反
^pb念不向。斷除貪伺。心無有諍。見他財物諸生
活具不起貪伺。欲令我得。彼於貪伺淨除其
心。如是。瞋恚．睡眠．掉悔。斷疑．度惑。於諸善法
無有猶豫。彼於疑惑淨除其心。　彼已斷此五
蓋．心穢．慧羸。離欲．離惡不善之法。至得第四
^pb禪成就遊。彼得如是定。心清淨。無穢無煩。柔
軟善住。得不動心。趣向漏盡智通作證。彼便
知此苦如真。知此苦習．知此苦滅．知此苦滅
道如真。亦知此漏如真。知此漏習．知此漏滅．
知此漏滅道如真。彼如是知．如是見已。則欲
^pb漏心解脫。有漏．無明漏心解脫。解脫已。便知
解脫。生已盡。梵行已立。所作已辦。不更受有。
知如真。　如來如是正心解脫。得五稱譽。如法
無諍。可愛可敬。云何為五。彼眾生者。所受苦
樂皆因本作。若爾者。如來本有妙業。因彼故。
^pb如來於今聖無漏樂。寂靜止息而得樂覺。是
謂如來得第一稱譽。復次。眾生所受苦樂皆
因合會。若爾者。如來本妙合會。因彼故。如來
於今聖無漏樂。寂靜止息而得樂覺。是謂如
來得第二稱譽。復次。眾生所受苦樂皆因為
^pb命。若爾者。如來本妙為命。因彼故。如來於今
聖無漏樂。寂靜止息而得樂覺。是謂如來得
第三稱譽。復次。眾生所受苦樂皆因見也。若
爾者。如來本妙見。因彼故。如來於今聖無漏
樂。寂靜止息而得樂覺。是謂如來得第四稱
^pb譽。復次。眾生所受苦樂皆因尊祐造。若爾者。
如來本妙尊祐。因彼故。如來於今聖無漏樂。
寂靜止息而得樂覺。是謂如來得第五稱譽。
是為如來本妙業．妙合會．妙為命．妙見．妙尊
祐。為妙尊祐所造。因彼故。如來於今聖無漏
^pb樂。寂靜止息而得樂覺。以此事故。如來於今
得五稱譽。　有五因緣。心生憂苦。云何為五。婬
欲纏者。因婬欲纏故。心生憂苦。如是。瞋恚．睡
眠．掉悔．疑惑纏者。因疑惑纏故。心生憂苦。是
謂五因緣。心生憂苦。有五因緣。心滅憂苦。云
^pb何為五。若婬欲纏者。因婬欲纏故。心生憂苦。
除婬欲纏已。憂苦便滅。因婬欲纏。心生憂苦。
於現法中而得究竟。無煩無熱。常住不變。是
聖所知．聖所見。如是。瞋恚．睡眠．掉悔。若疑惑
纏者。因疑惑纏故。心生憂苦。除疑惑纏已。憂
^pb苦便滅。因疑惑纏。心生憂苦。於現法中而得
究竟。無煩無熱。常住不變。是聖所知．聖所見。
是謂五因緣。心滅憂苦。　復次。更有現法而得
究竟。無煩無熱。常住不變。是聖所知．聖所見。
云何更有現法而得究竟。無煩無熱。常住不
^pb變。是聖所知．聖所見。謂八支聖道正見。乃至
正定。是為八。是謂更有現法而得究竟。無煩
無熱。常住不變。是聖所知．聖所見。　佛說如是。
彼諸比丘聞佛所說。歡喜奉行。尼乾經第九
竟(三千六百)。
^n20中阿含業相應品波羅牢經第十(初一日誦
)
^pb我聞如是。　一時。佛遊拘麗瘦。與大比丘眾俱。
往至北村。住北村北尸攝和林中。　爾時。波羅
牢伽彌尼聞沙門瞿曇釋種子捨釋宗族。出
家學道。遊拘麗瘦。與大比丘眾俱。至此北村。
住北村北尸攝和林中。彼沙門瞿曇有大名
^pb稱。周聞十方。沙門瞿曇如來．無所著．等正覺．
明行成為．善逝．世間解．無上士．道法御．天人
師。號佛．眾祐。彼於此世。天及魔．梵．沙門．梵志。
從人至天。自知自覺。自作證成就遊。彼若說
法。初善．中善．竟亦善。有義有文。具足清淨。顯
^pb現梵行。若見如來．無所著．等正覺。尊重禮拜。
供養承事者。快得善利。彼作是念。我應往見
沙門瞿曇。禮事供養。　波羅牢伽彌尼聞已。從
北村出。北行至尸攝和林。欲見世尊禮事供
養。波羅牢伽彌尼遙見世尊在林樹間。端正
^pb姝好。猶星中月。光曜暐曄。晃若金山。相好具
足。威神巍巍。諸根寂定。無有蔽礙。成就調御。
息心靜默。　波羅牢伽彌尼遙見佛已。前至佛
所。共相問訊。卻坐一面。白世尊曰。我聞沙門
瞿曇知幻是幻。瞿曇。若如是說。沙門瞿曇知
^pb幻是幻。彼不謗毀沙門瞿曇耶。彼說真實耶。
彼說是法耶。彼說法如法耶。於如法無過．無
難詰耶。　世尊答曰。伽彌尼。若如是說。沙門瞿
曇知幻是幻。彼不謗毀沙門瞿曇。彼說真實。
彼說是法。彼說法如法。於法無過。亦無難詰。
^pb所以者何。伽彌尼。我知彼幻。我自非幻。　波羅
牢說曰。彼沙門．梵志所說真實。而我不信彼
說沙門瞿曇知幻是幻。　世尊告曰。伽彌尼。若
知幻者。即是幻耶。　波羅牢白曰。如是。世尊。如
是。善逝。世尊告曰。伽彌尼。汝莫自誤。謗毀於
我。若謗
^pb毀我者。則便自損。有諍有犯。聖賢所惡。而得
大罪。所以者何。此實不如汝之所說。伽彌尼。
汝聞拘麗瘦有卒耶。　答曰。聞有。　伽彌尼。於意
云何。拘麗瘦用是卒為。　答曰。瞿曇。通使殺賊。
為此事故。拘麗瘦畜是卒也。　伽彌尼。於意云
^pb何。拘麗瘦卒為有戒。為無戒耶。　答曰。瞿曇。若
世間有無戒德者。無過拘麗瘦卒。所以者何。
拘麗瘦卒極犯禁戒。唯行惡法。　復問。伽彌尼。
汝如是見．如是知。我不問汝。若他問汝。波羅
牢伽彌尼知拘麗瘦卒極犯禁戒。唯行惡法。
^pb因此事故。波羅牢伽彌尼極犯禁戒。唯行惡
法。若如是說。為真說耶。　答曰。非也。瞿曇。所以
者何。拘麗瘦卒見異．欲異。所願亦異。拘麗瘦
卒極犯禁戒。唯行惡法。我極持戒。不行惡法。
　復問。伽彌尼。汝知拘麗瘦卒極犯禁
^pb戒。唯行惡法。然不以此為犯禁戒。唯行惡法。
如來何以不得知幻而自非幻。所以者何。我
知幻。知幻人。知幻報。知斷幻。伽彌尼。我亦知
殺生。知殺生人。知殺生報。知斷殺生。伽彌尼。
我知不與取。知不與取人。知不與取報。知斷
^pb不與取。伽彌尼。我知妄言。知妄言人。知妄言
報。知斷妄言。伽彌尼。我如是知．如是見。若有
作是說沙門瞿曇知幻即是幻者。彼未斷此
語。聞彼心．彼欲．彼願．彼聞．彼念．彼觀。如屈伸
臂頃。命終生地獄中。　波羅牢伽彌尼聞已。怖
^pb懼戰慄。身毛皆豎。即從坐起。頭面禮足。長跪
叉手。白世尊曰。悔過。瞿曇。自昔。善逝。如愚．如
癡．如不定．如不善。所以者何。我以妄說沙門
瞿曇是幻。唯願瞿曇受我悔過。見罪發露。我
悔過已。護不更作。　世尊告曰。如是。伽彌尼。汝
^pb實如愚．如癡．如不定．如不善。所以者何。謂汝
於如來．無所著．等正覺妄說是幻。然汝能悔
過。見罪發露。護不更作。如是。伽彌尼。若有悔
過。見罪發露。護不更作者。則長養聖法而無
有失。　於是。波羅牢伽彌尼叉手向佛。白世尊
^pb曰。瞿曇。有一沙門梵志如是見．如是說。若有
殺生者。彼一切即於現法受報。因彼生憂苦。
若有不與取．妄言。彼一切即於現法受報。因
彼生憂苦。沙門瞿曇。於意云何。　世尊告曰。伽
彌尼。我今問汝。隨所解答。伽彌尼。於意云何。
^pb若村邑中。或有一人。頭冠華鬘。雜香塗身。而
作倡樂。歌舞自娛。唯作女妓。歡樂如王。若有
問者。此人本作何等。今頭冠華鬘。雜香塗身。
而作倡樂。歌舞自娛。唯作女妓。歡樂如王。或
有答者。此人為王殺害怨家。王歡喜已。即與
^pb賞賜。是以此人頭冠華鬘。雜香塗身。而作倡
樂。歌舞自娛。唯作女妓。歡樂如王。伽彌尼。汝
如是見．如是聞不。　答曰。見也。瞿曇。已聞．當聞。
　伽彌尼。又復見王收捕罪人。反縛兩手。打鼓
唱令。出南城門。坐高標下而梟其首。若有問
^pb者。此人何罪。為王所戮。或有答者。此人枉殺
王家無過之人。是以王教如是行刑。伽彌尼。
汝如是見．如是聞不。　答曰。見也。瞿曇。已聞．當
聞。　伽彌尼。若有沙門．梵志如是見．如是說。若
有殺生。彼一切即於現法受報。因彼生憂苦。
^pb彼為真說。為虛妄言。　答曰。妄言。瞿曇。　若彼說
妄言。汝意信不。　答曰。不信也。瞿曇。　世尊歎曰。
善哉。善哉。伽彌尼。　復問。伽彌尼。於意云何。若
村邑中。或有一人。頭冠華鬘。雜香塗身。而作
倡樂。歌舞自娛。唯作女妓。歡樂如王。若有問
^pb者。此人本作何等。今頭冠華鬘。雜香塗身。而
作倡樂。歌舞自娛。唯作女妓。歡樂如王。或有
答者。此人於他國中而不與取。是以此人頭
冠華鬘。雜香塗身。而作倡樂。歌舞自娛。唯作
女妓。歡樂如王。伽彌尼。汝如是見．如是聞不。
^pb　答曰。見也。瞿曇。已聞．當聞。　伽彌尼。又復見王
收捕罪人。反縛兩手。打鼓唱令。出南城門。坐
高標下而梟其首。若有問者。此人何罪。為王
所戮。或有答者。此人於王國而不與取。是以
王教如是行刑。伽彌尼。汝如是見．如是聞不。
^pb　答曰。見也。瞿曇。已聞．當聞。　伽彌尼。若有沙門．
梵志如是見．如是說。若有不與取。彼一切即
於現法受報。因彼生憂苦。彼為真說。為虛妄
言。　答曰。妄言。瞿曇。　若彼說妄言。汝意信不。　答
曰。不信也。瞿曇。　世尊歎曰。善哉。善哉。伽彌尼。
　
^pb復問伽彌尼。於意云何。若村邑中。或有一人。
頭冠華鬘。雜香塗身。而作倡樂。歌舞自娛。唯
作女妓。歡樂如王。若有問者。此人本作何等。
今頭冠華鬘。雜香塗身。而作倡樂。歌舞自娛。
唯作女妓。歡樂如王。或有答者。此人作妓。能
^pb戲調笑。彼以妄言令王歡喜。王歡喜已。即與
賞賜。是以此人頭冠華鬘。雜香塗身。而作倡
樂。歌舞自娛。唯作女妓。歡樂如王。伽彌尼。汝
如是見．如是聞不。　答曰。見也。瞿曇。已聞．當聞。
　伽彌尼。又復見王收捕罪人。用棒打殺。盛以
^pb木檻。露車載之。出北城門。棄著塹中。若有問
者。此人何罪。為王所殺。或有答者。此人在王
前妄有所證。彼以妄言欺誑於王。是以王教
取作如是。伽彌尼。汝如是見．如是聞不。　答曰。
見也。瞿曇。已聞．當聞。　伽彌尼。於意云何。若有
^pb沙門．梵志如是見．如是說。若有妄言。彼一切
即於現法受報。因彼生憂苦。彼為真說。為虛
妄言。　答曰。妄言。瞿曇。　若彼說妄言。汝意信不。
　答曰。不信也。瞿曇。　世尊歎曰。善哉。善哉。伽彌
尼。　於是。波羅牢伽彌尼即從坐起。偏袒著衣。
^pb叉手向佛。白世尊曰。甚奇。瞿曇所說極妙。善
喻善證。瞿曇。我於北村中造作高堂。敷設床
褥。安立水器。然大明燈。若有精進沙門．梵志
來宿高堂。我隨其力。供給所須。有四論士。所
見各異。更相違反。來集高堂。於中論士如是
^pb見．如是說。無施無齋。無有咒說。無善惡業。無
善惡業報。無此世彼世。無父無母。世無真人
往至善處。善去善向。此世彼世。自知自覺。自
作證成就遊。　第二論士而有正見。反第一論
士所見．所知。如是見．如是說。有施有齋。亦有
^pb咒說。有善惡業。有善惡業報。有此世彼世。有
父有母。世有真人往至善處。善去善向。此世
彼世。自知自覺。自作證成就遊。第三論士如
是見．如是說。自作．教作。自斷．教斷。自煮．教煮。
愁煩憂慼。搥胸懊惱。啼哭愚癡。殺生．不與取．
^pb邪婬．妄言．飲酒。穿牆開藏。至他巷劫。害村壞
邑。破城滅國。作如是者。為不作惡。又以鐵輪
利如剃刀。彼於此地一切眾生。於一日中斫
截斬剉。剝裂剬割。作一肉段。一分一積。因是
無惡業。因是無惡業報。恒水南岸殺．斷．煮去。
^pb恒水北岸施與．作齋．咒說而來。因是無罪無
福。因是無罪福報。施與．調御．守護．攝持．稱譽．
饒益。惠施．愛言．利及等利。因是無福。因是無
福報。　第四論士而有正見。反第三論士所知．
所見。如是見．如是說。自作．教作。自斷．教斷。自
^pb煮．教煮。愁煩憂慼。搥胸懊惱。啼哭愚癡。殺生．
不與取．邪婬．妄言．飲酒。穿墻開藏。至他巷劫。
害村壞邑。破城滅國。作如是者。實為作惡。又
以鐵輪利如剃刀。彼於此地一切眾生。於一
日中斫截斬剉。剝裂剬割。作一肉段。一分一
^pb積。因是有惡業。因是有惡業報。恒水南岸殺．
斷．煮去。恒水北岸施與．作齋．咒說而來。因是
有罪有福。因是有罪福報。施與．調御．守護．攝
持．稱譽．饒益。惠施．愛言．利及等利。因是有福。
因是有福報。瞿曇。我聞是已。便生疑惑。此沙
^pb門．梵志。誰說真實。誰說虛妄。　世尊告白。伽彌
尼。汝莫生疑惑。所以者何。因有疑惑便生猶
豫。伽彌尼。汝自無淨智。為有後世。為無後世。
伽彌尼。汝又無淨智。所作為惡。所作為善。伽
彌尼。有法之定。名曰遠離。汝因此定。可得正
^pb念。可得一心。如是。汝於現法便斷疑惑。而得
昇進。於是。波羅牢伽彌尼復從坐起。偏袒著
衣。叉手向佛。白世尊曰。瞿曇。云何法定。名曰
遠離。令我因此可得正念。可得一心。如是我
於現法便斷疑惑。而得昇進。　世尊告曰。伽彌
^pb尼。多聞聖弟子離殺斷殺。斷不與取．邪婬．妄
言。至斷邪見。得正見。彼於晝日教田作耕稼。
至暮放息。入室坐定。過夜曉時而作是念。我
離殺斷殺。斷不與取．邪婬．妄言。至斷邪見。得
正見。彼便自見。我斷十惡業道。念十善業道。
^pb彼自見斷十惡業道。念十善業道已。便生歡
悅。生歡悅已。便生於喜。生於喜已。便止息身。
止息身已。便身覺樂。身覺樂已。便得一心。伽
彌尼。多聞聖弟子得一心已。則心與慈俱。遍
滿一方成就遊。如是。二三四方。四維上下。普
周
^pb一切。心與慈俱。無結無怨。無恚無諍。極廣甚
大。無量善修。遍滿一切世間成就遊。彼作是
念。若有沙門．梵志如是見．如是說。無施無齋。
無有咒說。無善惡業。無善惡業報。無此世彼
世。無父無母。世無真人往至善處。善去善向。
^pb此世彼世。自知自覺。自作證成就遊。若彼沙
門．梵志所說真實者。我不犯世怖與不怖。常
當慈愍一切世間。我心不與眾生共諍。無濁
歡悅。我今得無上人上之法。昇進得安樂居。
謂遠離法定。彼沙門．梵志所說不是不非。不
^pb是不非已。得內心止。伽彌尼。是謂法定。名曰
遠離。汝因此定。可得正念。可得一心。如是汝
於現法便斷疑惑。而得昇進。　復次。伽彌尼。多
聞聖弟子離殺斷殺。斷不與取．邪婬．妄言。至
斷邪見。得正見。彼於晝日教田作耕稼。至暮
放
^pb息。入室坐定。過夜曉時而作是念。我離殺斷
殺。斷不與取．邪婬．妄言。至斷邪見。得正見。彼
便自見。我斷十惡業道。念十善業道。彼自見
斷十惡業道。念十善業道已。便生歡悅。生歡
悅已。便生於喜。生於喜已。便止息身。止息身
^pb已。便身覺樂。身覺樂已。便得一心。伽彌尼。多
聞聖弟子得一心已。則心與悲俱。遍滿一方
成就遊。如是。二三四方。四維上下。普周一切。
心與悲俱。無結無怨。無恚無諍。極廣甚大。無
量善修。遍滿一切世間成就遊。彼作是念。若
^pb沙門．梵志如是見．如是說。有施有齋。亦有咒
說。有善惡業。有善惡業報。有此世彼世。有父
有母。世有真人往至善處。善去善向。此世彼
世。自知自覺。自作證成就遊。若彼沙門．梵志
所說真實者。我不犯世怖與不怖。常當慈
^pb愍一切世間。我心不與眾生共諍。無濁歡悅。
我得無上人上之法。昇進得安樂居。謂遠離
法定。彼沙門．梵志所說不是不非。不是不非
已。得內心止。伽彌尼。是謂法定。名曰遠離。汝
因此定。可得正念。可得一心。如是於現法便
^pb斷疑惑。而得昇進。　復次。伽彌尼。多聞聖弟子
離殺斷殺。斷不與取．邪婬．妄言。至斷邪見。得
正見。彼於晝日教田作耕稼。至暮放息。入室
坐定。過夜曉時而作是念。我離殺斷殺。斷不
與取．邪婬．妄言。至斷邪見。得正見。彼便自見。
^pb我斷十惡業道。念十善業道。彼自見斷十惡
業道。念十善業道已。便生歡悅。生歡悅已。便
生於喜。生於喜已。便止息身。止息身已。便身
覺樂。身覺樂已。便得一心。伽彌尼。多聞聖弟
子得一心已。則心與喜俱。遍滿一方成就遊。
如
^pb是。二三四方。四維上下。普周一切。心與喜俱。
無結無怨。無恚無諍。極廣甚大。無量善修。遍
滿一切世間成就遊。彼作是念。若有沙門．梵
志如是見．如是說。自作．教作。自斷．教斷。自煮．
教煮。愁煩憂慼。搥胸懊惱。啼哭愚癡。殺生．不
^pb與取．邪婬．妄言．飲酒。穿墻開藏。至他巷劫。害
村壞邑。破城滅國。作如是者。實為不作惡。又
以鐵輪利如剃刀。彼於此地一切眾生。於一
日中斫截斬剉。剝裂剬割。作一肉段。一分一
積。因是無惡業。因是無惡業報。恒水南岸殺．
^pb斷．煮去。恒水北岸施與．作齋．咒說而來。因是
無罪無福。因是無罪福報。施與．調御．守護．攝
持．稱譽．饒益。惠施．愛言．利及等利。因是無福。
因是無福報。若沙門．梵志所說真實者。我不
犯世怖與不怖。常當慈愍一切世間。我心不
與
^pb眾生共諍。無濁歡悅。我今得無上人上之法。
昇進得安樂居。謂遠離法定。彼於沙門．梵志
所說不是不非。不是不非已。內得心止。伽彌
尼。是謂法定。名曰遠離。汝因此定。可得正念。
可得一心。如是汝於現法便斷疑惑。而得昇
^pb進。　復次。伽彌尼。多聞聖弟子離殺斷殺。斷不
與取．邪婬．妄言。至斷邪見。得正見。彼於晝日
教田作耕稼。至暮放息。入室坐定。過夜曉時
而作是念。我離殺斷殺。斷不與取．邪婬．妄言。
至斷邪見。得正見。彼便自見。我斷十惡業道。
^pb念十善業道。彼自見斷十惡業道。念十善業
道已。便生歡悅。生歡悅已。便生於喜。生於喜
已。便止息身。止息身已。便身覺樂。身覺樂已。
便得一心。伽彌尼。多聞聖弟子得一心已。則
心與捨俱。遍滿一方成就遊。如是。二三四方。
四維上
^pb下。普周一切。心與捨俱。無結無怨。無恚無諍。
極廣甚大。無量善修。遍滿一切世間成就遊。
彼作是念。若有沙門．梵志如是見．如是說。自
作．教作。自斷．教斷。自煮．教煮。愁煩憂慼。搥胸
懊惱。啼哭愚癡。殺生．不與取．邪婬．妄言．飲酒。
^pb穿墻開藏。至他巷劫。害村壞邑。破城滅國。作
如是者。實為作惡。又以鐵輪利如剃刀。彼於
此地一切眾生。於一日中斫截斬剉。剝裂剬
割。作一肉段。一分一積。因是有惡業。因是有
惡業報。恒水南岸殺．斷．煮去。恒水北岸施與．
^pb作齋．咒說而求。因是有罪有福。因是有罪福
報。施與．調御．守護．攝持．稱譽．饒益。惠施．愛言．
利及等利。因是有福。因是有福報。若沙門．梵
志所說真實者。我不犯世怖與不怖。常當慈
愍一切世間。我心不與眾生共諍。無濁歡悅。

^pb我得無上人上之法。昇進得樂居。謂遠離法
定。彼於沙門．梵志所說不是不非。不是不非
已。得內心止。伽彌尼。是謂法定。名曰遠離。汝
因此定。可得正念。可得一心。如是於現法便
斷疑惑。而得昇進。　說此法時。波羅牢伽彌尼
^pb遠塵離垢。諸法淨眼生。於是。波羅牢伽彌尼
見法．得法。覺白淨法。斷疑度惑。更無餘尊。不
復從他。無有猶豫。已住果證。於世尊法得無
所畏。即從坐起。稽首佛足。白曰。世尊。我今自
歸佛．法及比丘眾。唯願世尊受我為優婆塞。
^pb從今日始。終身自歸。乃至命盡。　佛說如是。波
羅牢伽彌尼及諸比丘聞佛所說。歡喜奉行。
波羅牢經第十竟(四千八百)。中阿含經卷第
四(一萬八百十三字)中阿含業相應品第二
竟(二萬一千六十字)(初一日誦)。
^juan5^pb

中阿含經卷第五
　　　　東晉罽賓三藏瞿曇僧伽提婆譯
　　舍梨子相應品第三(有十一經)(初一日誦)
　等心．得戒．智．師子　　水喻．瞿尼．陀然梵
^pb　教病．拘絺．象跡喻　　分別四諦最在後
^n21舍梨子相應品等心經第一我聞如是。　一時。
佛遊舍衛國。在勝林給孤獨園。　爾時。尊者舍
梨子與比丘眾夜集講堂。因內結．外結。為諸
比丘分別其義。諸賢。世實有二種人。云何為
^pb二。有內結人阿那含。不還此間。有外結人非
阿那含。還來此間。諸賢。云何內結人阿那含。
不還此間。若有一人修習禁戒。無穿無缺。無
穢無濁。極多無難。聖所稱譽。善修善具。彼因
修習禁戒。無穿無缺。無穢無濁。極多無難。聖
所稱譽。善修善具故。復學厭
^pb欲．無欲．斷欲。因學厭欲．無欲．斷欲故。得息心
解脫。得已樂中。愛惜不離。於現法中不得究
竟智。身壞命終。過摶食天。生餘意生天中。既
生彼已。便作是念。我本為人時。修習禁戒。無
穿無缺。無穢無濁。極多無難。聖所稱譽。善修
^pb善具。因修習禁戒。無穿無缺。無穢無濁。極多
無難。聖所稱譽。善修善具故。復學厭欲．無欲．
斷欲。因學厭欲．無欲．斷欲故。得息．心解脫。得
已樂中。愛惜不離。於現法中不得究竟智。身
壞命終。過摶食天。生餘意生天在於此中。　諸
^pb賢。復有一人修習禁戒。無穿無缺。無穢無濁。
極多無難。聖所稱譽。善修善具。彼因修習禁
戒。無穿無缺。無穢無濁。極多無難。聖所稱譽。
善修善具故。復學色有斷．貪斷業。學欲捨離。
因學色有斷．貪斷業。學欲捨離故。得息．心解
^pb脫。得已樂中。愛惜不離。於現法中不得究竟
智。身壞命終。過摶食天。生餘意生天中。既生
彼已。便作是念。我本為人時。修習禁戒。無穿
無缺。無穢無濁。極多無難。聖所稱譽。善修善
具。因修習禁戒。無穿無缺。無穢無濁。極多無
^pb難。聖所稱譽。善修善具故。復學色有斷．貪斷
業。學欲捨離。因學色有斷．貪斷業。學欲捨離
故。得息．心解脫。得已樂中。愛惜不離。於現法
中不得究竟智。身壞命終。過摶食天。生餘意
生天在於此中。諸賢。是謂內結人阿那含。不
^pb還此間。　諸賢。云何外結人非阿那含。來還此
間。若有一人修習禁戒。守護從解脫。又復善
攝威儀禮節。見纖介罪。常懷畏怖。受持學戒。
諸賢。是謂外結人非阿那含。還來此間。　於是。
眾多等心天色像巍巍。光輝暐曄。夜將向旦。

^pb來詣佛所。稽首作禮。卻住一面。白曰。世尊。尊
者舍梨子昨夜與比丘眾集在講堂。因內結．
外結。為諸比丘分別其義。諸賢。世實有二種
人。內結人．外結人。世尊。眾已歡喜。唯願世尊
慈哀愍念。往至講堂。彼時。世尊為諸等心天
^pb默然而許。諸等心天知世尊默然許可。稽首
佛足。繞三匝已。即彼處沒。諸等心天去後不
久。於是世尊往至講堂比丘眾前。敷座而坐。
世尊坐已。歎曰。善哉。善哉。舍梨子。汝極甚善。
所以者何。汝於昨夜與比丘眾集在講堂。因
^pb內結．外結。為諸比丘分別其義。諸賢。世實有
二種人。內結人．外結人。舍梨子。昨夜向旦。諸
等心天來詣我所。稽首禮已。卻住一面。白我
言。世尊。尊者舍梨子昨夜與比丘眾集在講
堂。因內結．外結。為諸比丘分別其義。諸賢。世
^pb實有二種人。內結人．外結人。世尊。眾已歡喜。
唯願世尊慈哀愍念。往至講堂。舍梨子。我便
為彼諸等心天默然而許。諸等心天知我默
然許可。稽首我足。繞三匝已。即彼處沒。　舍梨
子。諸等心天或十．二十。或三十．四十。或五十．
^pb六十。共住錐頭處。各不相妨。舍梨子。諸等心
天非生彼中。甫修善心。極廣甚大。令諸等心
天或十．二十。或三十．四十。或五十．六十。共住
錐頭處。各不相妨。舍梨子。諸等心天本為人
時。已修善心。極廣甚大。因是故。令諸等心天
^pb或十．二十。或三十．四十。或五十．六十。共住錐
頭處。各不相妨。是故。舍梨子。當學寂靜。諸根
寂靜。心意寂靜。身．口．意業寂靜。向於世尊及
諸智梵行。舍梨子。虛偽異學。長衰永失。所以
者何。謂不得聞如此妙法。　佛說如是。彼諸比
^pb丘聞佛所說。歡喜奉行。等心經第一竟(千一
百八十一字)。
^n22舍梨子相應品成就戒經第二(初一日誦)我
聞如是。　一時。佛遊舍衛國。在勝林給孤獨園。
　爾時。尊者舍梨子告諸比丘。若比丘成就戒。
^pb成就定。成就慧者。便於現法出入想知滅定。
必有此處。若於現法不得究竟智。身壞命終。
過摶食天。生餘意生天中。於彼出入想知滅
定。必有此處。　是時。尊者烏陀夷共在眾中。尊
者烏陀夷白曰。尊者舍梨子。若比丘生餘意
^pb生天中。出入想知滅定者。終無此處。　尊者舍
梨子再三告諸比丘。若比丘成就戒。成就定。
成就慧者。便於現法出入想知滅定。必有此
處。若於現法不得究竟智。身壞命終。過摶食
天。生餘意生天中。於彼出入想知滅定。必有
此處。尊者烏陀夷亦復再三白曰。尊者舍
^pb梨子。若比丘生餘意生天中。出入想知滅定
者。終無此處。　於是。尊者舍梨子便作是念。此
比丘乃至再三非我所說。無一比丘歎我所
說。我寧可往至世尊所。　於是。尊者舍梨子往
詣佛所。稽首作禮。卻坐一面。尊者舍梨子去
^pb後不久。尊者烏陀夷及諸比丘亦往詣佛所。
稽首作禮。卻坐一面。於中。尊者舍梨子復告
諸比丘。若比丘成就戒。成就定。成就慧者。便
於現法出入想知滅定。必有此處。若於現法
不得究竟智。身壞命終。過摶食天。生餘意生
^pb天中。於彼出入想知滅定。必有此處。　尊者烏
陀夷復白曰。尊者舍梨子。若比丘生餘意生
天中。出入想知滅定者。終無此處。　尊者舍梨
子復再三告諸比丘。若比丘成就戒。成就定。
成就慧者。便於現法出入想知滅定。必有此
處。
^pb若於現法不得究竟智。身壞命終。過摶食天。
生餘意生天中。於彼出入想知滅定。必有此
處。　尊者烏陀夷亦復再三白曰。尊者舍梨子。
若比丘生餘意生天中。出入想知滅定者。終
無此處。　尊者舍梨子復作是念。此比丘於世
^pb尊前再三非我所說。亦無一比丘歎我所說。
我宜默然。　於是。世尊問曰。烏陀夷。汝說意生
天為是色耶。　尊者烏陀夷白世尊曰。是也。世
尊。　世尊面訶烏陀夷曰。汝愚癡人。盲無有目。
以何等故。論甚深阿毘曇。於是。尊者烏陀夷
^pb為佛面訶已。內懷憂慼。低頭默然。失辯無言。
如有所思。　世尊面訶尊者烏陀夷已。語尊者
阿難曰。上尊名德長老比丘為他所詰。汝何
以故。縱而不撿。汝愚癡人。無有慈心。捨背上
尊名德長老。　於是。世尊面訶尊者烏陀夷及
^pb尊者阿難已。告諸比丘。若比丘成就戒。成就
定。成就慧者。便於現法出入想知滅定。必有
此處。若於現法不得究竟智。身壞命終。過摶
食天。生餘意生天中。於彼出入想知滅定。必
有此處。佛說如是。即入禪室。宴坐默然。　爾時。
^pb尊者白淨比丘在於眾中。尊者阿難白尊者
白淨。是他所作。而我得責。尊者白淨。世尊晡
時必從禪室出。至比丘眾前。敷座而坐。共論
此義。尊者白淨應答此事。我極慚愧於世尊
所及諸梵行。　於是。世尊則於晡時從禪室出。
^pb至比丘眾前。敷座而坐。告曰。白淨。長老比丘
為有幾法。為諸梵行者愛敬尊重。尊者白淨
白曰。世尊。長老比丘若有五法。為諸梵行者
愛敬尊重。云何為五。世尊。長老比丘修習禁
戒。守護從解脫。又復善攝威儀禮節。見纖介
^pb罪。常懷畏怖。受持學戒。世尊。禁戒長老上尊
比丘。為諸梵行者愛敬尊重。復次。世尊。長老
比丘廣學多聞。守持不忘。積聚博聞。所謂法
者。初善．中善．竟亦善。有義有文。具足清淨。顯
現梵行。如是諸法廣學多聞。翫習至千。意所
^pb惟觀。明見深達。世尊。多聞長老上尊比丘。為
諸梵行者愛敬尊重。復次。世尊。長老比丘得
四增上心。現法樂居。易不難得。世尊。禪伺長
老上尊比丘。為諸梵行者愛敬尊重。復次。世
尊。長老比丘修行智慧。觀興衰法。得如是智。
^pb聖慧明達。分別曉了。以正盡苦。世尊。智慧長
老上尊比丘。為諸梵行者愛敬尊重。復次。世
尊。長老比丘諸漏已盡。無復有結。心解脫．慧
解脫。於現法中自知自覺。自作證成就遊。生
已盡。梵行已立。所作已辦。不更受有。知如真。

^pb世尊。漏盡長老上尊比丘。為諸梵行者愛敬
尊重。世尊。長老比丘若成就此五法。為諸梵
行者愛敬尊重。　世尊問曰。白淨。若長老比丘
無此五法。當以何義使諸梵行者愛敬尊重。
尊者白淨白曰。世尊。若長老比丘無此五法
^pb者。更無餘事使諸梵行愛敬尊重。唯以老耄．
頭白．齒落。盛壯日衰。身曲腳戾。體重氣上。柱
杖而行。肌縮皮緩。皺如麻子。諸根毀熟。顏色
醜惡。彼因此故。使諸梵行愛敬尊重。世尊告
曰。如是如是。若長老比丘無此五法。更無餘
^pb事使諸梵行愛敬尊重。唯以老耄．頭白．齒落。
盛壯日衰。身曲腳戾。體重氣上。柱杖而行。肌
縮皮緩。皺如麻子。諸根毀熟。顏色醜惡。彼因
此故。使諸梵行愛敬尊重。白淨。舍梨子比丘
有此五法。汝等應當愛敬尊重。所以者何。白
^pb淨。舍梨子比丘修習禁戒。守護從解脫。又復
善攝威儀禮節。見纖芥罪。常懷畏怖。受持學
戒。復次。白淨。舍梨子比丘廣學多聞。守持不
忘。積聚博聞。所謂法者。初善．中善．竟亦善。有
義有文。具足清淨。顯現梵行。如是諸法。廣學
^pb多聞。翫習至千。意所惟觀。明見深達。復次。白
淨。舍梨子比丘得四增上心。現法樂居。易不
難得。復次。白淨。舍梨子比丘修行智慧。觀興
衰法。得如是智。聖慧明達。分別曉了。以正盡
苦。復次。白淨。舍梨子比丘諸漏已盡。無復有
^pb結。心解脫．慧解脫。於現法中自知自覺。自作
證成就遊。生已盡。梵行已立。所作已辦。不更
受有。知如真。白淨。舍梨子比丘成就此五法。
汝等應共愛敬尊重。　佛說如是。尊者白淨及
諸比丘聞佛所說。歡喜奉行。成就戒經第二
竟(一千七百四十六字)。
^pb^n23舍梨子相應品智經第三(初一日誦)　我聞如
是。　一時。佛遊舍衛國。在勝林給孤獨園。　爾時。
牟利破群㝹丘捨戒罷道。黑齒比丘聞牟利
破群㝹丘捨戒罷道。即詣尊者舍梨子所。稽
首禮足。卻坐一面。坐已。白曰。尊者舍梨子。當
^pb知牟利破群㝹丘捨戒罷道。　尊者舍梨子曰。
牟利破群㝹丘於此法中而愛樂耶。　黑齒比
丘問曰。尊者舍梨子於此法中而愛樂耶。　尊
者舍梨子答曰。黑齒。我於此法無有疑惑。　黑
齒比丘即復問曰。尊者舍梨子於當來事復
^pb云何耶。尊者舍梨子答曰。黑齒。我於來事亦
無猶預。　黑齒比丘聞如是已。即從坐起。往詣
佛所。稽首作禮。卻坐一面。白曰。世尊。尊者舍
梨子今自稱說得智。生已盡。梵行已立。所作
已辦。不更受有。知如真。　世
^pb尊聞已。告一比丘。汝往舍梨子所。語舍梨子。
世尊呼汝。　一比丘受教已。即從坐起。禮佛而
去。往詣尊者舍梨子所。白曰。世尊呼尊者舍
梨子。尊者舍梨子聞已。即往詣佛。稽首作禮。
卻坐一面。　世尊問曰。舍梨子。汝今實自稱說
^pb得智。生已盡。梵行已立。所作已辦。不更受有。
知如真耶。　尊者舍梨子白曰。世尊。不以此文。
不以此句。我但說義。　世尊告曰。舍梨子。族姓
子隨其方便稱說。得智者即說得智。　尊者舍
梨子白曰。世尊。我向已說。不以此文。不以此
^pb句。我但說義。　世尊問曰。舍梨子。若諸梵行來
問汝言。尊者舍梨子。云何知云何見。自稱說
得智。生已盡。梵行已立。所作已辦。不更受有。
知如真耶。舍梨子。汝聞此已當云何答。　尊者
舍梨子白曰。世尊。若諸梵行來問我言。尊者
^pb舍梨子。云何知。云何見。自稱說得智。生已盡。
梵行已立。所作已辦。不更受有。知如真。世尊。
我聞此已。當如是答。諸賢。生者有因。此生因
盡。知生因盡已。我自稱說得智。生已盡。梵行
已立。所作已辦。不更受有。知如真。世尊。若諸
^pb梵行來問如此。我當如是答。世尊歎曰。善哉。
善哉。舍梨子。若諸梵行來問如此。汝應如是
答。所以者何。如此說者。當知是義。　世尊問曰。
舍梨子。若諸梵行來問汝言。尊者舍梨子。生
者何因何緣。為從何生。以何為本。汝聞此已。
^pb當云何答。　尊者舍梨子白曰。世尊。若諸梵行
來問我言。尊者舍梨子。生者何因何緣。為從
何生。以何為本。世尊。我聞此已。當如是答。諸
賢。生者因有．緣有。從有而生。以有為本。世尊。
若諸梵行來問如此。我當如是答。　世尊歎曰。

^pb善哉。善哉。舍梨子。若諸梵行來問如此。汝應
如是答。所以者何。如此說者。當知是義。　世尊
問曰。舍梨子。若諸梵行來問汝言。尊者舍梨
子。有者何因何緣。為從何生。以何為本。汝聞
此已。當云何答。　尊者舍梨子白曰。世尊。若諸
^pb梵行來問我言。尊者舍梨子。有者何因何緣。
為從何生。以何為本。世尊。我聞此已。當如是
答。諸賢。有者因受．緣受。從受而生。以受為本。
世尊。若諸梵行來問如此。我當如是答。　世尊
歎曰。善哉。善哉。舍梨子。若諸梵行來問如此。
^pb應如是答。所以者何。如此說者。當知是義。　世
尊問曰。舍梨子。若諸梵行來問汝言。尊者舍
梨子。受者何因何緣。為從何生。以何為本。汝
聞此已。當云何答。　尊者舍梨子白曰。世尊。若
諸梵行來問我言。尊者舍梨子。受者何因何
^pb緣。為從何生。以何為本。世尊。我聞此已。當如
是答。諸賢。受者因愛．緣愛。從愛而生。以愛為
本。世尊。若諸梵行來問如此。我當如是答。　世
尊歎曰。善哉。善哉。舍梨子。若諸梵行來問如
此。汝應如是答。所以者何。如此說者。當知是
^pb義。　世尊問曰。舍梨子。若諸梵行來問汝言。尊
者舍梨子。云何為愛。汝聞此已。當云何答。　尊
者舍梨子白曰。世尊。若諸梵行來問我言。尊
者舍梨子。云何為愛。世尊。我聞此已。當如是
答。諸賢。謂有三覺樂覺．苦覺．不苦不樂覺。於
^pb中樂欲著者。是謂為愛。世尊。若諸梵行來問
如此。我當如是答。　世尊歎曰。善哉。善哉。舍梨
子。若諸梵行來問如此。汝應如是答。所以者
何。如此說者。當知是義。　世尊問曰。舍梨子。若
諸梵行來問汝言。尊者舍梨子。云何知。云何
^pb見。於三覺中無樂欲著。汝聞此已。當云何答。
　尊者舍梨子白曰。世尊。若諸梵行來問我言。
尊者舍梨子。云何知。云何見。於三覺中無樂
欲著。世尊。我聞此已。當如是答。諸賢。謂此三
覺無常法．苦法．滅法。無常法即是苦。見苦已。
^pb便於三覺無樂欲著。世尊。若諸梵行來問如
此。我當如是答。　世尊歎曰。善哉。善哉。舍梨子。
若諸梵行來問如此。汝應如是答。所以者何。
如此說者。當知是義。　爾時。世尊告曰。舍梨子。
此說復有義可得略答。舍梨子。復有何義。此
^pb說可得略答。所覺所為。即皆是苦。舍梨子。是
謂復有義此說可得略答。　世尊問曰。舍梨子。
若諸梵行來問汝言。尊者舍梨子。云何背不
向自稱說得智。生已盡。梵行已立。所作已辦。
不更受有。知如真。　尊者舍梨子白曰。世尊。若
^pb諸梵行來問我言。尊者舍梨子。云何背不向
自稱說得智。生已盡。梵行已立。所作已辦。不
更受有。知如真。世尊。我聞此已。當如是答。諸
賢。我自於內背而不向則諸愛盡。無驚無怖。
無疑無惑。行如是守護。如其守護已。不生不
^pb善漏。世尊。若諸梵行來問如此。我當如是答。
　世尊歎曰。善哉。善哉。舍梨子。若諸梵行來問
如此。汝應如是答。所以者何。如此說者。當知
是義。　世尊告曰。舍梨子。復次有義。此說可得
略答。若諸結沙門所說。彼結非我有。行如是
^pb守護。如其守護已。不生不善漏。舍梨子。是謂
復有義此說可得略答。世尊說如是已。即從
坐起。入室燕坐。　世尊入室不久。尊者舍梨子
告諸比丘。諸賢。我始未作意。而世尊卒問此
義。我作是念。恐不能答。諸賢。我初說一義。便
^pb為世尊之所讚可。我復作是念。若世尊一日
一夜。以異文異句問我此義者。我能為世尊
一日一夜。以異文異句而答此義。若世尊二．
三．四。至七日七夜。以異文異句問我此義者。
我亦能為世尊二．三．四。至七日七夜。以異文
^pb異句而答此義。　黑齒比丘聞尊者舍梨子說
如是已。即從坐起。疾詣佛所。白世尊曰。世尊
入室不久。尊者舍梨子所說至高。一向師子
吼。諸賢。我始未作意。而世尊卒問此義。我作
是念。恐不能答。諸賢。我初說一義。便為世尊
^pb之所讚可。我復作是念。若世尊一日一夜。以
異文異句問我此義者。我能為世尊一日一
夜。以異文異句而答此義。諸賢。若世尊二．三．
四。至七日七夜。以異文異句問我此義者。我
亦能為世尊二．三．四。至七日七夜。以異文異
^pb句而答此義。　世尊告曰。黑齒。如是。如是。若我
一日一夜。以異文異句問舍梨子比丘此義
者。舍梨子比丘必能為我一日一夜。以異文
異句而答此義。黑齒。若我二．三．四。至七日七
夜。以異文異句問舍梨子比丘此義者。舍梨
^pb子比丘亦能為我二．三．四。至七日七夜。以異
文異句而答此義。所以者何。黑齒。舍梨子比
丘深達法界故。佛說如是。尊者舍梨子及諸
比丘聞佛所說。歡喜奉行。智經第三竟(一千
一百六十九字)。
^pb^n24舍梨子相應品師子吼經第四(初一日誦)我
聞如是。　一時。佛遊舍衛國。在勝林給孤獨園。
　爾時。世尊與大比丘眾俱。於舍衛國而受夏
坐。尊者舍梨子亦遊舍衛國而受夏坐。於是。
尊者舍梨子舍衛國受夏坐訖。過三月已。補
治衣竟。攝衣持缽。往詣佛所。稽首禮足。卻
^pb坐一面。白曰。世尊。我於舍衛國受夏坐訖。世
尊。我欲遊行人間。　世尊告曰。舍梨子。汝去隨
所欲。諸未度者當令得度。諸未脫者當令得
脫。諸未般涅槃者令得般涅槃。舍梨子。汝去
隨所欲。　於是。尊者舍梨子聞佛所說。善受善
^pb持。即從坐起。稽首佛足。繞三匝而去。還至己
房。收舉床座。攝衣持缽。即便出去遊行人間。
　尊者舍梨子去後不久。有一梵行在於佛前
犯相違法。白世尊曰。今日尊者舍梨子輕慢
我已。遊行人間。　世尊聞已。告一比丘。汝往舍
^pb梨子所。語舍梨子。世尊呼汝。汝去不久。有一
梵行在於我前犯相違法。而作是語。世尊。今
日尊者舍梨子輕慢我已。遊行人間。　一比丘
受教已。即從坐起。禮佛而去。於是。尊者阿難
住世尊後執拂侍佛。　一比丘去後不久。尊者
^pb阿難即持戶鑰。遍至諸房。見諸比丘便作是
語。善哉。諸尊。速詣講堂。今尊者舍梨子當在
佛前而師子吼。若尊者舍梨子所說甚深。息
中之息。妙中之妙。如是說者。諸尊及我得聞
此已。當善誦習。當善受持。彼時。諸比丘聞尊
^pb者阿難語已。悉詣講堂。　爾時。一比丘往詣尊
者舍梨子所。白曰。世尊呼汝。汝去不久。有一
梵行在於我前犯相違法。而作是語。世尊。今
日尊者舍梨子輕慢我已。遊行人間。　於是。尊
者舍梨子聞已。即從坐起。便還詣佛。稽首禮
^pb足。卻坐一面。佛便告曰。舍梨子。汝去不久。有
一梵行在於我前犯相違法。而作是語。世尊。
今日尊者舍梨子輕慢我已。遊行人間。舍梨
子。汝實輕慢一梵行已而遊人間耶。尊者舍
梨子白曰。世尊。若無身身念者。彼便輕慢於
^pb一梵行而遊人間。世尊。我善有身身念。我當
云何輕慢一梵行而遊人間。世尊。猶截角牛。
至忍溫良。善調善御。從村至村。從巷至巷。所
遊行處。無所侵犯。世尊。我亦如是。心如截角
牛。無結無怨。無恚無諍。極廣甚大。無量善修。
^pb遍滿一切世間成就遊。世尊。若無身身念者。
彼便輕慢於一梵行而遊人間。世尊。我善有
身身念。我當云何輕慢一梵行而遊人間。　世
尊。猶旃陀羅子而截兩手。其意至下。從村至
村。從邑至邑。所遊行處。無所侵犯。世尊。我亦
^pb如是。心如截手旃陀羅子。無結無怨。無恚無
諍。極廣甚大。無量善修。遍滿一切世間成就
遊。世尊。若無身身念者。彼便輕慢於一梵行
而遊人間。世尊。我善有身身念。我當云何輕
慢一梵行而遊人間。　世尊。猶若如地。淨與不
^pb淨。大便．小便．涕．唾悉受。地不以此而有憎愛。
不羞不慚。亦不愧恥。世尊。我亦如是。心如彼
地。無結無怨。無恚無諍。極廣甚大。無量善修。
遍滿一切世間成就遊。世尊。若無身身念者。
彼便輕慢於一梵行而遊人間。世尊。我善有
^pb身身念。我當云何輕慢一梵行而遊人間。　世
尊。猶若如水。淨與不淨。大便．小便．涕．唾悉洗。
水不以此而有憎愛。不羞不慚。亦不愧恥。世
尊。我亦如是。心如彼水。無結無怨。無恚無諍。
極廣甚大。無量善修。遍滿一切世間成就遊。
^pb世尊。若無身身念者。彼便輕慢於一梵行而
遊人間。世尊。我善有身身念。我當云何輕慢
一梵行而遊人間。　世尊。猶若如火。淨與不淨。
大便．小便．涕．唾悉燒。火不以此而有憎愛。不
羞不慚。亦不愧恥。世尊。我亦如是。心如彼火。

^pb無結無怨。無恚無諍。極廣甚大。無量善修。遍
滿一切世間成就遊。世尊。若無身身念者。彼
便輕慢於一梵行而遊人間。世尊。我善有身
身念。我當云何輕慢一梵行而遊人間。　世尊。
猶若如風。淨與不淨。大便．小便．涕．唾悉吹。風
^pb不以此而有憎愛。不羞不慚。亦不愧恥。世尊。
我亦如是。心如彼風。無結無怨。無恚無諍。極
廣甚大。無量善修。遍滿一切世間成就遊。世
尊。若無身身念者。彼便輕慢於一梵行而遊
人間。世尊。我善有身身念。我當云何輕慢一
^pb梵行而遊人間。　世尊。猶如掃帚。淨與不淨。大
便．小便．涕．唾悉掃。帚不以此而有憎愛。不羞
不慚。亦不愧恥。世尊。我亦如是。心如掃帚。無
結無怨。無恚無諍。極廣甚大。無量善修。遍滿
一切世間成就遊。世尊。若無身身念者。彼
^pb便輕慢於一梵行而遊人間。世尊。我善有身
身念。我當云何輕慢一梵行而遊人間。　世尊。
猶晡旃尼。淨與不淨。大便．小便．涕．唾悉拭。晡
旃尼不以此故而有憎愛。不羞不慚。亦不愧
恥。世尊。我亦如是。心如晡旃尼。無結無怨。無
^pb恚無諍。極廣甚大。無量善修。遍滿一切世間
成就遊。世尊。若無身身念者。彼便輕慢於一
梵行而遊人間。世尊。我善有身身念。我當云
何輕慢一梵行而遊人間。　世尊。猶如膏瓶處
處裂破。盛滿膏已而著日中。漏遍漏津遍津。
^pb若有目人。來住一面。見此膏瓶處處裂破。盛
滿膏已而著日中。漏遍漏津遍津。世尊。我亦
如是。常觀此身九孔不淨。漏遍漏津遍津。世
尊。若無身身念者。彼便輕慢於一梵行而遊
人間。世尊。我善有身身念。我當云何輕慢一
^pb梵行而遊人間。　世尊。猶如有一自喜年少。沐
浴澡洗。熏以塗香。著白淨衣。瓔珞自嚴。剃鬚
治髮。頭冠華鬘。若以三屍死蛇．死狗及以死
人。青瘀膖。極臭爛壞。不淨流漫。繫著咽頸。彼
懷羞慚。極惡穢之。世尊。我亦如是。常觀此身
^pb臭處不淨。心懷羞慚。極惡穢之。世尊。若無身
身念者。彼便輕慢於一梵行而遊人間。世尊。
我善有身身念。我當云何輕慢一梵行而遊
人間。　於是。彼比丘即從坐起。稽首佛足。白世
尊曰。悔過。世尊。自首。善逝。如愚如癡。如不定。
^pb如不善。所以者何。謂我以虛妄言誣謗清淨
梵行舍梨子比丘。世尊。我今悔過。願為受之。
見已發露。後不更作。　世尊告曰。如是。比丘。汝
實如愚如癡。如不定。如不善。所以者何。謂汝
以虛妄言空無真實。誣謗清淨梵行舍梨
^pb子比丘。汝能悔過。見已發露。後不更作。若有
悔過。見已發露。後不更作者。如是長養於聖
法．律則不衰退。　於是。佛告尊者舍梨子。汝速
受彼癡人悔過。莫令彼比丘即於汝前頭破
七分。　尊者舍梨子即為哀愍彼比丘故。便受
^pb悔過。　佛說如是。尊者舍利子及諸比丘聞佛
所說。歡喜奉行。師子吼經第四竟(千九百七
十七字)。
^n25舍梨子相應品水喻經第五(初一日誦)我聞
如是。　一時。佛遊舍衛國。在勝林給孤獨園。　爾
^pb時。尊者舍梨子告諸比丘。諸賢。我今為汝說
五除惱法。諦聽。諦聽。善思念之。彼諸比丘受
教而聽。　尊者舍梨子言。云何為五。諸賢。或有
一人身不淨行。口淨行。若慧者見。設生恚惱。
應當除之。復次。諸賢。或有一人口不淨行。身
淨行。若慧者見。設生恚惱。應當除之。復
^pb次。諸賢。或有一人身不淨行。口不淨行。心少
有淨。若慧者見。設生恚惱。應當除之。復次。諸
賢。或有一人身不淨行。口．意不淨行。若慧者
見。設生恚惱。應當除之。復次。諸賢。或有一人
身淨行。口．意淨行。若慧者見。設生恚惱。應當
^pb除之。　諸賢。或有一人身不淨行。口淨行。若慧
者見。設生恚惱。當云何除。諸賢。猶如阿練若
比丘持糞掃衣。見糞聚中所棄弊衣。或大便
污或小便．涕．唾及餘不淨之所染污。見已。左
手執之。右手舒張。若非大便．小便．涕．唾及餘
^pb不淨之所污處。又不穿者。便裂取之。如是。諸
賢。或有一人身不淨行。口淨行。莫念彼身不
淨行也。但當念彼口之淨行。若慧者見。設生
恚惱。應如是除。　諸賢。或有一人口不淨行。身
淨行。若慧者見。設生恚惱。當云何除。諸賢。猶
村
^pb外不遠。有深水池。藁所覆。若有人來。熱極煩
悶。飢渴頓乏。風熱所逼。彼至池已。脫衣置岸。
便入池中。兩手披藁恣意快浴。除熱煩悶。飢渴
頓乏。如是。諸賢。或有一人口不淨行。身有淨
行。莫念彼口不淨行。但當念彼身之淨行。若
^pb慧者見。設生恚惱。應如是除。　諸賢。或有一人
身不淨行。口不淨行。心少有淨。若慧者見。設
生恚惱。當云何除。諸賢。猶四衢道。有牛跡水。
若有人來。熱極煩悶。飢渴頓乏。風熱所逼。彼
作是念。此四衢道牛跡少水。我若以手以葉
^pb取者。則擾渾濁。不得除我熱極煩悶．飢渴頓
乏。我寧可跪。手膝拍地。以口飲水。彼即長跪。
手膝拍地。以口飲水。彼即得除熱極煩悶．飢
渴頓乏。如是。諸賢。或有一人身不淨行。口不
淨行。心少有淨。莫得念彼身不淨行。口
^pb不淨行。但當念彼心少有淨。諸賢。若慧者見。
設生恚惱。應如是除。　諸賢。或有一人身不淨
行。口．意不淨行。若慧者見。設生恚惱。當云何
除。諸賢。猶如有人遠涉長路。中道得病。極困
委頓。獨無伴侶。後村轉遠。而前村未至。若有
^pb人來住一面。見此行人遠涉長路。中道得病。
極困委頓。獨無伴侶。後村轉遠。而前村未至。
彼若得侍人。從迥野中。將至村邑。與妙湯藥。
餔養美食。好瞻視者。如是此人病必得差。謂
彼人於此病人。極有哀愍慈念之心。如是。諸
^pb賢。或有一人身不淨行。口．意不淨行。若慧者
見。便作是念。此賢身不淨行。口．意不淨行。莫
令此賢因身不淨行。口．意不淨行。身壞命終。
趣至惡處。生地獄中。若此賢得善知識者。捨
身不淨行。修身淨行。捨口．意不淨行。修口．
^pb意淨行。如是。此賢因身淨行。口．意淨行。身壞
命終。必至善處。乃生天上。謂彼賢為此賢極
有哀愍慈念之心。若慧者見。設生恚惱。應如
是除。　諸賢。或有一人身淨行。口．意淨行。若慧
者見。設生恚惱。當云何除。諸賢。猶村外不遠。
^pb有好池水。既清且美。其淵平滿。翠草被岸。華
樹四周。若有人來。熱極煩悶。飢渴頓乏。風熱
所逼。彼至池已。脫衣置岸。便入池中。恣意快
浴。除熱煩悶．飢渴頓乏。如是。諸賢。或有一人
身淨行。口．意淨行。常當念彼身之淨行。口．意
^pb淨行。若慧者見。設生恚惱。應如是除。諸賢。我
向所說五除惱法者。因此故說。　尊者舍梨子
所說如是。諸比丘聞已。歡喜奉行。水喻經第
五竟(千一百一字)。中阿含經卷第五(七千一
百七十四字)(初一日誦)
^juan6^pb

中阿含經卷第六
　　　　東晉罽賓三藏瞿曇僧伽提婆譯
^n26舍梨子相應品瞿尼師經第六(初一日誦)我
聞如是。　一時。佛遊王舍城。在竹林迦蘭哆園。
^pb　爾時。瞿尼師比丘亦遊王舍城。在無事室。調
笑．憍驁。躁擾．喜忘。心如獼猴。瞿尼師比丘為
少緣故。至王舍城。是時尊者舍梨子與比丘
眾俱。中食已後。因小事故。集在講堂。瞿尼師
比丘於王舍城所作已訖。往詣講堂。　尊者舍
^pb梨子遙見瞿尼師來已。因瞿尼師告諸比丘。
諸賢。無事比丘行於無事。當學敬重而隨順
觀。諸賢。若無事比丘行於無事。多不敬重。不
隨順觀者。則致比丘訶數詰責。此賢無事。何
為行無事。所以者何。此賢無事。行於無事。多
不敬重。不隨順觀。若至眾中。亦致比丘訶
^pb數詰責。是故。諸賢。無事比丘行於無事。當學
敬重。令隨順觀。　諸賢。無事比丘行於無事。當
學不調笑而不躁擾。諸賢。若無事比丘行於
無事。多行調笑而躁擾者。則致比丘訶數詰
責。此賢無事。何為行無事。所以者何。此賢無
^pb事。行於無事。多行調笑及於躁擾。若至眾中。
亦致比丘訶數詰責。是故。諸賢。無事比丘行
於無事。當學不調笑。令不躁擾。　諸賢。無事比
丘行於無事。當學不畜生論。諸賢。若無事比
丘行於無事。多畜生論者。則致比丘訶數詰
^pb責。此賢無事。何為行無事。所以者何。此賢無
事。行於無事。多畜生論。若至眾中。亦致比丘
訶數詰責。是故。諸賢。無事比丘行於無事。當
學不畜生論。　諸賢。無事比丘行於無事。當學
不憍驁及少言說。諸賢。若無事比丘行於無
事。多行憍驁。多言說者。則致比丘訶數詰責。
此賢無事。何為行無事。所以者何。此賢無事。
行於無
^pb事。多行憍驁及多言說。若至眾中。亦致比丘
訶數詰責。是故。諸賢。無事比丘行於無事。當
學不憍驁及少言說。諸賢。無事比丘行於無
事。當學護諸根。諸賢。若無事比丘行於無事。
多不護諸根者。則致比丘訶數詰責。此賢無
^pb事。何為行無事。所以者何。此賢無事。行於無
事。多不護諸根。若至眾中。亦致比丘訶數詰
責。是故。諸賢。無事比丘行於無事。當學護諸
根。諸賢。無事比丘行於無事。當學食知止足。
諸賢。若無事比丘行於無事。貪餘多食。不知
^pb足者。則致比丘訶數詰責。此賢無事。何為行
無事。所以者何。此賢無事。行於無事。貪餘多
食。不知止足。若至眾中。亦致比丘訶
^pb數詰責。是故。諸賢。無事比丘行於無事。當學
食知止足。　諸賢。無事比丘行於無事。當學精
進而不懈怠。諸賢。若無事比丘行於無事。多
不精進而懈怠者。則致比丘訶數詰責。此賢
無事。何為行無事。所以者何。此賢無事。行於
^pb無事。多不精進而反懈怠。若至眾中。亦致比
丘訶數詰責。是故。諸賢。無事比丘行於無事。
當學精進而不懈怠。　諸賢。無事比丘行於無
事。當學正念及正智也。諸賢。若無事比丘行
於無事。多無正念。無正智者。則致比丘訶數
^pb詰責。此賢無事。何為行無事。所以者何。此賢
無事。行於無事。多無正念及無正智。若至眾
中。亦致比丘訶數詰責。是故。諸賢。無事比丘
行於無事。當學正念及正智也。　諸賢。無事比
丘行於無事。當學知時及善時也。不早入村
^pb而行乞食。亦不晚出。諸賢。若無事比丘行於
無事。早入村邑而行乞食。又晚出者。則致比
丘訶數詰責。此賢無事。何為行無事。所以者
何。此賢無事。行於無事。早入村邑而行乞食。
又復晚出。若至眾中。亦致比丘訶數詰責。是
^pb故。諸賢。無事比丘行於無事。當學知時及善
時也。　諸賢。無事比丘行於無事。當學知坐取
善坐也。不逼長老坐。為小比丘訶。諸賢。若無
事比丘行於無事。逼長老坐。為小比丘訶者。
則致比丘訶數詰責。此賢無事。何為行無事。
^pb所以者何。此賢無事。行於無事。逼長老坐。為
小比丘訶。若至眾中。亦致比丘訶數詰責。是
故。諸賢。無事比丘行於無事。當學知坐及善
坐也。　諸賢。無事比丘行於無事。當學共論律．
阿毘曇。何以故。諸賢。無事比丘行於無事時。

^pb或有來問律．阿毘曇。諸賢。若無事比丘行於
無事。不知答律．阿毘曇者。則致比丘訶數詰
責。此賢無事。何為行無事。所以者何。此賢無
事。行於無事。不知答律及阿毘曇。若至眾中。
亦致比丘訶數詰責。是故。諸賢。無事比丘行
^pb於無事。當學共論律．阿毘曇。　諸賢。無事比丘
行於無事。當學共論息解脫。離色至無色定。
何以故。諸賢。無事比丘行於無事時。或有來
問息解脫。離色至無色定。諸賢。若無事比丘
行於無事。不知答息解脫。離色至無色定者。
^pb則致比丘訶數詰責。此賢無事。何為行無事。
所以者何。此賢無事。行於無事。不知答息解
脫。離色至無色定。若至眾中。亦致比丘訶數
詰責。是故。諸賢。無事比丘行於無事。當學共
論息解脫。離色至無色定。　諸賢。無事比丘行
^pb於無事。當學共論漏盡智通。何以故。諸賢。無
事比丘行於無事時。或有來問漏盡智通。諸
賢。若無事比丘行於無事。而不知答漏盡智
通者。則致比丘訶數詰責。此賢無事。何為行
無事。所以者何。此賢無事。行於無事。而不知
^pb答漏盡智通。若至眾中。亦致比丘訶數詰責。
是故。諸賢。無事比丘行於無事。當學共論漏
盡智通。　是時。尊者大目揵連亦在眾中。尊者
大目乾連白曰。尊者舍梨子。但無事比丘行
於無事。應學如是法。非謂人間比丘耶。尊者
^pb舍梨子答曰。尊者大目乾連。無事比丘行於
無事。尚學如是法。況復人間比丘耶。　如是二
尊更相稱說。讚歎善哉。聞所說已。從座起去。
敬重無調笑　不畜生論驁　護根食知足
精進正念智　知時亦善坐　論律阿毘曇
^pb及說息解脫　　漏盡通亦然瞿尼師經第六竟
(千七百四十字)。
^n27中阿含舍梨子相應品梵志陀然經第七(初
一日誦)我聞如是。　一時。佛遊王舍城。在竹林
加蘭哆園。與大比丘眾俱。共受夏坐。爾時。尊
^pb者舍梨子在舍衛國亦受夏坐。　是時。有一比
丘於王舍城受夏坐訖。過三月已。補治衣竟。
攝衣持缽。從王舍城往舍衛國。住勝林給孤
獨園。彼一比丘往詣尊者舍梨子所。稽首禮
足。卻坐一面。　尊者舍梨子問曰。賢者。從何處
^pb來。於何夏坐。　彼一比丘答曰。尊者舍梨子。我
從王舍城來。在王舍城受夏坐。　復問。賢者。世
尊在王舍城受夏坐。聖體康強。安快無病。起
居輕便。氣力如常耶。　答曰。如是。尊者舍梨子。
世尊在王
^pb舍城受夏坐。聖體康強。安快無病。起居輕便。
氣力如常。復問。賢者。比丘眾．比丘尼眾在王
舍城受夏坐。聖體康強。安快無病。起居輕便。
氣力如常。欲數見佛。樂聞法耶。　答曰。如是。尊
者舍梨子。比丘眾．比丘尼眾在王舍城受夏
^pb坐。聖體康強。安快無病。起居輕便。氣力如常。
欲數見佛。盡樂聞法。　復問。賢者。優婆塞眾．優
婆夷眾住王舍城。身體康強。安快無病。起居
輕便。氣力如常。欲數見佛。樂聞法耶。　答曰。如
是。尊者舍梨子。優婆塞眾．優婆夷眾住王舍
^pb城。身體康強。安快無病。起居輕便。氣力如常。
欲數見佛。盡樂聞法。　復問。賢者。若干異學沙
門．梵志在王舍城受夏坐。身體康強。安快無
病。起居輕便。氣力如常。欲數見佛。樂聞法耶。
　答曰。如是。尊者舍梨子。若干異學沙門．梵志
在王舍城受夏坐。身體康強。安快無病。起居
輕便。氣力如常。欲數見佛。盡樂聞法。　復問賢
^pb者。在王舍城有一梵志。名曰陀然。是我昔日
未出家友。賢者識耶。　答曰。識之。　復問賢者。梵
志陀然住王舍城。身體康強。安快無病。起居
輕便。氣力如常。欲數見佛。樂聞法耶。　答曰。尊
者舍梨子。梵志陀然住王舍城。身體康強。安
^pb快無病。起居輕便。氣力如常。不欲見佛。不樂
聞法。所以者何。尊者舍梨子。梵志陀然而不
精進。犯於禁戒。彼依傍於王。欺誑梵志．居士。
依恃梵志．居士。欺誑於王。　尊者舍梨子聞已。
於舍衛國受夏坐訖。過三月已。補治衣竟。攝
^pb衣持缽。從舍衛國往詣王舍城。住竹林加蘭
哆園。　於是。尊者舍梨子過夜平旦。著衣持缽。
入王舍城。次行乞食。乞食已。竟往至梵志陀
然家。是時。梵志陀然從其家出。至泉水邊苦
治居民。　梵志陀然遙見尊者舍梨子來。從坐
^pb而起。偏袒著衣。叉手向尊者舍梨子讚曰。善
來。舍梨子。舍梨子久不來此。於是。梵志陀然
敬心扶抱尊者舍梨子。將入家中。為敷好床。
請使令坐。尊者舍梨子即坐其床。梵志陀然
見尊者舍梨子坐已。執金澡灌。請尊者舍梨
^pb子食。　尊者舍梨子曰。止。止。陀然。但心喜足。　梵
志陀然復再三請食。尊者舍梨子亦再三語
曰。止。止。陀然。但心喜足。　是時。梵志陀然問曰。
舍梨子。何故入如是家而不肯食。　答曰。陀然。
汝不精進。犯於禁戒。依傍於王。欺誑梵志．居
^pb士。依傍梵志．居士。欺誑於王。　梵志陀然答曰。
舍梨子。當知我今在家。以家業為事。我應自
安隱。供養父母。瞻視妻子。供給奴婢。當輸王
租。祠祀諸天。祭餟先祖及布施沙門．梵志。為
後生天而得長壽。得樂果報故。舍梨子。是一
^pb切事不可得疑。一向從法。　於是。尊者舍梨子
告曰。陀然。我今問汝。隨所解答。梵志陀然。於
意云何。若使有人為父母故而行作惡。因行
惡故。身壞命終趣至惡處。生地獄中。生地獄
已。獄卒執捉。極苦治時。彼向獄卒而作是語。
^pb獄卒。當知。莫苦治我。所以者何。我為父母故
而行作惡。云何。陀然。彼人可得從地獄卒脫
此苦耶。　答曰。不也。復問。陀然。於意云何。若復
有人為妻子故而行作惡。因行惡故。身壞命
終趣至惡處生地獄中。生地獄已。獄卒執捉。
^pb極苦治時。彼向獄卒而作是語。獄卒。當知。莫
苦治我。所以者何。我為妻子故而行作惡。云
何。陀然。彼人可得從地獄卒脫此苦耶。　答曰。
不也。　復問。陀然。於意云何。若復有人為奴婢
故。而行作惡。因行惡故。身壞命終趣至惡處。

^pb生地獄中。生地獄已。獄卒執捉。極苦治時。彼
向獄卒而作是語。獄卒。當知。莫苦治我。所以
者何。我為奴婢故而行作惡。云何。陀然。彼人
可得從地獄卒脫此苦耶。　答曰。不也。　復問。陀
然。於意云何。若復有人為王．為天．為先祖．為
^pb沙門．梵志故。而行作惡。因行惡故。身壞命終
趣至惡處。生地獄中。生地獄已。獄卒執捉。極
苦治時。彼向獄卒而作是語。獄卒。當知。莫苦
治我。所以者何。我為王．為天．為先祖．為沙門．
梵志故。而行作惡。云何。陀然。彼人可得從地
^pb獄卒脫此苦耶。　答曰。不也。　陀然。族姓子可得
如法．如業．如功德得錢財。尊重奉敬孝養父
母。行福德業。不作惡業。陀然。若族姓子如法．
如業．如功德得錢財。尊重奉敬孝養父母。行
福德業。不作惡業者。彼便為父母之所愛念。

^pb而作是言。令汝強健。壽考無窮。所以者何。我
由汝故。安隱快樂。陀然。若有人極為父母所
愛念者。其德日進。終無衰退。陀然。族姓子可
得如法．如業．如功德得錢財。愛念妻子。供給
瞻視。行福德業。不作惡業。陀然。若族姓子如
^pb法．如業．如功德得錢財。愛念妻子。供給瞻視。
行福德業。不作惡業者。彼便為妻子之所尊
重。而作是言。願尊強健。壽考無窮。所以者何。
我由尊故。安隱快樂。陀然。若有人極為妻子
所尊重者。其德日進。終無衰退。　陀然。族姓子
^pb可得如法．如業．如功德得錢財。愍傷奴婢。給
恤瞻視。行福德業。不作惡業。陀然。若族姓子
如法．如業．如功德得錢財。愍傷奴婢。給恤瞻
視。行福德業。不作惡業者。彼便為奴婢之所
尊重。而作是言。願令大家強健。壽考無窮。所
^pb以者何。由大家故。我得安隱。陀然。若有人極
為奴婢所尊重者。其德日進。終無衰退。　陀然。
族姓子可得如法．如業．如功德得錢財。尊重
供養沙門．梵志。行福德業。不作惡業。陀然。若
族姓子如法．如業．如功德得錢財。尊重供養
^pb沙門．梵志。行福德業。不作惡業者。彼便極為
沙門．梵志之所愛念。而作是言。令施主強健。
壽考無窮。所以者何。我由施主故。得安隱快
樂。陀然。若有人極為沙門．梵志所愛念者。其
德日進。終無衰退。於是。梵志陀然即從坐起。
^pb偏袒著衣。叉手向尊者舍梨子白曰。舍梨子。
我有愛婦。名曰端正。我惑彼故。而為放逸。大
作罪業。舍梨子。我從今日始。捨端正婦。自歸
尊者舍梨子。　尊者舍梨子答曰。陀然。汝莫歸
我。我所歸佛汝應自歸。　梵志陀然白曰。尊者
^pb舍梨子。我從今日自歸於佛．法及比丘眾。唯
願尊者舍梨子受我為佛優婆塞。終身自歸。
乃至命盡。　於是。尊者舍梨子為梵志陀然說
法。勸發渴仰。成就歡喜。無量方便為彼說法。
勸發渴仰。成就歡喜已。從坐起去。遊王舍城。
^pb住經數日。攝衣持缽。從王舍城出。往詣南山。
住南山村北尸攝和林中。　彼時。有一比丘遊
王舍城。住經數日。攝衣持缽。從王舍城出。亦
至南山。住南山村北尸攝和林中。　於是。彼一
比丘往詣尊者舍梨子所。稽首禮足。卻坐一
^pb面。　尊者舍梨子問曰。賢者從何處來。何處遊
行。　比丘答曰。尊者舍梨子。我從王舍城來。遊
行王舍城。　復問。賢者。知王舍城有一梵志。名
曰陀然。是我昔日未出家友耶。　答曰。知也。　復
問。賢者。梵志陀然住王舍城。身體康強。安快
^pb無病。起居輕便。氣力如常。欲數見佛。樂聞法
耶。　答曰。尊者舍梨子。梵志陀然欲數見佛。欲
數聞法。但不安快。氣力轉衰。所以者何。尊者
舍梨子。梵志陀然今者疾病。極困危篤。或能
因此而至命終。尊者舍梨子聞是語已。即攝
^pb衣持缽。從南山出。至王舍城。住竹林加蘭哆
園。　於是。尊者舍梨子過夜平旦。著衣持缽。往
詣梵志陀然家。梵志陀然遙見尊者舍梨子
來。見已便欲從床而起。尊者舍梨子見梵志
陀然欲從床起。便止彼曰。梵志陀然。汝臥勿
^pb起。更有餘床。我自別坐。　於是。尊者舍梨子即
坐其床。坐已。問曰。陀然。所患今者何似。飲食
多少。疾苦轉損。不至增耶。　陀然答曰。所患至
困。飲食不進。疾苦但增而不覺損。尊者舍梨
子。猶如力士以利刀刺頭。但生極苦。我今頭
^pb痛亦復如是。尊者舍梨子。猶如力士以緊索
繩而纏絡頭。但生極苦。我今頭痛亦復如是。
尊者舍梨子。猶屠牛兒而以利刀破於牛腹。
但生極苦。我今腹痛亦復如是。尊者舍梨子。
猶兩力士捉一羸人在火上炙。但生極苦。我
^pb今身痛。舉體生苦。但增不減。亦復如是。　尊者
舍梨子告曰。陀然。我今問汝。隨所解答。梵志
陀然。於意云何。地獄．畜生。何者為勝。　陀然答
曰。畜生勝也。　復問。陀然。畜生．餓鬼。何者為勝。
　陀然答曰。餓鬼勝也。　復問。陀然。餓鬼比人。何
^pb者為勝。　陀然答曰。人為勝也。　復問。陀然。人．四
王天。何者為勝。　陀然答曰。四王天勝。　復問。陀
然。四王天．三十三天。何者為勝。　陀然答曰。三
十三天勝。　復問。陀然。三十三天．㷿天。何者為
勝。　陀然答曰。㷿天勝。　復問。陀然。㷿天．
^pb兜率陀天。何者為勝。　陀然答曰。兜率陀天勝。
　復問。陀然。兜率陀天．化樂天。何者為勝。　陀然
答曰。化樂天勝。　復問。陀然。化樂天．他化樂天．
何者為勝。　陀然答曰。他化樂天勝。　復問。陀然。
他化樂天．梵天。何者為勝。　陀然答曰。梵天最
^pb勝。梵天最勝。　尊者舍梨子告曰。陀然。世尊．知．
見．如來．無所著．等正覺說四梵室。謂族姓男．
族姓女修習多修習。斷欲．捨欲念。身壞命終。
生梵天中。云何為四。陀然。多聞聖弟子心與
慈俱。遍滿一方成就遊。如是二三四方。四維
^pb上下。普周一切。心與慈俱。無結無怨。無恚無
諍。極廣甚大。無量善修。遍滿一切世間成就
遊。如是悲．喜心與捨俱。無結無怨。無恚無諍。
極廣甚大。無量善修。遍滿一切世間成就遊。
是謂。陀然。世尊．知．見．如來．無所著．等正覺說
^pb四梵室。謂族姓男．族姓女修習多修習。斷欲．
捨欲念。身壞命終。生梵天中。　於是。尊者舍梨
子教化陀然。為說梵天法已。從坐起去。尊者
舍梨子從王舍城出。未至竹林加蘭哆園。於
其中間。梵志陀然修習四梵室。斷欲．捨欲念。
^pb身壞命終。生梵天中。　是時。世尊無量大眾前
後圍繞而為說法。世尊遙見尊者舍梨子來。
告諸比丘。舍梨子比丘聰慧．速慧．捷慧．利慧．
廣慧．深慧．出要慧．明達慧．辯才慧。舍梨子比
丘成就實慧。此舍梨子比丘教化梵志陀然。
^pb為說梵天法來。若復上化者。速知法如法。　於
是。尊者舍梨子往詣佛所。稽首禮足。卻坐一
面。世尊告曰。舍梨子。汝何以不教梵志陀然
過梵天法。若上化者。速知法如法。　尊者舍梨
子白曰。世尊。彼諸梵志長夜愛著梵天。樂於
^pb梵天。究竟梵天。是尊梵天。實有梵天。為我梵
天。是故。世尊。我如是應。　佛說如是。尊者舍梨
子及無量百千眾聞佛所說。歡喜奉行。梵志
陀然經第七竟(三千三百三十一字)。
^n28中阿含舍梨子相應品教化病經第八(初一
^pb日誦)我聞如是。　一時。佛遊舍衛國。在勝林給
孤獨園。　爾時。長者給孤獨疾病危篤。於是。長
者給孤獨告一使人。汝往詣佛。為我稽首禮
世尊足。問訊世尊。聖體康強。安快無病。起居
輕便。氣力如常耶。作如是語。長者給孤獨稽
^pb首佛足。問訊世尊。聖體康強。安快無病。起居
輕便。氣力如常耶。汝既為我問訊佛已。往詣
尊者舍梨子所。為我稽首禮彼足已。問訊尊
者。聖體康強。安快無病。起居輕便。氣力如常
不。作如是語。長者給孤獨稽首尊者舍梨子
足。問訊尊者。聖體康強。安快無病。起居輕便。
氣力
^pb如常不。尊者舍梨子。長者給孤獨疾病極困。
今至危篤。長者給孤獨至心欲見尊者舍梨
子。然體至羸乏。無力可來詣尊者舍梨子所。
善哉。尊者舍梨子。為慈愍故。願往至長者給
孤獨家。於是。使人受長者給孤獨教已。往詣
^pb佛所。稽首禮足。卻住一面。白曰。世尊。長者給
孤獨稽首佛足。問訊世尊。聖體康強。安快無
病。起居輕便。氣力如常耶。　爾時。世尊告使人
曰。令長者給孤獨安隱快樂。令天及人．阿修
羅．揵塔和．羅剎及餘種種身安隱快樂。　於是。
^pb使人聞佛所說。善受善持。稽首佛足。繞三匝
而去。往詣尊者舍梨子所。稽首禮足。卻坐一
面。白曰。尊者舍梨子。長者給孤獨稽首尊者
舍梨子足。問訊尊者。聖體康強。安快無病。起
居輕便。氣力如常不。尊者舍梨子。長者給孤
^pb獨疾病極困。今至危篤。長者給孤獨至心欲
見尊者舍梨子。然體至羸乏。無力可來詣尊
者舍梨子所。善哉。尊者舍梨子。為慈愍故。往
詣長者給孤獨家。　尊者舍梨子即為彼故。默
然而受。於是。使人知尊者舍梨子默然受已。
^pb即從坐起。稽首作禮。繞三匝而去。　尊者舍梨
子過夜平旦。著衣持缽。往詣長者給孤獨家。
長者給孤獨遙見尊者舍梨子來。見已。便欲
從床而起。　尊者舍梨子見彼長者欲從床起。
便止彼曰。長者莫起。長者莫起。更有餘床我
^pb自別坐。　尊者舍梨子即坐其床。坐已。問曰。長
者所患今復何似。飲食多少。疾苦轉損。不至
增耶。　長者答曰。所患至困。飲食不進。疾苦但
增而不覺損。　尊者舍梨子告曰。長者莫怖。長
者莫怖。所以者何。若愚癡凡夫成就不信。身
^pb壞命終。趣至惡處。生地獄中。長者今日無有
不信。唯有上信。長者因上信故。或滅苦痛。生
極快樂。因上信故。或得斯陀含果。或阿那含
果。長者本已得須陀洹。　長者莫怖。長者莫怖。
所以者何。若愚癡凡夫因惡戒故。身壞命終。
^pb趣至惡處。生地獄中。長者無有惡戒。唯有善
戒。長者因善戒故。或滅苦痛。生極快樂。因善
戒故。或得斯陀含果。或阿那含果。長者本已
得須陀洹。　長者莫怖。長者莫怖。所以者何。若
愚癡凡夫因不多聞。身壞命終。趣至惡處。生
^pb地獄中。長者無不多聞。唯有多聞。長者因多
聞故。或滅苦痛。生極快樂。因多聞故。或得斯
陀含果。或阿那含果。長者本已得須陀洹。　長
者莫怖。長者莫怖。所以者何。若愚癡凡夫因
慳貪故。身壞命終。趣至惡處。生地獄中。長者
^pb無有慳貪。唯有惠施。長者因惠施故。或滅苦
痛。生極快樂。因惠施故。或得斯陀含果。或阿
那含果。長者本已得須陀洹。　長者莫怖。長者
莫怖。所以者何。若愚癡凡夫因惡慧故。身壞
命終。趣至惡處。生地獄中。長者無有惡慧。唯
^pb有善慧。長者因善慧故。或滅苦痛。生極快樂。
因善慧故。或得斯陀含果。或阿那含果。長者
本已得須陀洹。　長者莫怖。長者莫怖。所以者
何。若愚癡凡夫因邪見故。身壞命終。趣至惡
處。生地獄中。長者無有邪見。唯有正見。長者
^pb因正見故。或滅苦痛。生極快樂。因正見故。或
得斯陀含果。或阿那含果。長者本已得須陀
洹。長者莫怖。長者莫怖。所以者何。若愚癡凡
夫因邪志故。身壞命終。趣至惡處。生地獄中。
長者無有邪志。唯有正志。長者因正志故。或
^pb滅苦痛。生極快樂。因正志故。或得斯陀含果。
或阿那含果。長者本已得須陀洹。　長者莫怖。
長者莫怖。所以者何。若愚癡凡夫因邪解故。
身壞命終。趣至惡處。生地獄中。長者無有邪
解。唯有正解。長者因正解故。或滅苦痛。生極
^pb快樂。因正解故。或得斯陀含果。或阿那含果。
長者本已得須陀洹。　長者莫怖。長者莫怖。所
以者何。若愚癡凡夫因邪脫故。身壞命終。趣
至惡處。生地獄中。長者無有邪脫。唯有正脫。
長者因正脫故。或滅苦痛。生極快樂。因正脫
^pb故。或得斯陀含果。或阿那含果。長者本已得
須陀洹。　長者莫怖。長者莫怖。所以者何。若愚
癡凡夫因邪智故。身壞命終。趣至惡處。生地
獄中。長者無有邪智。唯有正智。長者因正智
故。或滅苦痛。生極快樂。因正智故。或得斯陀
^pb含果。或阿那含果。長者本已得須陀洹。　於是。
長者病即得差。平復如故。從臥起坐。歎尊者
舍梨子曰。善哉。善哉。為病說法。甚奇。甚特。尊
者舍梨子。我聞教化病法。苦痛即滅。生極快
樂。尊者舍梨子。我今病差。平復如故。尊者舍
^pb梨子。我往昔時。少有所為。至王舍城寄宿一
長者家。時。彼長者明當飯佛及比丘眾。時。彼
長者過夜向曉。教敕兒孫．奴使．眷屬。汝等早
起。當共嚴辦。彼各受教。共設廚宰。供辦餚饌．
種種腆美。長者躬自敷置高座。無量嚴飾。　尊
^pb者舍梨子。我既見已。便作是念。今此長者為
婚姻事。為迎婦節會。為請國王。為呼大臣。為
作齋會施設大施耶。尊者舍梨子。我既念已。
便問長者。汝為婚姻事。為迎婦節會。為請國
王。為呼大臣。為作齋會施設大施耶。時。彼長
^pb者而答我曰。吾無婚姻事。亦不迎婦。不為節
會。不請國王及呼大臣。但為齋會施設大施。
明當飯佛及比丘眾。　尊者舍梨子。我未曾聞
佛名。聞已舉身毛豎。即復問曰。長者說佛。何
名為佛。時。彼長者而答我曰。君不聞乎。有釋
^pb種子捨釋宗族。剃除鬚髮。著袈裟衣。至信．捨
家．無家．學道。得無上等正覺。是名為佛。我復
問曰。長者說眾。何名為眾。時。彼長者復答我
曰。有若干姓異名族。剃除鬚髮。著袈裟衣。至
信．捨家．無家。從佛學道。是名為眾。此佛及眾。
^pb吾之所請。尊者舍梨子。我即復問彼長者曰。
世尊於今為在何處。我欲往見。時。彼長者復
答我曰。世尊今在此王舍城竹林加蘭哆園。
欲往隨意。　尊者舍梨子。我作是念。若速曉者。
疾往見佛。尊者舍梨子。我時至心欲往見
^pb佛。即於其夜生晝明想。便從長者家出。往至
城息門。是時。城息門中有二直士。一直初夜。
外客使入。不令有礙。一直後夜。若客使出。亦
不作礙。尊者舍梨子。我復作是念。夜尚未曉。
所以者何。城息門中有二直士。一直初夜。外
^pb客使入。不令有礙。一直後夜。若客使出。亦不
作礙。尊者舍梨子。出城息門。出外不久。明滅
還暗。尊者舍梨子。我便恐怖。舉身毛豎。莫令
人．非人來觸嬈我。　時。城息門而有一天。從王
舍城至竹林加蘭哆園。光明普照。來語我言。
^pb長者莫怖。長者莫怖。所以者何。我本前世是
汝朋友。名密器。年少極相愛念。長者。我本昔
時往詣尊者大目乾連所。稽首禮足。卻坐一
面。尊者大目乾連為我說法。勸發渴仰。成就
歡喜。無量方便為我說法。勸發渴仰。成就歡
^pb喜已。賜三自歸。見授五戒。長者。我因三歸。受
持五戒。身壞命終。生四天王天住此城息門
中。長者速去。長者速去。去實勝住。彼天勸我
而說頌曰。
得馬百臣女　車百滿珍寶　往詣佛一步
^pb不當十六分　白象百最上　金銀鞍勒被
往詣佛一步　不當十六分　女百色端正
瓔珞花嚴身　往詣佛一步　不當十六分
轉輪王所敬　玉女寶第一　往詣佛一步
不當十六分
^pb說頌已。而復勸曰。長者速去。長者速去。去
實勝住。尊者舍梨子。我復作是念。佛尊祐德。
法及比丘眾亦尊祐德。所以者何。乃至於天。
亦欲使見。尊者舍梨子。我因此光明往至竹
林加蘭哆園。爾時。世尊夜其向旦。從禪室出。

^pb露地經行而待於我。尊者舍梨子。我遙見佛
端正姝好。猶星中月。光耀暐曄。晃若金山。相
好具足。威神巍巍。諸根寂定。無有蔽礙。成就
調御。息心靜默。見已歡喜。前詣佛所。接足作
禮。隨佛經行。以長者法說頌問訊。
^pb世尊寐安隱　至竟眠快耶　如梵志滅度
以不染於欲　捨離一切願　逮得至安隱
心除無煩熱　自樂歡喜眠
是。世尊即便往至經行道頭。敷尼師檀。結
加趺坐。尊者舍梨子。我禮佛足。卻坐一面。世
^pb尊為我說法。勸發渴仰。成就歡喜。無量方便
為我說法。勸發渴仰。成就歡喜已。如諸佛法。
先說端正法。聞者歡悅。謂。說施．說戒．說生天
法。毀呰欲為災患。生死為穢。稱歎無欲為妙
道品白淨。世尊為我說如是法已。佛知我有
^pb歡喜心．具足心．柔軟心．堪耐心．昇上心．一向
心．無疑心．無蓋心。有能有力。堪受正法。謂如
諸佛所說正要。世尊即為我說苦．習．滅．道。尊
者舍梨子。我即於坐中見四聖諦苦．習．滅．道。
猶如白素易染為色。我亦如是。即於坐中見
^pb四聖諦苦．習．滅．道。　尊者舍梨子。我已見法得
法。覺白淨法。斷疑度惑。更無餘尊。不復從他。
無有猶豫。已住果證。於世尊法得無所畏。即
從坐起。為佛作禮。世尊。我今自歸於佛．法及
比丘眾。唯願世尊受我為優婆塞。從今日始。
^pb終身自歸。乃至命盡。尊者舍梨子。我即叉手
白曰。世尊。願受我請。於舍衛國而受夏坐及
比丘眾。時。佛問我。汝名何等。舍衛國人呼汝
云何。我即答曰。我名須達哆。以我供給諸孤
獨者。是故舍衛國人呼我為給孤獨。爾時。世
^pb尊復問我曰。舍衛國中有房舍未。我復答曰。
舍衛國中無有房舍。爾時。世尊而告我曰。長
者當知。若有房舍。比丘可得往來。可得住止。
我復白曰。唯然。世尊。我當如是為起房舍。比
丘可得往來。於舍衛國可得住止。唯願世尊
^pb差一佐助。爾時。世尊即差尊者舍梨子。遣尊
者舍梨子令見佐助。　我於爾時聞佛所說。善
受善持。即從坐起。為佛作禮。繞三匝而去。於
王舍城所作已訖。與尊者舍梨子俱往至舍
衛國。不入舍衛城亦不歸家。便於城外周遍
^pb行地。為於何處往來極好。晝不喧鬧。夜則寂
靜。無有蚊虻。亦無蠅蚤。不寒不熱。可立房舍
施佛及眾。尊者舍梨子。我時唯見童子勝園
往來極好。晝不喧鬧。夜則寂靜。無有蚊虻。亦
無蠅蚤。不寒不熱。我見此已。便作是念。唯此
^pb處好。可立房舍施佛及眾。　尊者舍梨子。我於
爾時入舍衛國。竟不還家。便先往詣童子勝
所。白曰。童子。可賣此園持與我耶。爾時。童子
便語我曰。長者當知。吾不賣園。如是。再三白
曰。童子。可賣此園持與我耶。爾時。童子亦復
^pb再三而語我曰。吾不賣園。至億億布滿。我即
白曰。童子今已決斷價數。但當取錢。尊者舍
梨子。我與童子或言斷價。或言不斷。大共訜。
即便俱往至舍衛國大決斷處判論此事。時。
舍衛國大決斷人語童子勝曰。童子已自決
^pb斷價數。但當取錢。　尊者舍梨子。我即入舍衛
國。還家取錢。以象馬車舉負輦載。出億億布
地。少處未遍。尊者舍梨子。我作是念。當取何
藏。不大不小。可此餘處持來布滿。時。童子勝
便語我曰。長者若悔。錢自相歸。園地還吾。
^pb我語童子。實不悔也。但自思念。當取何藏。不
大不小。可此餘處持來滿耳。時。童子勝便作
是念。佛必大尊。有大德祐。法及比丘眾亦必
大尊。有大德祐。所以者何。乃令長者施設大
施。輕財乃爾。吾今寧可即於此處造立門屋
^pb施佛及眾。　時。童子勝便語我曰。長者且止。莫
復出錢布此處也。吾於此處造立門屋施佛
及眾。尊者舍梨子。我為慈愍故。即以此處與
童子勝。尊者舍梨子。我即於此夏起十六大
屋．六十拘絺。尊者舍梨子時見佐助。然尊者
^pb舍梨子說教化病法。甚奇。甚特。我聞此教化
病法已。極重疾苦即得除愈。生極快樂。尊者
舍梨子。我今無病。極得安隱。願尊者舍梨子
於此飯食。　時。尊者舍梨子默然受請。於是長
者知尊者舍梨子默然受已。即從坐起。自行
^pb澡水。以極美淨妙種種豐饒食噉含消。手自
斟酌。令得充滿。食訖。舉器行澡水竟。敷一小
床。別坐聽法。長者坐已。尊者舍梨子為彼說
法。勸發渴仰。成就歡喜。無量方便為彼說法。
勸發渴仰。成就歡喜已。從坐起去。　是時。世尊
^pb無量大眾前後圍繞而為說法。世尊遙見尊
者舍梨子來。告諸比丘。舍梨子比丘聰慧．速
慧．捷慧．利慧．廣慧．深慧．出要慧．明達慧．辯才
慧．舍梨子比丘成就實慧。所以者何。我所略
說四種須陀洹。舍梨子比丘為長者給孤獨
^pb十種廣說來。　佛說如是。彼諸比丘聞佛所說。
歡喜奉行。教化病經第八竟(三千八百九十
八字)。中阿含經卷第六(八千九百六十九字
)(初一日誦)
^juan7^pb

中阿含經卷第七
　　　　東晉罽賓三藏瞿曇僧伽提婆譯
^n29舍梨子相應品大拘絺羅經第九(初一日誦
)我聞如是。　一時。佛遊王舍城。在竹林加蘭哆
^pb園。　爾時。尊者舍梨子則於晡時從燕坐起。至
尊者大拘絺羅所。共相問訊。卻坐一面。　尊者
舍梨子語尊者大拘絺羅。我欲有所問。聽我
問耶。　尊者大拘絺羅答曰。尊者舍梨子。欲問
便問。我聞已當思。　尊者舍梨子問曰。賢者大
^pb拘絺羅。頗有事因此事。比丘成就見。得正見。
於法得不壞淨。入正法耶。　答曰。有也。尊者舍
梨子。謂有比丘知不善．知不善根。云何知不
善。謂身惡行不善。口．意惡行不善。是謂知不
善。云何知不善根。謂貪不善根。恚．癡不善根。
是謂知不善根。尊者舍梨子。若有比丘如是
^pb知不善及不善根者。是謂比丘成就見。得正
見。於法得不壞淨。入正法中。　尊者舍梨子聞
已。歎曰。善哉。善哉。賢者大拘絺羅。尊者舍梨
子歎已。歡喜奉行。　尊者舍梨子復問曰。賢者
大拘絺羅。頗更有事因此事。比丘成就見。得
^pb正見。於法得不壞淨。入正法耶。　答曰。有也。尊
者舍梨子。謂有比丘知善．知善根。云何知善。
謂身妙行善。口．意妙行善。是謂知善。云何知
善根。謂無貪善根。無恚．無癡善根。是謂知善
根。尊者舍梨子。若有比丘如是知善。知善根
^pb者。是謂比丘成就見。得正見。於法得不壞淨。
入正法中。　尊者舍梨子聞已。歎曰。善哉。善哉。
賢者大拘絺羅。尊者舍梨子歎已。歡喜奉行。
　尊者舍梨子復問曰。賢者大拘絺羅。頗更有
事因此事。比丘成就見。得正見。於法得不壞
^pb淨。入正法耶。　答曰。有也。尊者舍梨子。謂有比
丘知食如真。知食習．知食滅．知食滅道如真。
云何知食如真。謂有四食。一者摶食麤．細。二
者更樂食。三者意思食。四者識食。是謂知食
如真。云何知食習如真。謂因愛便有食。是謂
^pb知食習如真。云何知食滅如真。謂愛滅食便
滅。是謂知食滅如真。云何知食滅道如真。謂
八支聖道。正見。乃至正定為八。是謂知食滅
道如真。尊者舍梨子。若有比丘如是知食如
真。知食習．知食滅．知食滅道如真者。是謂比
^pb丘成就見。得正見。於法得不壞淨。入正法中。
　尊者舍梨子聞已。歎曰。善哉。善哉。賢者大拘
絺羅。尊者舍梨子歎已。歡喜奉行。尊者舍梨
子復問曰。賢者大拘絺羅。頗更有事因此事。
比丘成就見。得正見。於法得不壞淨。入正法
^pb耶。　答曰。有也。尊者舍梨子。謂有比丘知漏如
真。知漏習．知漏滅．知漏滅道如真。云何知漏
如真。謂有三漏欲漏．有漏．無明漏。是謂知漏
如真。云何知漏習如真。謂因無明便有漏。是
謂知漏習如真。云何知漏滅如真。謂無明滅
^pb漏便滅。是謂知漏滅如真。云何知漏滅道如
真。謂八支聖道。正見乃至正定為八。是謂知
漏滅道如真。尊者舍梨子。若有比丘如是知
漏如真。知漏習．知漏滅．知漏滅道如真者。是
謂比丘成就見。得正見。於法得不壞淨。入正
^pb法中。　尊者舍梨子聞已。歎曰。善哉。善哉。賢者
大拘絺羅。尊者舍梨子歎已。歡喜奉行。尊者
舍梨子復問曰。賢者大拘絺羅。頗更有事因
此事。比丘成就見。得正見。於法得不壞淨。入
正法耶。　答曰。有也。尊者舍梨子。謂有比丘知
^pb苦如真。知苦習．知苦滅．知苦滅道如真。云何
知苦如真。謂生苦．老苦．病苦．死苦．怨憎會苦．
愛別離苦．所求不得苦．略五盛陰苦。是謂知
苦如真。云何知苦習如真。謂因老死便有苦。
是謂知苦習如真。云何知苦滅如真。謂老死
^pb滅苦便滅。是謂知苦滅如真。云何知苦滅道
如真。謂八支聖道．正見乃至正定為八。是謂
知苦滅道如真。尊者舍梨子。若有比丘如是
知苦如真。知苦習．知苦滅．知苦滅道如真者。
是謂比丘成就見。得正見。於法得不壞淨。入
^pb正法中。　尊者舍梨子聞已。歎曰。善哉。善哉。賢
者大拘絺羅。尊者舍梨子歎已。歡喜奉行。　尊
者舍梨子復問曰。賢者大拘絺羅。頗更有事
因此事。比丘成就見。得正見。於法得不壞淨。
入正法耶。　答曰。有也。尊者舍梨子。謂有比丘
死
^pb知老死如真。知老死習．知老死滅．知老死滅
道如真。云何知老。謂彼老耄。頭白齒落。盛壯
日衰。身曲腳戾。體重氣上。柱杖而行。肌縮皮
緩。皺如麻子。諸根毀熟。顏色醜惡。是名老也。
云何知死。謂彼眾生．彼彼眾生種類。命終無
^pb常。死喪散滅。壽盡破壞。命根閉塞。是名死也。
此說死前說老。是名老死。是謂知老死如真。
云何知老死習如真。謂因生便有老死。是謂
知老死習如真。云何知老死滅如真。謂生滅
老死便滅。是謂知老死滅如真。云何知老死
^pb滅道如真。謂八支聖道。正見。乃至正定為八。
是謂知老死滅道如真。尊者舍梨子。若有比
丘如是知老死如真。知老死習．知老死滅．知
老死滅道如真者。是謂比丘成就見。得正見。
於法得不壞淨。入正法中。　尊者舍梨子聞已。

^pb歎曰。善哉。善哉。賢者大拘絺羅。尊者舍梨子
歎已。歡喜奉行。　尊者舍梨子復問曰。賢者大
拘絺羅。頗更有事因此事。比丘成就見。得正
見。於法得不壞淨。入正法耶。　答曰。有也。尊者
舍梨子。謂有比丘知生如真。知生習．知生滅．
^pb知生滅道如真。云何知生如真。謂彼眾生．彼
彼眾生種類。生則生。出則出。成則成。興起五
陰。已得命根。是謂知生如真。云何知生習如
真。謂因有便有生。是謂知生習如真。云何知
生滅如真。謂有滅生便滅。是謂知生滅如真。
^pb云何知生滅道如真。謂八支聖道。正見。乃至
正定為八。是謂知生滅道如真。尊者舍梨子。
若有比丘如是知生如真。知生習．知生滅．知
生滅道如真者。是謂比丘成就見。得正見。於
法得不壞淨。入正法中。　尊者舍梨子聞已。歎
^pb曰。善哉。善哉。賢者大拘絺羅。尊者舍梨子歎
已。歡喜奉行。　尊者舍梨子復問曰。賢者大拘
絺羅。頗更有事因此事。比丘成就見。得正見。
於法得不壞淨。入正法耶。答曰。有也。尊者舍
梨子。謂有比丘知有如真。知有習．知有滅．知
^pb有滅道如真。云何知有如真。謂有三有欲有．
色有．無色有。是謂知有如真。云何知有習如
真。謂因受便有有。是謂知有習如真。云何知
有滅如真。謂受滅有便滅。是謂知有滅如真。
云何知有滅道如真。謂八支聖道。正見乃至
^pb正定為八。是謂知有滅道如真。尊者舍梨子。
若有比丘如是知有如真。知有習．知有滅．知
有滅道如真者。是謂比丘成就見。得正見。於
法得不壞淨。入正法中。　尊者舍梨子聞已。歎
曰。善哉。善哉。賢者大拘絺羅。尊者舍梨子歎
^pb已。歡喜奉行。　尊者舍梨子復問曰。賢者大拘
絺羅。頗更有事因此事。比丘成就見。得正見。
於法得不壞淨。入正法耶。　答曰。有也。尊者舍
梨子。謂有比丘知受如真。知受習．知受滅．知
受滅道如真。云何知受如真。謂有四受欲受．
^pb戒受．見受．我受。是謂知受如真。云何知受習
如真。謂因愛便有受。是謂知受習如真。云何
知受滅如真。謂愛滅受便滅。是謂知受滅如
真。云何知受滅道如真。謂八支聖道。正見乃
至正定為八。是謂知受滅道如真。尊者舍梨
^pb子。若有比丘如是知受如真。知受習．知受滅．
知受滅道如真者。是謂比丘成就見。得正見。
於法得不壞淨。入正法中。　尊者舍梨子聞已。
歎曰。善哉。善哉。賢者大拘絺羅。尊者舍梨子
歎已。歡喜奉行。　尊者舍梨子復問曰。賢者大
^pb拘絺羅。頗更有事因此事。比丘成就見。得正
見。於法得不壞淨。入正法耶。　答曰。有也。尊者
舍梨子。謂有比丘知愛如真。知愛習．知愛滅．
知愛滅道如真。云何知愛如真。謂有三愛欲
愛．色愛．無色愛。是謂知愛如真。云何知愛習
^pb如真。謂因覺便有愛。是謂知愛習如真。云何
知愛滅如真。謂覺滅愛便滅。是謂知愛滅如
真。云何知愛滅道如真。謂八支聖道。正見。乃
至正定為八。是謂知愛滅道如真。尊者舍梨
子。若有比丘如是知愛如真。知愛習．知愛滅．
^pb知愛滅道如真者。是謂比丘成就見。得正見。
於法得不壞淨。入正法中。　尊者舍梨子聞已。
歎曰。善哉。善哉。賢者大拘絺羅。尊者舍梨子
歎已。歡喜奉行。　尊者舍梨子復問曰。賢者大
拘絺羅。頗更有事因此事。比丘成就見。得正
^pb見。於法得不壞淨。入正法耶。　答曰。有也。尊者
舍梨子。謂有比丘知覺如真。知覺習．知覺滅．
知覺滅道如真。云何知覺如真。謂有三覺樂
覺．苦覺．不苦不樂覺。是謂知覺如真。云何知
覺習如真。謂因更樂便有覺。是謂知覺習如
^pb真。云何知覺滅如真。謂更樂滅覺便滅。是謂
知覺滅如真。云何知覺滅道如真。謂八支聖
道。正見。乃至正定為八。是謂知覺滅道如真。
尊者舍梨子。若有比丘如是知覺如真。知覺
習．知覺滅．知覺滅道如真者。是謂比丘成就
^pb見。得正見。於法得不壞淨。入正法中。　尊者舍
梨子聞已。歎曰。善哉。善哉。賢者大拘絺羅。尊
者舍梨子歎已。歡喜奉行。尊者舍梨子復問
曰。賢者大拘絺羅。頗更有事因此事。比丘成
就見。得正見。於法得不壞淨。入正法耶。　答曰。

^pb有也。尊者舍梨子。謂有比丘知更樂如真。知
更樂習．知更樂滅．知更樂滅道如真。云何知
更樂如真。謂有三更樂樂更樂．苦更樂．不苦
不樂更樂。是謂知更樂如真。云何知更樂習
如真。謂因六處便有更樂。是謂知更樂習如
^pb真。云何知更樂滅如真。謂六處滅更樂便滅。
是謂知更樂滅如真。云何知更樂滅道如真。
謂八支聖道。正見。乃至正定為八。是謂知更
樂滅道如真。尊者舍梨子。若有比丘如是知
更樂如真。知更樂習．知更樂滅．知更樂滅道
^pb如真者。是謂比丘成就見。得正見。於法得不
壞淨。入正法中。　尊者舍梨子聞已。歎曰。善哉。
善哉。賢者大拘絺羅。尊者舍梨子歎已。歡喜
奉行。　尊者舍梨子復問曰。賢者大拘絺羅。頗
更有事因此事。比丘成就見。得正見。於法得
^pb不壞淨。入正法耶。　答曰。有也。尊者舍梨子。謂
有比丘知六處如真。知六處習．知六處滅．知
六處滅道如真。云何知六處如真。謂眼處。耳．
鼻．舌．身．意處。是謂知六處如真。云何知六處
習如真。謂因名色便有六處。是謂知六處習
^pb如真。云何知六處滅如真。謂名色滅六處便
滅。是謂知六處滅如真。云何知六處滅道如
真。謂八支聖道。正見。乃至正定為八。是謂知
六處滅道如真。尊者舍梨子。若有比丘如是
知六處如真。知六處習．知六處滅．知六處滅
^pb道如真者。是謂比丘成就見。得正見。於法得
不壞淨。入正法中。　尊者舍梨子聞已。歎曰。善
哉。善哉。賢者大拘絺羅。尊者舍梨子歎已。歡
喜奉行。　尊者舍梨子復問曰。賢者大拘絺羅。
頗更有事因此事。比丘成就見。得正見。於法
^pb得不壞淨。入正法耶。　答曰。有也。尊者舍梨子。
謂有比丘知名色如真。知名色習．知名色滅．
知名色滅道如真。云何知名。謂四非色陰為
名。云何知色。謂四大及四大造為色。此說色。
前說名。是為名色。是謂知名色如真。云何知
^pb名色習如真。謂因識便有名色。是謂知名色
習如真。云何知名色滅如真。謂識滅名色便
滅。是謂知名色滅如真。云何知名色滅道如
真。謂八支聖道。正見。乃至正定為八。是謂知
名色滅道如真。尊者舍梨子。若有比丘如是
^pb知名色如真。知名色習．知名色滅．知名色滅
道如真者。是謂比丘成就見。得正見。於法得
不壞淨。入正法中。　尊者舍梨子聞已。歎曰。善
哉。善哉。賢者大拘絺羅。尊者舍梨子歎已。歡
喜奉行。　尊者舍梨子復問曰。賢者大拘絺羅。

^pb頗更有事因此事。比丘成就見。得正見。於法
得不壞淨。入正法耶。　答曰。有也。尊者舍梨子。
謂有比丘知識如真。知識習．知識滅．知識滅
道如真。云何知識如真。謂有六識眼識。耳．鼻．
舌．身．意識。是謂知識如真。云何知識習如真。
^pb謂因行便有識。是謂知識習如真。云何知識
滅如真。謂行滅識便滅。是謂知識滅如真。云
何知識滅道如真。謂八支聖道。正見乃至正
定為八。是謂知識滅道如真。尊者舍梨子。若
有比丘如是知識如真。知識習．知識滅．知識
^pb滅道如真者。是謂比丘成就見。得正見。於法
得不壞淨。入正法中。　尊者舍梨子聞已。歎曰。
善哉。善哉。賢者大拘絺羅。尊者舍梨子歎已。
歡喜奉行。　尊者舍梨子復問曰。賢者大拘絺
羅。頗更有事因此事。比丘成就見。得正見。於
^pb法得不壞淨。入正法耶。　答曰。有也。尊者舍梨
子。謂有比丘知行如真。知行習．知行滅．知行
滅道如真。云何知行如真。謂有三行身行．口
行．意行。是謂知行如真。云何知行習如真。謂
因無明便有行。是謂知行習如真。云何知行
^pb滅如真。謂無明滅行便滅。是謂知行滅如真。
云何知行滅道如真。謂八支聖道。正見乃至
正定為八。是謂知行滅道如真。尊者舍梨子。
若有比丘如是知行如真。知行習．知行滅．知
行滅道如真者。是謂比丘成就見。得正見。於
^pb法得不壞淨。入正法中。　尊者舍梨子聞已。歎
曰。善哉。善哉。賢者大拘絺羅。尊者舍梨子歎
已。歡喜奉行。　尊者舍梨子復問曰。賢者大拘
絺羅。若有比丘無明已盡。明已生。復作何等。
　尊者大拘絺羅答曰。尊者舍梨子。若有比丘
^pb無明已盡。明已生。無所復作。　尊者舍梨子聞
已。歎曰。善哉。善哉。賢者大拘絺羅。　如是。彼二
尊更互說義。各歡喜奉行。從坐起去。大拘絺
羅經第九竟(四千七十七字)。
^n30中阿含舍梨子相應品象跡喻經第十(初一
^pb日誦)我聞如是。　一時。佛遊舍衛國。在勝林給
孤獨園。　爾時。尊者舍梨子告諸比丘。諸賢。若
有無量善法。彼一切法皆四聖諦所攝。來入
四聖諦中。謂四聖諦於一切法最為第一。所
以者何。攝受一切眾善法故。諸賢。猶如諸畜
^pb之跡。象跡為第一。所以者何。彼象跡者最廣
大故。如是。諸賢。無量善法。彼一切法皆四聖
諦所攝。來入四聖諦中。謂四聖諦於一切法
最為第一。云何為四。謂苦聖諦。苦習．苦滅．苦
滅道聖諦。諸賢。云何苦聖諦。謂生苦．老苦．病
苦．死苦．怨憎會苦．愛別離苦．所求不得苦．略
五盛
^pb陰苦。　諸賢。云何五盛陰苦。謂色盛陰。覺．想．行．
識盛陰。諸賢。云何色盛陰。謂有色。彼一切四
大及四大造。諸賢。云何四大。謂地界。水．火．風
界。諸賢。云何地界。諸賢。謂地界有二。有內地
界。有外地界。諸賢。云何內地界。謂內身中在。
^pb內所攝堅。堅性住。內之所受。此為云何。謂髮．
毛．爪．齒．麤細皮膚．肌肉．筋．骨．心．腎．肝．肺．脾．腸．
胃．糞。如是比此身中餘在。內所攝。堅性住。內
之所受。諸賢。是謂內地界。諸賢。外地界者。謂
大是。淨是。不憎惡是。諸賢。有時水災。是時滅
^pb外地界。　諸賢。此外地界極大。極淨。極不憎惡。
是無常法．盡法．衰法．變易之法。況復此身暫
住。為愛所受。謂不多聞愚癡凡夫而作此念。
是我。是我所。我是彼所。多聞聖弟子不作此
念。是我。是我所。我是彼所。彼云何作是念。若
^pb有他人罵詈．捶打．瞋恚責數者。彼作是念。我
生此苦。從因緣生。非無因緣。云何為緣。緣苦
更樂。彼觀此更樂無常。觀覺．想．行．識無常。彼
心緣界住止．合一．心定．不移動。彼於後時他
人來語柔辭軟言者。彼作是念。我生此樂。從
^pb因緣生。非無因緣。云何為緣。緣樂更樂。彼觀
此更樂無常。觀覺．想．行．識．無常。彼心緣界住。
止合一心。定不移動。彼於後時。若幼少．中年．
長老來行不可事。或以拳扠。或以石擲。或刀
杖加。彼作是念。我受此身。色法麤質。四大之
^pb種。從父母生。飲食長養。常衣被覆。坐臥按摩。
澡浴強忍。是破壞法。是滅盡法。離散之法。我
因此身致拳扠．石擲及刀杖加。由是之故。彼
極精勤而不懈怠。正身正念。不忘不癡。安定
一心。彼作是念。我極精勤而不懈怠。正身正
^pb念。不忘不癡。安定一心。我受此身。應致拳扠．
石擲及刀杖加。但當精勤學世尊法。　諸賢。世
尊亦如是說。若有賊來。以利刀鋸。節節解身。
若汝為賊以利刀鋸節節解身時。或心變易。
或惡語言者。汝則衰退。汝當作是念。若有賊
^pb來。以利刀鋸節節解我身者。因此令我心不
變易。不惡語言。當為彼節節解我身者起哀
愍心。為彼人故。心與慈俱。遍滿一方成就遊。
如是二三四方。四維上下。普周一切。心與慈
俱。無結無怨。無恚無諍。極廣甚大。無量善修。
^pb遍滿一切世間成就遊。　諸賢。彼比丘若因佛．
法．眾。不住善相應捨者。諸賢。彼比丘應慚愧
羞厭。我於利無利。於德無德。謂我因佛．法．眾。
不住善相應捨。諸賢。猶如初迎新婦。見其姑
嫜。若見夫主。則慚愧羞厭。諸賢。當知比丘亦
^pb復如是。應慚愧羞厭。我於利無利。於德無德。
謂我因佛．法．眾。不住善相應捨。彼因慚愧羞
厭故。便住善相應捨。是妙息寂。謂捨一切有。
離愛．無欲．滅盡無餘。諸賢。是謂比丘一切大
學。　諸賢。云何水界。諸賢。謂水界有二。有內水
^pb界。有外水界。諸賢。云何內水界。謂內身中在。
內所攝水。水性潤。內之所受。此為云何。謂腦．
腦根。淚．汗．涕．唾．膿．血．肪．髓．涎．膽．小便。如是比
此身中餘在。內所攝水。水性潤。內之所受。諸
賢。是謂內水界。諸賢。外水界者。謂大是。淨是。
^pb不憎惡是。諸賢。有時火災。是時滅外水界。　諸
賢。此外水界極大。極淨。極不憎惡。是無常法．
盡法．衰法．變易之法。況復此身暫住。為愛所
受。謂不多聞愚癡凡夫而作此念。是我。是我
所。我是彼所。多聞聖弟子不作此念。是我。
^pb是我所。我是彼所。彼云何作是念。若有他人
罵詈．捶打．瞋恚責數者。便作是念。我生此苦。
從因緣生。非無因緣。云何為緣。緣苦更樂。彼
觀此更樂無常。觀覺．想．行．識無常。彼心緣界
住。止合一心。定不移動。彼於後時。他人來語
^pb柔辭軟言者。彼作是念。我生此樂。從因緣生。
非無因緣。云何為緣。緣樂更樂。彼觀此更樂
無常。觀覺．想．行．識無常。彼心緣界住。止合一
心。定不移動。彼於後時。若幼少．中年．長老來
行不可事。或以拳扠。或以石擲。或刀杖加。彼
^pb作是念。我受此身。色法麤質。四大之種。從父
母生。飲食長養。常衣被覆。坐臥按摩。澡浴強
忍。是破壞法。是滅盡法。離散之法。我因此身
致拳扠．石擲及刀杖加。由是之故。彼極精勤
而不懈怠。正身正念。不忘不癡。安定一心。彼
^pb作是念。我極精勤而不懈怠。正身正念。不忘
不癡。安定一心。我受此身應致拳扠．石擲及
刀杖加。但當精勤學世尊法。　諸賢。世尊亦如
是說。若有賊來。以利刀鋸。節節解身。若汝為
賊以利刀鋸節節解身時。或心變易。或惡語
^pb言者。汝則衰退。汝當作是念。若有賊來。以利
刀鋸節節解我身者。因此令我心不變易。不
惡語言。當為彼節節解我身者起哀愍心。為
彼人故。心與慈俱。遍滿一方成就遊。如是二
三四方。四維上下。普周一切。心與慈俱。無結
^pb無怨。無恚無諍。極廣甚大。無量善修。遍滿一
切世間成就遊。　諸賢。彼比丘若因佛．法．眾。不
住善相應捨者。諸賢。彼比丘應慚愧羞厭。我
於利無利。於德無德。謂我因佛．法．眾。不住善
相應捨。諸賢。猶如初迎新婦。見其姑嫜。若見
^pb夫主。則慚愧羞厭。諸賢。當知比丘亦復如是。
應慚愧羞厭。我於利無利。於德無德。謂我因
佛．法．眾。不住善相應捨。彼因慚愧羞厭故。便
住善相應捨。是妙息寂。謂捨一切有。離愛．無
欲。滅盡無餘。諸賢。是謂比丘一切大學。　諸賢。
^pb云何火界。諸賢。謂火界有二。有內火界。有外
火界。諸賢。云何內火界。謂內身中在。內所攝
火。火性熱。內之所受。此為云何。謂暖身．熱身．
煩悶．溫壯．消化飲食。如是比此身中餘在。內
所攝火。火性熱。內之所受。諸賢。是謂內火界。
^pb諸賢。外火界者。謂大是。淨是。不憎惡是。諸賢。
有時外火界起。起已燒村邑．城郭．山林．曠野。
燒彼已。或至道．至水。無受而滅。諸賢。外火界
滅後。人民求火。或鑽木截竹。或以珠燧。　諸賢。
此外火界極大。極淨。極不憎惡。是無常法．盡
^pb法．衰法．變易之法。況復此身暫住。為愛所受。
謂不多聞愚癡凡夫而作此念。是我。是我所。
我是彼所。多聞聖弟子不作此念。是我。是我
所。我是彼所。彼云何作是念。若有他人罵詈．
捶打．瞋恚責數者。便作是念。我生此苦。從因
^pb緣生。非無因緣。云何為緣。緣苦更樂。彼觀此
更樂無常。觀覺．想．行．識無常。彼心緣界住。止
合一心。定不移動。彼於後時。他人來語柔辭
軟言者。彼作是念。我生此樂。從因緣生。非無
因緣。云何為緣。緣樂更樂。彼觀此更樂無常。
^pb觀覺．想．行．識無常。彼心緣界住。止合一心。定
不移動。彼於後時。若幼少．中年．長老來行不
可事。或以拳扠。或以石擲。或刀杖加。彼作是
念。我受此身。色法麤質。四大之種。從父母生。
飲食長養。常衣被覆。坐臥按摩。澡浴強忍。是
^pb破壞法。是滅盡法。離散之法。我因此身致拳
扠．石擲及刀杖加。由是之故。彼極精勤而不
懈怠。正身正念。不忘不癡。安定一心。彼作是
念。我極精勤而不懈怠。正身正念。不忘不癡。
安定一心。我受此身應致拳扠．石擲及刀杖
^pb加。但當精勤學世尊法。　諸賢。世尊亦如是說。
若有賊來。以利刀鋸。節節解身。若汝為賊以
利刀鋸節節解身時。或心變易。或惡語言者。
汝則衰退。汝當作是念。若有賊來。以利刀鋸
節節解我身者。因此令我心不變易。不惡語
^pb言。當為彼節節解我身者起哀愍心。為彼人
故。心與慈俱。遍滿一方成就遊。如是二三四
方。四維上下。普周一切。心與慈俱。無結無怨。
無恚無諍。極廣甚大。無量善修。遍滿一切世
間成就遊。　諸賢。彼比丘若因佛．法．眾。不住善
^pb相應捨者。諸賢。彼比丘應慚愧羞厭。我於利
無利。於德無德。謂我因佛．法．眾。不住善相應
捨。諸賢。猶如初迎新婦。見其姑嫜。若見夫主。
則慚愧羞厭。諸賢。當知比丘亦復如是。應慚
愧羞厭。我於利無利。於德無德。謂我因佛．法．
^pb眾。不住善相應捨。彼因慚愧羞厭故。便住善
相應捨。是妙息寂。謂捨一切有。離愛．無欲。滅
盡無餘。諸賢。是謂比丘一切大學。　諸賢。云何
風界。諸賢。謂風界有二。有內風界。有外風界。
諸賢。云何內風界。謂內身中在。內所攝風。風
^pb性動。內之所受。此為云何。謂上風．下風．腹風．
行風．掣縮風．刀風．躋風．非道風．節節行風．息
出風．息入風。如是比此身中餘在。內所攝風。
風性動。內之所受。諸賢。是謂內風界。諸賢。外
風界者。謂大是。淨是。不憎惡是。諸賢。有時外
^pb風界起。風界起時撥。屋拔樹。崩山。山巖撥已
便止。纖毫不動。諸賢。外風界止後。人民求風。
或以其扇。或以哆邏葉。或以衣求風。　諸賢。此
風界極大。極淨。極不憎惡。是無常法．盡法．衰
法．變易之法。況復此身暫住。為愛所受。謂不
^pb多聞愚癡凡夫而作此念。是我。是我所。我是
彼所。多聞聖弟子不作此念。是我。是我所。我
是彼所。彼云何作是念。若有他人罵詈．捶打．
瞋恚責數者。便作是念。我生此苦。從因緣生。
非無因緣。云何為緣。緣苦更樂。彼觀此更樂
^pb無常。觀覺．想．行．識無常。彼心緣界住。止合一
心。定不移動。彼於後時。他人來語柔辭軟言
者。彼作是念。我生此樂。從因緣生。非無因緣。
云何為緣。緣樂更樂。彼觀此更樂無常。觀覺．
想．行．識無常。彼心緣界住。止合一心。定不移
^pb動。彼於後時。若幼少．中年．長老來行不可事。
或以拳扠。或以石擲。或刀杖加。彼作是念。我
受此身。色法麤質。四大之種。從父母生。飲食
長養。常衣被覆。坐臥按摩。澡浴強忍。是破壞
法。是滅盡法。離散之法。我因此身致拳扠．石
^pb擲及刀杖加。由是之故。彼極精勤而不懈怠。
正身正念。不忘不癡。安定一心。彼作是念。我
極精勤而不懈怠。正身正念。不忘不癡。安定
一心。我受此身應致拳扠．石擲及刀杖加。但
當精勤學世尊法。　諸賢。世尊亦如是說。若有
^pb賊來。以利刀鋸。節節解身。若汝為賊以利刀
鋸節節解身時。或心變易。或惡語言者。汝則
衰退。汝當作是念。若有賊來。以利刀鋸節節
解我身者。因此令我心不變易。不惡語言。當
為彼節節解我身者起哀愍心。為彼人故。心
^pb與慈俱。遍滿一方成就遊。如是二三四方。四
維上下。普周一切。心與慈俱。無結無怨。無恚
無諍。極廣甚大。無量善修。遍滿一切世間成
就遊。　諸賢。彼比丘若因佛．法．眾。不住善相應
捨者。諸賢。彼比丘應慚愧羞厭。我於利無利。
^pb於德無德。謂我因佛．法．眾。不住善相應捨。諸
賢。猶如初迎新婦。見其姑嫜。若見夫主。則慚
愧羞厭。諸賢。當知比丘亦復如是。應慚愧羞
厭。我於利無利。於德無德。謂我因佛．法．眾。不
住善相應捨。彼因慚愧羞厭故。便住善相應
^pb捨。是妙息寂。謂捨一切有。離愛．無欲。滅盡無
餘。諸賢。是謂比丘一切大學。　諸賢。猶如因材
木。因泥土。因水草。覆裹於空。便生屋名。諸賢。
當知此身亦復如是。因筋骨。因皮膚。因肉血。
纏裹於空。便生身名。諸賢。若內眼處壞者。外
^pb色便不為光明所照。則無有念。眼識不得生。
諸賢。若內眼處不壞者。外色便為光明所照。
而便有念。眼識得生。諸賢。內眼處及色。眼識
知外色。是屬色陰。若有覺是覺陰。若有想是
想陰。若有思是思陰。若有識是識陰。如是觀
^pb陰合會。諸賢。世尊亦如是說。若見緣起便見
法。若見法便見緣起。所以者何。諸賢。世尊說
五盛陰從因緣生。色盛陰。覺．想．行．識盛陰。諸
賢。若內耳．鼻．舌．身．意處壞者。外法便不為光
明所照。則無有念。意識不得生。諸賢。若內意
^pb處不壞者。外法便為光明所照而便有念。意
識得生。諸賢。內意處及法。意識知外色法。是
屬色陰。若有覺是覺陰。若有想是想陰。若有
思是思陰。若有識是識陰。如是觀陰合會。諸
賢。世尊亦如是說。若見緣起便見法。若見法
^pb便見緣起。所以者何。諸賢。世尊說五盛陰從
因緣生。色盛陰。覺．想．行．識盛陰。彼厭此過去．
未來．現在五盛陰。厭已便無欲。無欲已便解
脫。解脫已便知解脫。生已盡。梵行已立。所作
已辦。不更受有。知如真。諸賢。是謂比丘一切
^pb大學。　尊者舍梨子所說如是。彼諸比丘聞尊
者舍梨子所說。歡喜奉行。象跡喻經第十竟
(三千八百六十七字)。
^n31中阿含舍梨子相應品分別聖諦經第十一
(初一日誦)我聞如是。　一時。佛遊舍衛國。在勝
^pb林給孤獨園。　爾時。世尊告諸比丘。此是正行
說法。謂四聖諦廣攝．廣觀．分別．發露．開仰．施
設．顯示．趣向。過去諸如來．無所著．等正覺。彼
亦有此正行說法。謂四聖諦廣攝．廣觀．分別．
發露．開仰．施設．顯示．趣向。未來諸如來．無所
著．等正覺。彼亦有此正行說法。謂四聖諦廣
攝．廣觀．分
^pb別．發露．開仰．施設．顯示．趣向。我今現如來．無
所著．等正覺。亦有此正行說法。謂四聖諦廣
攝．廣觀．分別．發露．開仰．施設．顯示．趣向。　舍梨
子比丘聰慧．速慧．捷慧．利慧．廣慧．深慧．出要
慧．明達慧．辯才慧。舍梨子比丘成就實慧。所
^pb以者何。謂我略說此四聖諦。舍梨子比丘則
能為他廣教．廣觀．分別．發露．開仰．施設．顯現．
趣向。舍梨子比丘廣教。廣示此四聖諦。分別．
發露．開仰．施設．顯現．趣向時。令無量人而得
於觀。舍梨子比丘能以正見為導御也。目乾
^pb連比丘能令立於最上真際。謂究竟漏盡。舍
梨子比丘生諸梵行。猶如生母。目連比丘長
養諸梵行。猶如養母。是以諸梵行者。應奉事
供養恭敬禮拜舍梨子．目乾連比丘。所以者
何。舍梨子．目乾連比丘為諸梵行者求義及
^pb饒益。求安隱快樂。爾時。世尊說如是已。即從
坐起。入室燕坐。　於是。尊者舍梨子告諸比丘。
諸賢。世尊為我等出世。謂為他廣教。廣示此
四聖諦。分別．發露．開仰．施設．顯現．趣向。云何
為四。謂苦聖諦。苦習．苦滅．苦滅道聖諦。諸賢。
^pb云何苦聖諦。謂生苦．老苦．病苦．死苦．怨憎會
苦．愛別離苦．所求不得苦．略五盛陰苦。諸賢。
說生苦者。此說何因。諸賢。生者。謂彼眾生．彼
彼眾生種類。生則生。出則出。成則成。興起五
陰。已得命根。是名為生。諸賢。生苦者。謂眾生
^pb生時。身受苦受．遍受．覺．遍覺。心受苦受．遍受．
覺．遍覺。身心受苦受．遍受。覺．遍覺。身熱受．遍
受．覺．遍覺心熱受．遍受．覺．遍覺。身心熱受．遍
受．覺．遍覺。身壯熱煩惱憂慼受．遍受。覺．遍覺。
心壯熱煩惱憂慼受．遍受．覺．遍覺。身心壯熱
^pb煩惱憂慼受．遍受．覺．遍覺。諸賢。說生苦者。因
此故說。　諸賢。說老苦者。此說何因。諸賢。老者。
謂彼眾生．彼彼眾生種類。彼為老耄。頭白齒
落。盛壯日衰。身曲腳戾。體重氣上。拄杖而行。
肌縮皮緩。皺如麻子。諸根毀熟。顏色醜惡。是
^pb名為老。諸賢。老苦者。謂眾生老時。身受苦受．
遍受．覺．遍覺。心受苦受．遍受．覺．遍覺。身心受
苦受．遍受．覺．遍覺。身熱受．遍受．覺．遍覺。心熱
受．遍受．覺．遍覺。身心熱受．遍受．覺．遍覺。身壯
熱煩惱憂慼受．遍受．覺．遍覺。心壯熱煩惱憂
^pb慼受．遍受．覺．遍覺。身心壯熱煩惱憂慼受．遍
受．覺．遍覺。諸賢。說老苦者。因此故說。　諸賢。說
病苦者。此說何因。諸賢。病者。謂頭痛．眼痛．耳
痛．鼻痛．面痛．脣痛．齒痛．舌痛．齶痛．咽痛．風喘．
咳嗽．喝吐．喉啤．癲癇．癰癭．經溢．赤膽．壯熱．枯
^pb槁．痔𭼟下利。若有如是比餘種種病。從更樂觸
生。不離心。立在身中。是名為病。諸賢。病苦者。
謂眾生病時。身受苦受．遍受．覺．遍覺。心受苦
受．遍受．覺．遍覺。身心受苦受．遍受．覺．遍覺。身
熱受．遍受．覺．遍覺。心熱受．遍受．覺．遍覺。身心
^pb熱受．遍受．覺．遍覺。身壯熱煩惱憂慼受．遍受．
覺．遍覺。心壯熱煩惱憂慼受．遍受．覺．遍覺。身
心壯熱煩惱憂慼受．遍受．覺．遍覺。諸賢。說病
苦者。因此故說。　諸賢。說死苦者。此說何因。諸
賢。死者。謂彼眾生．彼彼眾生種類。命終無常。
^pb死喪散滅。壽盡破壞。命根閉塞。是名為死。諸
賢。死苦者。謂眾生死時。身受苦受．遍受．覺．遍
覺。心受苦受．遍受．覺．遍覺。身心受苦受．遍受．
覺．遍覺。身熱受．遍受．覺．遍覺。心熱受．遍受．覺．
遍覺。身心熱受．遍受．覺．遍覺。身壯熱煩惱
^pb憂慼受．遍受．覺．遍覺。心壯熱煩惱憂慼受．遍
受．覺．遍覺。身心壯熱煩惱憂慼受．遍受．覺．遍
覺。諸賢。說死苦者。因此故說。諸賢。說怨憎會
苦者。此說何因。諸賢。怨憎會者。謂眾生實有
內六處。不愛眼處。耳．鼻．舌．身．意處。彼同會一。
^pb有攝．和．習。共合為苦。如是外處。更樂．覺．想．思．
愛．亦復如是。諸賢。眾生實有六界。不愛地界。
水．火．風．空．識界。彼同會一。有攝．和．習。共合為
苦。是名怨憎會。諸賢。怨憎會苦者。謂眾生怨
憎會時。身受苦受．遍受．覺．遍覺。心受苦受．遍
^pb受．覺．遍覺。身心受苦受．遍受．覺．遍覺。諸賢。說
怨憎會苦者。因此故說。　諸賢。說愛別離苦者。
此說何因。諸賢。愛別離苦者。謂眾生實有內
六處。愛眼處。耳．鼻．舌．身．意處。彼異分散。不得
相應。別離不會。不攝．不習．不和合為苦。如是
^pb外處。更樂．覺．想．思．愛。亦復如是。諸賢。眾生實
有六界。愛地界。水．火．風．空．識界。彼異分散。不
得相應。別離不會。不攝．不習．不和合為苦。是
名愛別離。諸賢。愛別離苦者。謂眾生別離時。
身受苦受．遍受．覺．遍覺。心受苦受．遍受．覺．遍
^pb覺。身心受苦受．遍受．覺．遍覺。諸賢。說愛別離
苦者。因此故說。　諸賢。說所求不得苦者。此說
何因。諸賢。謂眾生生法。不離生法。欲得令我
而不生者。此實不可以欲而得。老法．死法．愁
憂慼法。不離憂慼法。欲得令我不憂慼者。此
^pb亦不可以欲而得。諸賢。眾生實生苦而不可
樂．不可愛念。彼作是念。若我生苦而不可樂．
不可愛念者。欲得轉是。令可愛念。此亦不可
以欲而得。諸賢。眾生實生樂而可愛念。彼作
是念。若我生樂可愛念者。欲得令是常恒久
^pb住不變易法。此亦不可以欲而得。諸賢。眾生
實生思想而不可樂．不可愛念。彼作是念。若
我生思想而不可樂．不可愛念者。欲得轉是。
令可愛念。此亦不可以欲而得。諸賢。眾生實
生思想而可愛念。彼作是念。若我生思想可
^pb愛念者。欲得令是常恒久住不變易法。此亦
不可以欲而得。諸賢。說所求不得苦者。因此
故說。　諸賢。說略五盛陰苦者。此說何因。謂色
盛陰。覺．想．行．識盛陰。諸賢。說略五盛陰苦者。
因此故說。　諸賢。過去時是苦聖諦。未來．現在
^pb時是苦聖諦。真諦不虛。不離於如。亦非顛倒。
真諦審實。合如是諦。聖所有。聖所知。聖所見。
聖所了。聖所得。聖所等正覺。是故說苦聖諦。
　諸賢。云何愛習苦習聖諦。謂眾生實有愛內
六處。眼處。耳．鼻．舌．身．意處．於中若有愛．有膩．

^pb有染．有著者。是名為習。諸賢。多聞聖弟子知
我如是知此法。如是見。如是了。如是視。如是
覺。是謂愛習苦習聖諦。如是知之。云何知耶。
若有愛妻．子．奴婢．給使．眷屬．田地．屋宅．店肆．
出息財物。為所作業。有愛．有膩．有染．有著者。
^pb是名為習。彼知此愛習。苦習聖諦。如是外處。
更樂．覺．想．思．愛。亦復如是。諸賢。眾生實有愛
六界。地界。水．火．風．空．識界。於中若有愛．有膩．
有染．有著者。是名為習。諸賢。多聞聖弟子知
我如是知此法。如是見。如是了。如是視。如是
^pb覺。是謂愛習苦習聖諦。如是知之。云何知耶。
若有愛妻．子．奴婢．給使．眷屬．田地．屋宅．店肆．
出息財物。為所作業。有愛．有膩．有染．有著者。
是名為習。彼知是愛習苦習聖諦。諸賢。過去
時是愛習苦習聖諦。未來．現在時是愛習苦
^pb習聖諦。真諦不虛。不離於如。亦非顛倒。真諦
審實。合如是諦。聖所有。聖所知。聖所見。聖所
了。聖所得。聖所等正覺。是故說愛習苦習聖
諦。　諸賢。云何愛滅苦滅聖諦。謂眾生實有愛
內六處。眼處．耳．鼻．舌．身．意處。彼若解脫。不染
^pb不著．斷捨吐盡．無欲．滅．止沒者。是名苦滅。諸
賢。多聞聖弟子知我如是知此法。如是見。如
是了。如是視。如是覺。是謂愛滅苦滅聖諦。如
是知之。云何知耶。若有不愛妻．子．奴婢．給使．
眷屬．田地．屋宅．店肆．出息財物。不為所作業。
^pb彼若解脫。不染不著．斷捨吐盡．無欲．滅．止沒
者。是名苦滅。彼知是愛滅苦滅聖諦。如是外
處。更樂．覺．想．思．愛亦復如是。諸賢。眾生實有
愛六界。地界。水．火．風．空．識界。彼若解脫。不染
不著．斷捨吐盡．無欲．滅．止沒者。是名苦滅。諸
^pb賢。多聞聖弟子知我如是知此法。如是見。如
是了。如是視。如是覺。是謂愛滅苦滅聖諦。如
是知之。云何知耶。若有不愛妻．子．奴婢．給使．
眷屬．田地．屋宅．店肆．出息財物。不為所作業。
彼若解脫。不染不著。斷捨吐盡．無欲．滅．止沒
^pb者。是名苦滅。彼知是愛滅苦滅聖諦。諸賢。過
去時是愛滅苦滅聖諦。未來．現在時是愛滅
苦滅聖諦。真諦不虛。不離於如。亦非顛倒。真
諦審實。合如是諦。聖所有。聖所知。聖所見。聖
所了。聖所得。聖所等正覺。是故說愛滅苦滅
^pb聖諦。　諸賢。云何苦滅道聖諦。謂正見．正志．正
語．正業．正命．正方便．正念．正定。諸賢。云何正
見。謂聖弟子念苦是苦時。習是習。滅是滅。念
道是道時。或觀本所作。或學念諸行。或見諸
行災患。或見涅槃止息。或無著念觀善心解
^pb脫時。於中擇．遍擇．次擇。擇法．視．遍視。觀察明
達。是名正見。　諸賢。云何正志。謂聖弟子念苦
是苦時。習是習。滅是滅。念道是道時。或觀本
所作。或學念諸行。或見諸行災患。或見涅槃
止息。或無著念觀善心解脫時。於中心伺．遍
^pb伺．隨順伺。可念則念。可望則望。是名正志。　諸
賢。云何正語。謂聖弟子念苦是苦時。習是習。
滅是滅。念道是道時。或觀本所作。或學念諸
行。或見諸行災患。或見涅槃止息。或無著念
觀善心解脫時。於中除口四妙行。諸餘口惡
^pb行遠離除斷。不行不作。不合不會。是名正語。
諸賢。云何正業。謂聖弟子念苦是苦時。習是
習。滅是滅。念道是道時。或觀本所作。或學念
諸行。或見諸行災患。或見涅槃止息。或無著
念觀善心解脫時。於中除身三妙行。諸
^pb餘身惡行遠離除斷。不行不作。不合不會。是
名正業。　諸賢。云何正命。謂聖弟子念苦是苦
時。習是習。滅是滅。念道是道時。或觀本所作。
或學念諸行。或見諸行災患。或見涅槃止息。
或無著念觀善心解脫時。於中非無理求。不
^pb以多欲無厭足。不為種種伎術咒說邪命活。
但以法求衣。不以非法。亦以法求食．床座。不
以非法。是名正命。　諸賢。云何正方便。謂聖弟
子念苦是苦時。習是習。滅是滅。念道是道時。
或觀本所作。或學念諸行。或見諸行災患。或
^pb見涅槃止息。或無著念觀善心解脫時。於中
若有精進方便。一向精勤求。有力趣向。專著
不捨。亦不衰退。正伏其心。是名正方便。諸賢。
云何正念。謂聖弟子念苦是苦時。習是習。滅
是滅。念道是道時。或觀本所作。或學念諸行。
或
^pb見諸行災患。或見涅槃止息。或無著念觀善
心解脫時。於中若心順念．背不向念．念遍．念
憶．復憶．心心．不忘心之所應。是名正念。　諸賢。
云何正定。謂聖弟子念苦是苦時。習是習。滅
是滅。念道是道時。或觀本所作。或學念諸行。
^pb或見諸行災患。或見涅槃止息。或無著念觀
善心解脫時。於中若心住．禪住．順住。不亂不
散。攝止正定。是名正定。　諸賢。過去時是苦滅
道聖諦。未來．現在時是苦滅道聖諦。真諦不
虛。不離於如。亦非顛倒。真諦審實。合如是諦。
^pb聖所有。聖所知。聖所見。聖所了。聖所得。聖所
等正覺。是故說苦滅道聖諦。　於是頌曰。
佛明達諸法　見無量善德　苦習滅道諦
善顯現分別
者舍梨子所說如是。彼諸比丘聞尊者舍
^juan8^pb
^pb梨子所說。歡喜奉行。分別聖諦經第十一竟
(三千四百二十五字)。中阿含經卷第七(一萬
一千三百六十九字)中阿含舍梨子相應品
第三竟(二萬七千五百一十二字)(初一日誦
)。
^pb中阿含經卷第八
　　　　東晉罽賓三藏瞿曇僧伽提婆譯
　　未曾有法品第四(有十經)(初一日誦)
　未曾有．侍者　　薄拘．阿修羅
　地動．及瞻波　　郁伽．手各二
^pb^n32中阿含未曾有法品未曾有法經第一我聞
如是。　一時。佛遊舍衛國。在勝林給孤獨園。　爾
時。尊者阿難則於晡時從燕坐起。往詣佛所。
稽首禮足。卻住一面。白曰。世尊。我聞世尊迦
葉佛時始願佛道。行梵行。若世尊迦葉佛時
始願佛道。行梵行者。我受持是世尊未曾有
法。我聞世尊迦葉佛時始願佛道。行梵行。生
兜瑟哆天。若世尊迦葉佛時始願佛道。行梵
行。生兜瑟哆天者。我受持是世尊未曾有法。
　我聞世尊迦葉佛時始願佛道。行梵行。
^pb生兜瑟哆天。世尊後生以三事勝於前生兜
瑟多天者。天壽．天色．天譽。以此故。諸兜瑟哆
天歡喜踊躍。歎此天子甚奇。甚特。有大如意
足。有大威德。有大福祐。有大威神。所以者何。
彼後來生以三事勝於前生兜瑟哆天者。天
^pb壽．天色．天譽。若世尊迦葉佛時始願佛道。行
梵行。生兜瑟哆天。世尊後生以三事勝於前
生兜瑟哆天者。天壽．天色．天譽。以此故。諸兜
瑟哆天歡喜踊躍。歎此天子甚奇。甚特。有大
如意足。有大威德。有大福祐。有大威神。所以
^pb者何。彼後來生以三事勝於前生兜瑟哆天
者。天壽．天色．天譽者。我受持是世尊未曾有
法。　我聞世尊在兜瑟哆天。於彼命終。知入母
胎。是時震動一切天地。以大妙光普照世間。
乃至幽隱諸闇冥處無有障蔽。謂此日月有
^pb大如意足。有大威德。有大福祐。有大威神。光
所不照者。彼盡蒙耀。彼眾生者因此妙光各
各生知。有奇特眾生生。有奇特眾生生。若世
尊在兜瑟哆天。於彼命終。知入母胎。是時震
動一切天地。以大妙光普照世間。乃至幽隱
^pb諸闇冥處無有障蔽。謂此日月有大如意足。
有大威德。有大福祐。有大威神。光所不照者。
彼盡蒙耀。彼眾生者因此妙光各各生知。有
奇特眾生生。有奇特眾生生者。我受持是世
尊未曾有法。　我聞世尊知住母胎。依倚右脅。
^pb若世尊知住母胎依倚右脅者。我受持是世
尊未曾有法。我聞世尊舒體住母胎。若世尊
舒體住母胎者。我受持是世尊未曾有法。我
聞世尊覆藏住母胎。不為血所污。亦不為精
及諸不淨所污。若世尊覆藏出母胎。不為血
^pb所污。亦不為精及諸不淨所污者。我受持是
世尊未曾有法。我聞世尊知出母胎。是時震
動一切天地。以大妙光普照世間。乃至幽隱
諸闇冥處無有障蔽。謂此日月有大如意足。
有大威德。有大福祐。有大威神。光所不照者。
^pb彼盡蒙耀。彼眾生者因此妙光各各生知。有
奇特眾生生。有奇特眾生生。若世尊知出母
胎。是時震動一切天地。以大妙光普照世間。
乃至幽隱諸闇冥處無有障蔽。謂此日月有
大如意足。有大威德。有大福祐。有大威神。光
^pb所不照者。彼盡蒙耀。彼眾生者因此妙光各
各生知。有奇特眾生生。有奇特眾生生者。我
受持是世尊未曾有法。　我聞世尊舒體出母
胎。若世尊舒體出母胎者。我受持是世尊未
曾有法。我聞世尊覆藏出母胎。不為血所污。

^pb亦不為精及諸不淨所污。若世尊覆藏出母
胎。不為血所污。亦不為精及諸不淨所污者。
我受持是世尊未曾有法。我聞世尊初生之
時。有四天子手執極細衣。住於母前。令母歡
喜。歎此童子甚奇。甚特。有大如意足。有大威
^pb德。有大福祐。有大威神。若世尊初生之時。有
四天子手執細衣。住於母前。令母歡喜。歎此
童子甚奇。甚特。有大如意足。有大威德。有大
福祐。有大威神者。我受持是世尊未曾有法。
　我聞世尊初生之時。即行七步。不恐不怖。亦
^pb不畏懼。觀察諸方。若世尊初生之時。即行七
步。不恐不怖。亦不畏懼。觀察諸方者。我受持
是世尊未曾有法。我聞世尊初生之時。則於
母前而生大池。其水滿岸。令母於此得用清
淨。若世尊初生之時。則於母前而生大池。其
^pb水滿岸。令母於此得用清淨者。我受持是世
尊未曾有法。我聞世尊初生之時。上虛空中
雨水注下。一冷一暖。灌世尊身。若世尊初生
之時。上虛空中雨水注下。一冷一暖。灌世尊
身者。我受持是世尊未曾有法。　我聞世尊初
^pb生之時。諸天於上鼓天妓樂。天青蓮華．紅蓮
華．赤蓮華．白蓮華．天文陀羅花及細末栴檀
香散世尊上。若世尊初生之時。諸天於上鼓
天妓樂。天青蓮華．紅蓮華．赤蓮華．白蓮華．天
文陀羅華及細末栴檀香散世尊上者。我受
^pb持是世尊未曾有法。　我聞世尊一時在父白
淨王家。晝監田作。坐閻浮樹下。離欲．離惡不
善之法。有覺有觀。離生喜樂。得初禪成就遊。
爾時中後。一切餘樹影皆轉移。唯閻浮樹其
影不移。蔭世尊身。於是釋白淨往觀田作。至
^pb作人所。問曰。作人。童子何處。作人答曰。天童
子今在閻浮樹下。於是釋白淨往詣閻浮樹。
時。釋白淨日中後。見一切餘樹影皆轉移。唯
閻浮樹其影不移。蔭世尊身。便作是念。今此
童子甚奇。甚特。有大如意足。有大威德。有大
^pb福祐。有大威神。所以者何。日中之後。一切餘
樹影皆轉移。唯閻浮樹其影不移。蔭童子身。
若世尊日中之後。一切餘樹影皆轉移。唯閻
浮樹其影不移。蔭世尊身者。我受持是世尊
未曾有法。　我聞世尊一時遊鞞舍離大林之
^pb中。於是。世尊過夜平旦。著衣持缽。入鞞舍離
城而行乞食。乞食已竟。收舉衣缽。澡洗手足。
以尼師檀著於肩上。往入林中。至一哆羅樹
下。敷尼師檀。結加趺坐。是時中後。一切餘樹
影皆轉移。唯哆羅樹其影不移。蔭世尊身。於
^pb是釋摩訶男中後仿佯。往至大林。釋摩訶男
日中後。見一切餘樹影皆轉移。唯哆羅樹其
影不移。蔭世尊身。便作是念。沙門瞿曇甚奇。
甚特。有大如意足。有大威德。有大福祐。有大
威神。所以者何。日中之後。一切餘樹影皆轉
^pb移。唯哆羅樹其影不移。蔭沙門瞿曇身。若世
尊日中之後。一切餘樹影皆轉移。唯哆羅樹
其影不移。蔭世尊身者。我受持是世尊未曾
有法。　我聞世尊一時遊鞞舍離大林之中。爾
時。諸比丘置缽露地。時。世尊缽亦在其中。有
^pb一獼猴持佛缽去。諸比丘訶。恐破佛缽。佛告
諸比丘。止。止。莫訶。不破缽也。時。彼獼猴持佛
缽去。至一娑羅樹。徐徐上樹。於娑羅樹上取
蜜滿缽。徐徐下樹。還詣佛所。即以蜜缽奉上
世尊。世尊不受。時。彼獼猴卻在一面。取𣚰
^pb蟲。既去蟲已。還持上佛。佛復不受。獼猴復卻
在於一面。取水著蜜中。持還上佛。世尊便受。
獼猴見佛取蜜缽已。歡喜踊躍。卻行弄舞。迴
旋而去。若世尊令彼獼猴見世尊取蜜缽已。
歡喜踊躍。卻行弄舞。迴旋去者。我受持是世
^pb尊未曾有法。　我聞世尊一時遊鞞舍離獼猴
水邊高樓臺觀。爾時。世尊曝曬坐具。抖擻拂
拭。是時。大非時雲來。普覆虛空。欲雨而住。須
待世尊。世尊曝曬坐具。抖擻拂拭。舉著一處
已。攝持掃帚住屋基上。於是大雲已見世尊
^pb收舉坐具。便下大雨。於卑．高地滂霈平滿。若
世尊令彼大雲已見世尊收舉坐具。便下大
雨。於卑．高地滂霈滿者。我受持是世尊未曾
有法。　我聞世尊一時遊跋耆中。在溫泉林娑
羅樹王下坐。爾時中後。一切餘樹影皆轉移。
唯娑
^pb羅樹王其影不移。蔭世尊身。於是羅摩園主
行視園時。日中後。見一切餘樹影皆轉移。唯
娑羅樹王其影不移。蔭世尊身。便作是念。沙
門瞿曇甚奇。甚特。有大如意足。有大威德。有
大福祐。有大威神。所以者何。日中之後。一切
^pb餘樹影皆轉移。唯娑羅樹王其影不移。蔭沙
門瞿曇身。若世尊日中之後。一切餘樹影皆
轉移。唯娑羅樹王其影不移。蔭世尊身者。我
受持是世尊未曾有法。　我聞世尊一時在阿
浮神室中。爾時。世尊過夜平旦。著衣持缽。入
^pb阿浮村而行乞食。乞食已竟。收舉衣缽。澡洗
手足。以尼師檀著於肩上。入神室燕坐。爾時。
天大雷雨雹。殺四牛．耕者二人。彼送葬時。大
眾喧鬧。其聲高大。音響震動。於是。世尊則於
晡時燕坐而起。從神室出。露地經行。時。彼大
^pb眾中。有一人見世尊則於晡時燕坐而起。從
神室出。露地經行。即往詣佛。稽首作禮。隨佛
經行。佛見在後。問彼人曰。以何等故。大眾喧
鬧。其聲高大。音響震動耶。彼人白曰。世尊。今
日天大雷雨雹。殺四牛．耕者二人。彼送葬時。
^pb大眾喧鬧。其聲高大。音響震動。世尊。向者不
聞聲耶。世尊答曰。我不聞聲。復問。世尊。向為
眠耶。答曰。不也。復問。世尊。時寤不聞此大聲
耶。答曰。如是。爾時。彼人便作是念。甚奇。甚特。
極息至寂。如來．無所著．等正覺之所行。所以
^pb者何。寤而不聞此大音聲。若世尊寤而不聞
此大音聲者。我受持是世尊未曾有法。　我聞
世尊一時在鬱鞞羅尼連然河邊。阿闍和羅
尼拘類樹下初得佛道。爾時大雨。至于七日。
高下悉滿。潢澇橫流。世尊於中露地經行。其
^pb處塵起。若世尊潢澇橫流。世尊於中露地經
行。其處塵起者。我受持是世尊未曾有法。　我
聞魔王六年逐佛。求其長短。不能得便。厭已
而還。若世尊魔王六年隨逐世尊。求其長短。
不能得便。厭已而還者。我受持是世尊未曾
^pb有法。　我聞世尊七年念身。常念不斷。若世尊
七年念身。常念不斷者。我受持是世尊未曾
有法。　於是。世尊告曰。阿難。汝從如來更受持
此未曾有法。阿難。如來知覺生。知住．知滅。常
知。無不知時。阿難。如來知思想生。知住．知滅。
^pb常知。無不知時。是故。阿難。汝從如來更受持
此未曾有法。　佛說如是。尊者阿難及諸比丘
聞佛所說。歡喜奉行。未曾有法經第一竟(二
千九百十七字)。
^n33中阿含未曾有法品侍者經第二(初一日誦
)我聞如是。　一時。佛遊王舍城。　爾時。多識名德．

^pb上尊長老比丘．大弟子等。謂尊者拘鄰若．尊
者阿攝貝．尊者跋提釋迦王．尊者摩訶男拘
隸．尊者和破．尊者耶舍．尊者邠耨．尊者維摩
羅．尊者伽和波提．尊者須陀耶．尊者舍梨子．
尊者阿那律陀．尊者難提．尊者金毘羅．尊者
^pb隸婆哆．尊者大目乾連．尊者大迦葉．尊者大
拘絺羅．尊者大周那。尊者大迦旃延．尊者邠
耨加㝹長老．尊者耶舍行籌長老。如是比餘
多識名德．上尊．長老比丘．大弟子等。亦遊王
舍城。並皆近佛葉屋邊住。　是時。世尊告諸比
^pb丘。我今年老。體轉衰弊。壽過垂訖。宜須侍者。
汝等見為舉一侍者。令瞻視我可非不可。受
我所說。不失其義。　於是。尊者拘鄰若即從坐
起。偏袒著衣。叉手向佛。白曰。世尊。我願奉侍
可非不可。及受所說。不失其義。　世尊告曰。
^pb拘鄰若。汝自年老。體轉衰弊。壽過垂訖。汝亦
自應須瞻視者。拘鄰若。汝還本坐。　於是。尊者
拘鄰若即禮佛足。便還復坐。　如是尊者阿攝
貝．尊者跋提釋迦王．尊者摩訶男拘隸．尊者
和破。尊者耶舍．尊者邠耨．尊者維摩羅．尊者
^pb伽和波提．尊者須陀耶．尊者舍梨子．尊者阿
那律陀．尊者難提．尊者金毘羅．尊者隸婆哆．
尊者大目乾連．尊者大迦葉．尊者大拘絺羅．
尊者大周那．尊者大迦旃延．尊者邠耨加㝹
長老。　尊者耶舍行籌長老即從坐起。偏袒著
^pb衣。叉手向佛白曰。世尊。我願奉侍可非不可。
及受所說。不失其義。　世尊告曰。耶舍。汝自年
老。體轉衰弊。壽過垂訖。汝亦自應須瞻視者。
耶舍。汝還本坐。　於是。尊者耶舍即禮佛足。便
還復坐。　爾時。尊者大目乾連在彼眾中。便
^pb作是念。世尊欲求誰為侍者。意在何比丘。欲
令瞻視可非不可。及受所說。不失其義。我寧
可入如其像定。觀眾比丘心。於是。尊者大目
乾連即入如其像定。觀眾比丘心。尊者大目
乾連即知世尊欲得賢者阿難以為侍者。意
^pb在阿難。欲令瞻視可非不可。及受所說。不失
其義。　於是。尊者大目乾連即從定起。白眾比
丘曰。諸賢知不。世尊欲得賢者阿難以為侍
者。意在阿難。欲令瞻視可非不可。及受所說。
不失其義。諸賢。我等今應共至賢者阿難所。
^pb勸喻令為世尊侍者。　於是。尊者大目乾連及
諸比丘共至尊者阿難所。共相問訊。卻坐一
面。是時。尊者大目乾連坐已。語曰。賢者阿難。
汝今知不。佛欲得汝以為侍者。意在阿難。令
瞻視我可非不可。受我所說。不失其義。阿難。

^pb猶村外不遠有樓閣臺觀。向東開窗。日出光
照在於西壁。賢者阿難。世尊亦然。欲得賢者
阿難以為侍者。意在阿難。令瞻視我可非不
可。受我所說。不失其義。賢者阿難。汝今可為
世尊侍者。　尊者阿難白曰。尊者大目乾連。我
^pb不堪任奉侍世尊。所以者何。諸佛世尊難可
難侍謂為侍者。尊者大目乾連。猶如王大雄
象。年滿六十。憍發力盛。牙足體具。難可難近
謂為看視也。尊者大目乾連。如來．無所著．等
正覺亦復如是。難可難近謂為侍者。尊者大
^pb目乾連。我以是故。不任侍者。　尊者大目乾連
復語曰。賢者阿難。聽我說喻。智者聞喻。即解
其義。賢者阿難。猶如優曇缽華。時生於世。賢
者阿難。如來．無所著．等正覺亦復如是。時時
出世。賢者阿難。汝可速為世尊侍者。瞿曇
^pb當得大果。　尊者阿難復白曰。尊者大目乾連。
若世尊與我三願者。我便然可為佛侍者。云
何為三。我願不著佛新故衣。願不食別請佛
食。願不非時見佛。尊者大目乾連。若世尊與
我此三願者。如是我便為佛侍者。　於是。尊者
^pb大目乾連勸尊者阿難為侍者已。即從坐起。
繞尊者阿難。而便還去。往詣佛所。稽首禮足。
卻坐一面。白曰。世尊。我已勸喻賢者阿難為
佛侍者。世尊。賢者阿難從佛求三願。云何為
三。願不著佛新故衣。願不食別請佛食。願不
^pb非時見佛。尊者大目乾連。若世尊與我此三
願者。如是我便為佛侍者。　世尊白曰。大目乾
連。阿難比丘聰明智慧。豫知當有譏論。或諸
梵行作如是語。阿難比丘為衣故奉侍世尊。
大目乾連。若阿難比丘聰明智慧。豫知當有
^pb譏論。或諸梵行作如是語阿難比丘為衣故
奉侍世尊者。是謂阿難比丘未曾有法。大目
乾連。阿難比丘聰明智慧。豫知當有譏論。或
諸梵行作如是語。阿難比丘為食故奉侍世
尊。大目乾連。若阿難比丘聰明智慧。豫知當
^pb有譏論。或諸梵行作如是語阿難比丘為食
故奉侍世尊者。是謂阿難比丘未曾有法。　大
目乾連。阿難比丘善知時。善別時。知我是往
見如來時。知我非往見如來時。知比丘眾．比
丘尼眾是往見如來時。知比丘眾．比丘尼眾
^pb非往見如來時。知優婆塞．優婆私眾是往見
如來時。知優婆塞眾．優婆私眾非往見如來
時。知眾多異學沙門．梵志是往見如來時。知
眾多異學沙門．梵志非往見如來時。知此眾
多異學沙門．梵志能與如來共論。知此眾
^pb多異學沙門．梵志不能與如來共論。知此食
噉含消。如來食已。安隱饒益。知此食噉含消。
如來食已。不安隱饒益。知此食噉含消。如來
食已。得辯才說法。知此食噉含消。如來食已。
不得辯才說法。是謂阿難比丘未曾有法。　大
^pb目乾連。阿難比丘雖無他心智。而善知如來
晡時從燕坐起。豫為人說。今日如來行如是。
如是現法樂居。審如所說。諦無有異。是謂阿
難比丘未曾有法。　尊者阿難作是說。諸賢。我
奉侍佛來二十五年。若以此心起貢高者。無
^pb有是相。若尊者阿難作此說。是謂尊者阿難
未曾有法。　尊者阿難復作是說。諸賢。我奉侍
佛來二十五年。初不非時見佛。若尊者阿難
作此說。是謂尊者阿難未曾有法。　尊者阿難
復作是說。諸賢。我奉侍佛來二十五年。未曾
^pb為佛所見訶責。除其一過。此亦為他故。若尊
者阿難作此說。是謂尊者阿難未曾有法。　尊
者阿難復作是說。諸賢。我從如來受八萬法
聚。受持不忘。若以此起貢高者。無有此相。若
尊者阿難作此說。是謂尊者阿難未曾有法。
^pb　尊者阿難復作是說。諸賢。我從如來受八萬
法聚。初不再問。除其一句。彼亦如是不易。若
尊者阿難作此說。是謂尊者阿難未曾有法。
　尊者阿難復作是說。諸賢。我從如來受持八
萬法聚。初不見從他人受法。若尊者阿難作
^pb此說。是謂尊者阿難未曾有法。　尊者阿難復
作是說。諸賢。我從如來受持八萬法聚。初無
是心。我受此法。為教語他。諸賢。但欲自御自
息。自般涅槃故。若尊者阿難作此說。是謂尊
者阿難未曾有法。　尊者阿難復作是說。諸賢。

^pb此甚奇。甚特。謂四部眾來詣我所而聽法。若
我因此起貢高者。都無此相。亦不豫作意。有
來問者。我當如是如是答。諸賢。但在坐時。隨
其義應。若尊者阿難作此說。是謂尊者阿難
未曾有法。　尊者阿難復作是說。諸賢。此甚奇。
^pb甚特。謂眾多異學沙門．梵志來問我事。我若
以此有恐怖。有畏懼。身毛豎者。都無此相。亦
不豫作意。有來問者。我當如是如是答。諸賢。
但在坐時。隨其義應。若尊者阿難作此說。是
謂尊者阿難未曾有法。　復次。一時。尊者舍梨
^pb子。尊者大目乾連．尊者阿難在舍衛國婆羅
邏山中。是時。尊者舍梨子問曰。賢者阿難。汝
奉侍佛來二十五年。頗憶有時起欲心耶。　尊
者阿難白曰。尊者舍梨子。我是學人。而不離
欲。　尊者舍梨子復語曰。賢者阿難。我不問汝
學以
^pb無學。我但問汝奉侍佛來二十五年。汝頗憶
有起欲心耶。　尊者舍梨子復再三問曰。賢者
阿難。汝奉侍佛來二十五年。頗憶有時起欲
心耶。　尊者阿難亦至再三白曰。尊者舍梨子。
我是學人。而不離欲。　尊者舍梨子復語曰。賢
^pb者阿難。我不問汝學以無學。我但問汝奉侍
佛來二十五年。汝頗憶有起欲心耶。　於是。尊
者大目乾連語曰。賢者阿難。速答。速答。阿難。
汝莫觸嬈上尊長老。　於是。尊者阿難答曰。尊
者舍梨子。我奉侍佛來二十五年。我初不憶
^pb曾起欲心。所以者何。我常向佛有慚愧心。及
諸智梵行人。若尊者阿難作此說。是謂尊者
阿難未曾有法。　復次。一時。世尊遊王舍城。在
巖山中。是時。世尊告曰。阿難。汝臥當如師子
臥法。　尊者阿難白曰。世尊。獸王師子臥法云
^pb何。　世尊答曰。阿難。獸王師子晝為食行。行已
入窟。若欲眠時。足足相累。伸尾在後。右脅而
臥。過夜平旦。回顧視身。若獸王師子身體不
正。見已不喜。若獸王師子其身周正。見已便
喜。彼若臥起。從窟而出。出已頻呻。頻呻已自
^pb觀身體。自觀身已四顧而望。四顧望已便再
三吼。再三吼已便行求食。獸王師子臥法如
是。　尊者阿難白曰。世尊。獸王師子臥法如是。
比丘臥法當復云何。　世尊答曰。阿難。若比丘
依村邑。過夜平旦。著衣持缽。入村乞食。善護
^pb持身。守攝諸根。立於正念。彼從村邑乞食已
竟。收舉衣缽。澡洗手足。以尼師檀著於肩上。
至無事處。或至樹下。或空室中。或經行。或坐
禪。淨除心中諸障礙法。晝或經行或坐禪。淨
除心中諸障礙已。復於初夜或經行。或坐禪。

^pb淨除心中諸障礙法。於初夜時。或經行。或坐
禪。淨除心中諸障礙已。於中夜時。入室欲臥。
四疊優哆邏僧敷著床上。襞僧伽梨作枕。右
脅而臥。足足相累。意係明相。正念正智。恒念
起想。彼後夜時速從臥起。或經行。或坐禪。淨
^pb除心中諸障礙法。如是比丘師子臥法。　尊者
阿難白曰。世尊。如是比丘師子臥法。　尊者阿
難復作是說。諸賢。世尊教我師子喻臥法。從
是已來。初不復以左脅而臥。若尊者阿難作
此說。是謂尊者阿難未曾有法。　復次。一時。世
^pb尊遊拘尸那竭。住和跋單力士娑羅林中。爾
時。世尊最後欲取般涅槃時告曰。阿難。汝往
至雙娑羅樹間。可為如來北首敷床。如來中
夜當般涅槃。　尊者阿難受如來教。即詣雙樹。
於雙樹間而為如來北首敷床。敷床已訖。還
^pb詣佛所。稽首禮足。卻住一面。白曰。世尊。已為
如來於雙樹間北首敷床。唯願世尊自當知
時。　於是。世尊將尊者阿難至雙樹間。四疊優
哆邏僧以敷床上。襞僧伽梨作枕。右脅而臥。
足足相累。最後般涅槃時。尊者阿難執拂侍
^pb佛。以手抆淚而作是念。本有諸方比丘眾。來
欲見世尊供養禮事。皆得隨時奉見世尊供
養禮事。若聞世尊般涅槃已。便不復來奉見
世尊供養禮事。我亦不得隨時見佛供養禮
事。　於是。世尊問諸比丘。阿難比丘今在何處。
^pb　時。諸比丘白曰。世尊。尊者阿難執拂侍佛。以
手抆淚而作是念。本有諸方比丘眾。來欲見
世尊供養禮事。皆得隨時奉見世尊供養禮
事。若聞世尊般涅槃已。便不復來奉見世尊
供養禮事。我亦不得隨時見佛供養禮事。　於
^pb是。世尊告曰。阿難。汝勿啼泣。亦莫憂慼。所以
者何。阿難。汝奉侍我。身行慈。口．意行慈。初無
二心。安樂無量。無邊無限。阿難。若過去時。諸
如來．無所著．等正覺有奉侍者。無勝於汝。阿
難。若未來諸如來．無所著．等正覺有奉侍者。
^pb亦無勝汝。阿難。我今現在如來．無所著．等正
覺。若有侍者。亦無勝汝。所以者何。阿難善知
時。善別時。知我是往見如來時。知我非往見
如來時。知比丘眾．比丘尼眾是往見如來時。
知比丘眾．比丘尼眾非往見如來時。知優婆
^pb塞眾．優婆私眾是往見如來時。知優婆塞眾．
優婆私眾非往見如來時。知眾多異學沙門．
梵志是往見如來時。知眾多異學沙門．梵志
非往見如來時。知此眾多異學沙門．梵志能
與如來共論。知此眾多異學沙門．梵志不能
^pb與如來共論。知此食噉含消．如來食已。得安
隱饒益。知此食噉含消。如來食已。不得安隱
饒益。知此食噉含消。如來食已。得辯才說法。
知此食噉含消。如來食已。不得辯才說法。復
次。阿難。汝雖無他心智。而逆知如來晡時從
^pb燕坐起。預為人說。今日如來行如是。如是現
法樂居。審如所說。諦無有異。　於是。世尊欲令
尊者阿難喜。告諸比丘。轉輪聖王得四未曾
有法。云何為四。剎利眾往見轉輪王。若默然
時。見已歡喜。若所說時。聞已歡喜。梵志眾．居
^pb士眾．沙門眾往見轉輪王。若默然時。見已歡
喜。若所說時。聞已歡喜。阿難比丘亦復如是。
得四未曾有法。云何為四。比丘眾往見阿難。
若默然時。見已歡喜。若所說時。聞已歡喜。比
丘尼眾．優婆塞眾．優婆私眾往見阿難。若默
^pb然時。見已歡喜。若所說時。聞已歡喜。　復次。阿
難為眾說法。有四未曾有。云何為四。阿難比
丘為比丘眾至心說法。非不至心。彼比丘眾
亦作是念。願尊者阿難常說法。莫令中止。彼
比丘眾聞尊者阿難說法。終無厭足。然阿難
^pb比丘自默然住。為比丘尼眾．優婆塞眾．優婆
私眾至心說法。非不至心。優婆私眾亦作是
念。願尊者阿難常說法。莫令中止。優婆私眾
聞尊者阿難說法。終無厭足。然阿難比丘自
默然住。　復次。一時。佛般涅槃後不久。尊者阿
^pb難遊於金剛。住金剛村中。是時。尊者阿難無
量百千眾前後圍繞而為說法。於是。尊者金
剛子亦在眾中。尊者金剛子心作是念。此尊
者阿難。故是學人。未離欲耶。我寧可入如其
像定。以如其像定。觀尊者阿難心。於是。尊
^pb者金剛子便入如其像定。以如其像定觀尊
者阿難心。尊者金剛子即知尊者阿難。故是
學人而未離欲。　於是。尊者金剛子從三昧起。
向尊者阿難而說頌曰。
山林靜思惟　涅槃令入心　瞿曇禪無亂
^pb不久息跡證
是。尊者阿難受尊者金剛子教。離眾獨行。
精進無亂。彼離眾獨行。精進無亂。族姓子所
為。剃除鬚髮。著袈裟衣。至信．捨家．無家．學道
者。唯無上梵行訖。彼即於現法自知自覺。自
^pb作證成就遊。生已盡。梵行已立。所作已辦。不
更受有。知如真。　尊者阿難知法已。乃至得阿
羅訶。尊者阿難作是說。諸賢。我坐床上。下頭
未至枕頃。便斷一切漏。得心解脫。若尊者阿
難作此說。是謂尊者阿難未曾有法。尊者阿
^pb難復作是說。諸賢。我當結加趺坐而般涅槃。
尊者阿難便結加趺坐而般涅槃。若尊者阿
難結加趺坐而般涅槃。是謂尊者阿難未曾
有法。　佛說如是。彼諸比丘聞佛所說。歡喜奉
行。侍者經第二竟(四千三百九十九字)。
^pb^n34中阿
含未曾有法品薄拘羅經第三(初一日誦)我
聞如是。　一時。佛般涅槃後不久。尊者薄拘羅
遊王舍城。在竹林加蘭哆園。　爾時。有一異學。
是尊者薄拘羅未出家時親善朋友。中後仿
^pb佯。往詣尊者薄拘羅所。共相問訊。卻坐一面。
異學曰。賢者薄拘羅。我欲有所問。為見聽不。
　尊者薄拘羅答曰。異學。隨汝所問。聞已當思。
　異學問曰。賢者薄拘羅。於此正法．律中學道
幾時。　尊者薄拘羅答曰。異學。我於此正法．律
中學道已來八十年。　異學復問曰。賢者薄拘
羅。汝於此正法律中學道已來八十年。頗
^pb憶曾行婬欲事耶。　尊者薄拘羅語異學曰。汝
莫作是問。更問餘事。賢者薄拘羅。於此正法．
律中學道已來八十年。頗憶曾起欲想耶。異
學。汝應作是問。　於是。異學便作是語。我今更
問賢者薄拘羅。汝於此正法．律中學道已來
^pb八十年。頗憶曾起欲想耶。　於是。尊者薄拘羅
因此異學問。便語諸比丘。諸賢。我於此正法．
律中學道已來八十年。以此起貢高者。都無
是想。若尊者薄拘羅作此說。是謂尊者薄拘
羅未曾有法。　復次。尊者薄拘羅作是說。諸賢。
^pb我於此正法．律中學道已來八十年。未曾有
欲想。若尊者薄拘羅作此說。是謂尊者薄拘
羅未曾有法。復次。尊者薄拘羅作是說。諸賢。
我持糞掃衣來八十年。若因此起貢高者。都
無是相。若尊者薄拘羅作此說。是謂尊者薄
^pb拘羅未曾有法。　復次。尊者薄拘羅作是說。諸
賢。我持糞掃衣來八十年。未曾憶受居士衣。
未曾割截作衣。未曾倩他比丘作衣。未曾用
針縫衣。未曾持針縫囊。乃至一縷。若尊者薄
拘羅作此說。是謂尊者薄拘羅未曾有法。復
^pb次。尊者薄拘羅作是說。諸賢。我乞食來八十
年。若因此起貢高者。都無是相。若尊者薄拘
羅作此說。是謂尊者薄拘羅未曾有法。復次。
尊者薄拘羅作是說。諸賢。我乞食來八十年。
未曾憶受居士請。未曾超越乞食。未曾從大
^pb家乞食於中當得淨好極妙豐饒食噉含消。
未曾視女人面。未曾憶入比丘尼坊中。未曾
憶與比丘尼共相問訊。乃至道路亦不共語。
若尊者薄拘羅作此說。是謂尊者薄拘羅未
曾有法。　復次。尊者薄拘羅作此說。諸賢。我於
^pb此正法．律中學道已來八十年。未曾憶畜沙
彌。未曾憶為白衣說法。乃至四句頌亦不為
說。若尊者薄拘羅作此說。是謂尊者薄拘羅
未曾有法。　復次。尊者薄拘羅作是說。諸賢。我
於此正法．律中學道已來八十年。未曾有病。
^pb乃至彈指頃頭痛者。未曾憶服藥。乃至一片
訶梨勒。若尊者薄拘羅作此說。是謂尊者薄
拘羅未曾有法。　復次。尊者薄拘羅作是說。諸
賢。我結加趺坐。於八十年未曾猗壁猗樹。若
尊者薄拘羅作此說。是謂尊者薄拘羅未曾
^pb有法。　復次。尊者薄拘羅作是說。諸賢。我於三
日夜中得三達證。若尊者薄拘羅作此說。是
謂尊者薄拘羅未曾有法。　復次。尊者薄拘羅
作是說。諸賢。我結加趺坐而般涅槃。尊者薄
拘羅便結加趺坐而般涅槃。若尊者薄拘羅
^pb結加趺坐而般涅槃。是謂尊者薄拘羅未曾
有法。　尊者薄拘羅所說如是。彼時異學及諸
比丘聞所說已。歡喜奉行。薄拘羅經第三竟
(九百八十字)。
^n35中阿含未曾有法品阿修羅經
^pb第四(初一日誦)我聞如是。　一時。佛遊鞞蘭若。
在黃蘆園。　爾時。婆羅邏阿修羅王．牟梨遮阿
修羅子。色像巍巍。光耀暐曄。夜將向旦。往詣
佛所。禮世尊足。卻住一面。　世尊問曰。婆羅邏。
大海中阿修羅無有衰退阿修羅壽．阿修羅
^pb色．阿修羅樂．阿修羅力。諸阿修羅樂大海中
耶。　婆羅邏阿修羅王．牟梨遮阿修羅子答曰。
世尊。我大海中諸阿修羅無有衰退於阿修
羅壽．阿修羅色．阿修羅樂．阿修羅力．諸阿修
羅樂大海中。　世尊復問曰。婆羅邏。大海中有
幾未曾有法。令諸阿修羅見已樂中。　婆羅邏
答曰。世尊。我大
^pb海中有八未曾有法。令諸阿修羅見已樂中。
云何為八。世尊。我大海從下至上。周迴漸廣。
均調轉上。以成於岸。其水常滿。未曾流出。世
尊。若我大海從下至上。周迴漸廣。均調轉上。
以成於岸。其水常滿。未曾流出者。是謂我大
^pb海中第一未曾有法。諸阿修羅見已樂中。復
次。世尊。我大海潮未曾失時。世尊。若我大海
潮未曾失時者。是謂我大海中第二未曾有
法。諸阿修羅見已樂中。　復次。世尊。我大海水
甚深無底。極廣無邊。世尊。若我大海甚深無
^pb底。極廣無邊者。是謂我大海中第三未曾有
法。諸阿修羅見已樂中。　復次。世尊。我大海水
鹹。皆同一味。世尊。若我大海水鹹。皆同一味
者。是謂我大海中第四未曾有法。諸阿修羅
見已樂中。　復次。世尊。我大海中多有珍寶。無
^pb量瑰異。種種珍琦。充滿其中。珍寶名者。謂金．
銀．水精．琉璃．摩尼．真珠．碧玉．白珂．螺璧．珊瑚．
虎珀．馬瑙．玳瑁．赤石．琁珠。世尊。若我大海中
多有珍寶。無量瑰異．種種珍琦。充滿其中。珍
寶名者。謂金．銀．水精．琉璃．摩尼．真珠．碧玉．白
^pb珂．螺璧．珊瑚．虎珀．馬瑙．玳瑁．赤石．琁珠者。是
謂我大海中第五未曾有法。諸阿修羅見已
樂中。　復次。世尊。我大海中大神所居。大神名
者。謂阿修羅．乾塔和．羅剎．魚摩竭．龜．鼉．婆留
泥．帝麑．帝麑伽羅．提帝麑伽羅。復次。大海中
^pb甚奇。甚特。眾生身體有百由延。有二百由延。
有至三百由延。有至七百由延。身皆居海中。
世尊。若大海中大神所居。大神名者。謂阿修
羅．乾塔和．羅剎．魚摩竭．龜．鼉．婆留泥．帝麑．帝
麑伽羅．提帝麑伽羅。復次。大海中甚奇。甚特。
眾
^pb生身體有百由延。有二百由延。有三百由延。
有至七百由延。身皆居海中者。是謂我大海
中第六未曾有法。諸阿修羅見已樂中。　復次。
世尊。我大海清淨。不受死屍。若有命終者。過
夜風便吹著岸上。世尊。若我大海清淨。不受
^pb死屍。若有命終者。過夜風便吹著岸上者。是
謂我大海中第七未曾有法。諸阿修羅見已
樂中。　復次。世尊。我大海閻浮洲中有五大河。
一曰恒伽。二曰搖尤那。三曰舍牢浮。四曰阿
夷羅婆提。五曰摩企。悉入大海。既入中已。各
^pb捨本名。皆曰大海。世尊。若我大海閻浮洲中
有五大河。一曰恒伽。二曰搖尤那。三曰舍牢
浮。四曰阿夷羅婆提。五曰摩企。悉入大海。既
入中已。各捨本名。皆曰大海者。是謂我大海
中第八未曾有法。諸阿修羅見已樂中。世尊。

^pb是謂我大海中有八未曾有法。諸阿修羅見
已樂中。世尊。於佛正法．律中有幾未曾有法。
令諸比丘見已樂中。　世尊答曰。婆羅邏。我正
法．律中亦有八未曾有法。令諸比丘見已樂
中。云何為八。婆羅邏。如大海從下至上。周迴
^pb漸廣。均調轉上。以成於岸。其水常滿。未曾流
出。婆羅邏。我正法．律亦復如是。漸作漸學。漸
盡漸教。婆羅邏。若我正法．律中漸作漸學。漸
盡漸教者。是謂我正法．律中第一未曾有法。
令諸比丘見已樂中。復次。婆羅邏。如大海潮。
^pb未曾失時。婆羅邏。我正法．律亦復如是。為比
丘．比丘尼．優婆塞．優婆私施設禁戒。諸族姓
子乃至命盡。終不犯戒。婆羅邏。若我正法．律
中為比丘．比丘尼．優婆塞．優婆私施設禁戒。
諸族姓子乃至命盡。終不犯戒者。是謂我正
^pb法．律中第二未曾有法。令諸比丘見已樂中。
　復次。婆羅邏。如大海水。甚深無底。極廣無邊。
婆羅邏。我正法．律亦復如是。諸法甚深。甚深
無底。極廣無邊。婆羅邏。若我正法．律中諸法
甚深。甚深無底。極廣無邊者。是謂我正法．律
^pb中第三未曾有法。令諸比丘見已樂中。　復次。
婆羅邏。如大海水鹹。皆同一味。婆羅邏。我正
法．律亦復如是。無欲為味。覺味．息味及道味。
婆羅邏。若我正法．律中無欲為味。覺味．息味
及道味者。是謂我正法．律中第四未曾有法。
^pb令諸比丘見已樂中。　復次。婆羅邏。如大海中
多有珍寶。無量瑰異．種種珍琦。充滿其中。珍
寶名者。謂金．銀．水精．琉璃．摩尼．真珠．碧玉．白
珂．螺璧．珊瑚．虎珀．馬瑙．玳𤦛赤石．琁珠。婆羅邏。
我正法．律亦復如是。多有珍寶。無量瑰異。
^pb種種珍琦。充滿其中。珍寶名者。謂四念處．四
正勤．四如意足．五根．五力．七覺支．八支聖道。
婆羅邏。若我正法．律中多有珍寶。無量瑰異。
種種珍琦。充滿其中。珍寶名者。謂四念處．四
正勤．四如意足．五根．五力．七覺支．八支聖道
^pb者。是謂我正法．律中第五未曾有法。令諸比
丘見已樂中。　復次。婆羅邏。如大海中大神所
居。大神名者。謂阿修羅．乾塔和．羅剎．魚摩竭．
龜．鼉．婆留泥．帝麑．帝麑伽羅．提帝麑伽羅。復
次。大海中甚奇。甚特。眾生身體有百由延。有
^pb二百由延。有三百由延。有至七百由延。身皆
居海中。婆羅邏。我正法．律亦復如是。聖眾大
神皆居其中。大神名者。謂阿羅訶．向阿羅訶．
阿那含．向阿那含．斯陀含．向斯陀含．須陀洹．
向須陀洹。婆羅邏。若我正法．律中聖眾大神
^pb皆居其中。大神名者。謂阿羅訶．向阿羅訶．阿
那含．向阿那含．斯陀含．向斯陀含．須陀洹．向
須陀洹者。是謂我正法．律中第六未曾有法。
令諸比丘見已樂中。　復次。婆羅邏。如大海清
淨。不受死屍。若有命終者。過夜風便吹著岸
^pb上。婆羅邏。我正法．律亦復如是。聖眾清淨。不
受死尸。若有不精進人惡生。非梵行稱梵行。
非沙門稱沙門。彼雖墮在聖眾之中。然去聖
眾遠。聖眾亦復去離彼遠。婆羅邏。若我正法．
律中聖眾清淨。不受死屍。若有不精進人惡
^pb生。非梵行稱梵行。非沙門稱沙門。彼雖墮在
聖眾之中。然去聖眾遠。聖眾亦復去離彼遠
者。是謂我正法．律中第七未曾有法。令諸比
丘見已樂中。復次。婆羅邏。如大海閻浮洲中
有五大河。一曰恒伽。二曰搖尤那。三曰舍牢
^pb浮。四曰阿夷羅婆提。五曰摩企。悉入大海。既
入中已。各捨本名。皆曰大海。婆羅邏。我正法．
律亦復如是。剎利種族姓子。剃除鬚髮。著袈
裟衣。至信．捨家．無家．學道。彼捨本名。同曰沙
門。梵志種．居士種．工師種族姓子。剃除鬚髮。
^pb著袈裟衣。至信．捨家．無家．學道。彼捨本名。同
曰沙門。婆羅邏。若我正法．律中剎利種族姓
子剃除鬚髮。著袈裟衣。至信．捨家．無家．學道。
彼捨本名。同曰沙門。梵志種．居士種．工師種
族姓子。剃除鬚髮。著袈裟衣。至信．捨家．無家．
^pb學道。彼捨本名。同曰沙門者。是謂我正法．律
中第八未曾有法。令諸比丘見已樂中。　婆羅
邏。是謂正法．律中有八未曾有法。令諸比丘
見已樂中。婆羅邏。於意云何。若我正法．律中
有八未曾有法。若汝大海中有八未曾有法。

^juan9^pb
^pb此二種未曾有法。何者為上．為勝．為妙．為最。
　婆羅邏白曰。世尊。我大海中有八未曾有法。
不及如來八未曾有法。不如千倍萬倍。不可
比。不可喻。不可稱．不可數。但世尊八未曾有
法為上．為勝．為妙．為最。世尊。我今自歸於佛．
^pb法及比丘眾。唯願世尊受我為優婆塞。從今
日始。終身自歸。乃至命盡。　佛說如是。婆羅邏
阿修羅王及諸比丘聞佛所說。歡喜奉行。阿
修羅經第四竟(二千三百六十二字)。
中阿含
^pb經卷第八(一萬六百五十八字)(初一日誦)

中阿含經卷第九
　　　　東晉罽賓三藏瞿曇僧伽提婆譯
^n36未曾有法品地動經第五(初一日誦)我聞如
是。　一時。佛遊金剛國。城名曰地。　爾時。彼地大
^pb動。地大動時。四面大風起。四方彗星出。屋舍
牆壁皆崩壞盡。於是。尊者阿難見地大動。地
大動時。四面大風起。四方彗星出。屋舍牆壁
皆崩壞盡。　尊者阿難見已恐怖。舉身毛豎。往
詣佛所。稽首禮足。卻住一面。白曰。世尊。今地
^pb大動。地大動時。四面大風起。四方彗星出。屋
舍牆壁皆崩壞盡。　於是。世尊語尊者阿難曰。
如是。阿難。今地大動。如是。阿難。地大動時。四
面大風起。四方彗星出。屋舍牆壁皆崩壞盡。
　尊者阿難白曰。世尊。有幾因緣令地大動。地
大動時。四面大風起。四方彗星出。屋
^pb舍牆壁皆崩壞盡。　世尊答曰。阿難。有三因緣
令地大動。地大動時。四面大風起。四方彗星
出。屋舍牆壁皆崩壞盡。云何為三。阿難。此地
止水上。水止風上。風依於空。阿難。有時空中
大風起。風起則水擾。水擾則地動。是謂第一
^pb因緣令地大動。地大動時。四面大風起。四方
彗星出。屋舍牆壁皆崩壞盡。復次。阿難。比丘
有大如意足。有大威德。有大福祐。有大威神。
心自在如意足。彼於地作小想。於水作無量
想。彼因是故。此地隨所欲．隨其意。擾復擾。震
^pb復震。護比丘天亦復如是。有大如意足。有大
威德。有大福祐。有大威神。心自在如意足。彼
於地作小想。於水作無量想。彼因是故。此地
隨所欲．隨其意。擾復擾。震復震。是謂第二因
緣令地大動。地大動時。四面大風起。四方彗
^pb星出。屋舍牆壁皆崩壞盡。　復次。阿難。若如來
不久過三月已當般涅槃。由是之故。令地大
動。地大動時。四面大風起。四方彗星出。屋舍
牆壁皆崩壞盡。是謂第三因緣令地大動。地
大動時。四面大風起。四方彗星出。屋舍牆壁
^pb皆崩壞盡。　於是。尊者阿難聞是語已。悲泣涕
零。叉手向佛。白曰。世尊。甚奇。甚特。如來．無所
著．等正覺成就功德。得未曾有法。所以者何。
謂如來不久過三月已當般涅槃。是時令地
大動。地大動時。四面大風起。四方彗星出。屋
^pb舍牆壁皆崩壞盡。　世尊語尊者阿難曰。如是。
阿難。如是。阿難。甚奇。甚特。如來．無所著．等正
覺成就功德。得未曾有法。所以者何。謂如來
不久過三月已當般涅槃。是時令地大動。地
大動時。四面大風起。四方彗星出。屋舍牆壁
^pb皆崩壞盡。　復次。阿難。我往詣無量百千剎利
眾。共坐談論。令可彼意。共坐定已。如彼色像。
我色像亦然。如彼音聲。我音聲亦然。如彼威
儀禮節。我威儀禮節亦然。若彼問義。我答彼
義。復次。我為彼說法。勸發渴仰。成就歡喜。無
^pb量方便為彼說法。勸發渴仰。成就歡喜已。即
彼處沒。我既沒已。彼不知誰。為人。為非人。阿
難。如是甚奇。甚特。如來．無所著．等正覺成就
功德。得未曾有法。如是梵志眾．居士眾．沙門
眾。　阿難。我往詣無量百千四王天眾。共坐談
^pb論。令可彼意。共坐定已。如彼色像。我色像亦
然。如彼音聲。我音聲亦然。如彼威儀禮節。我
威儀禮節亦然。若彼問義。我答彼義。復次。我
為彼說法。勸發渴仰。成就歡喜。無量方便為
彼說法。勸發渴仰。成就歡喜已。即彼處沒。我
^pb既沒已。彼不知誰。為天。為異天。阿難。如是甚
奇。甚特。如來．無所著．等正覺成就功德。得未
曾有法。如是三十三天．㷿天．兜率哆天．化樂
天．他化樂天．梵身天．梵富樓天．少光天．無量
光天．晃昱天．少淨天．無量淨天．遍淨天．無罣
^pb礙天．受福天．果實天．無煩天．無熱天．善見天．
善現天。　阿難。我往詣無量百千色究竟天眾。
共坐談論。令可彼意。共坐定已。如彼色像。我
色像亦然。如彼音聲。我音聲亦然。如彼威儀
禮節。我威儀禮節亦然。若彼問義。我答彼義。
^pb復次。我為彼說法。勸發渴仰。成就歡喜。無量
方便為彼說法。勸發渴仰。成就歡喜已。即彼
處沒。我既沒已。彼不知誰。為天。為異天。阿難。
如是甚奇。甚特。如來．無所著．等正覺成就功
德。得未曾有法。　佛說如是。尊者阿難及諸
^pb比丘聞佛所說。歡喜奉行。地動經第五竟(一
千二百三十三字)。
^n37中阿含未曾有法品瞻波
經第六(初一日誦)我聞如是。　一時。佛遊瞻波。
在恒伽池邊。　爾時。世尊月十五日說從解脫
^pb時。於比丘眾前敷座而坐。世尊坐已。即便入
定。以他心智觀察眾心。觀眾心已。至初夜竟。
默然而坐。　於是。有一比丘即從坐起。偏袒著
衣。叉手向佛。白曰。世尊。初夜已訖。佛及比丘
眾集坐來久。唯願世尊說從解脫。爾時。世尊
^pb默然不答。　於是。世尊復至中夜默然而坐。彼
一比丘再從坐起。偏袒著衣。叉手向佛。白曰。
世尊。初夜已過。中夜將訖。佛及比丘眾集坐
來久。唯願世尊說從解脫。世尊亦再默然不
答。　於是。世尊復至後夜默然而坐。彼一比丘
三從坐起。偏袒著衣。叉手向佛。白曰。世尊。初
夜既過。中夜復訖。
^pb後夜垂盡。將向欲明。明出不久。佛及比丘眾
集坐極久。唯願世尊說從解脫。　爾時。世尊告
彼比丘。於此眾中。有一比丘已為不淨。彼時
尊者大目乾連亦在眾中。於是。尊者大目乾
連便作是念。世尊為何比丘而說此眾中有
^pb一比丘已為不淨。我寧可入如其像定。以如
其像定他心之智。觀察眾心。尊者大目乾連
即入如其像定。以如其像定他心之智。觀察
眾心。尊者大目乾連便知世尊所為比丘說
此眾中有一比丘已為不淨。　於是。尊者大目
^pb乾連即從定起。至彼比丘前。牽臂將出。開門
置外。癡人遠去。莫於此住。不復得與比丘眾
會。從今已去。非是比丘。閉門下鑰。還詣佛所。
稽首佛足。卻坐一面。白曰。世尊所為比丘說
此眾中有一比丘已為不淨。我已逐出。世尊。

^pb初夜既過。中夜復訖。後夜垂盡。將向欲明。明
出不久。佛及比丘眾集坐極久。唯願世尊說
從解脫。　世尊告曰。大目乾連。彼愚癡人當得
大罪。觸嬈世尊及比丘眾。大目乾連。若使如
來在不淨眾說從解脫者。彼人則便頭破七
^pb分。是故大目乾連。汝等從今已後說從解脫。
如來不復說從解脫。所以者何。大目乾連。如
彼大海。從下至上。周迴漸廣。均調轉上。以成
於岸。其水常滿。未曾流出。大目乾連。我正法．
律亦復如是。漸作漸學。漸盡漸教。大目乾連。
^pb若我正法．律漸作漸學。漸盡漸教者。是謂我
正法．律中未曾有法。　復次。大目乾連。如大海
潮。未曾失時。大目乾連。我正法．律亦復如是。
為比丘．比丘尼．優婆塞．優婆私施設禁戒。諸
族姓子乃至命盡。終不犯戒。大目乾連。若我
^pb正法．律為比丘．比丘尼．優婆塞．優婆私施設
禁戒。諸族姓子乃至命盡。終不犯戒者。是謂
我正法．律中未曾有法。　復次。大目乾連。如大
海水。甚深無底。極廣無邊。大目乾連。我正法．
律亦復如是。諸法甚深。甚深無底。極廣無邊。
^pb大目乾連。若我正法．律諸法甚深。甚深無底。
極廣無邊者。是謂我正法．律中未曾有法。　復
次。大目乾連。如海水鹹。皆同一味。大目乾連。
我正法．律亦復如是。無欲為味。覺味．息味及
道味。大目乾連。若我正法．律無欲為味。覺味．
^pb息味及道味者。是謂我正法．律中未曾有法。
　復次。大目乾連。如大海中多有珍寶。無量瑰
異。種種珍奇。充滿其中。珍寶名者。謂金．銀．水
精．琉璃．摩尼．真珠．碧玉．白珂．車磲．珊瑚．虎珀．
馬瑙．玳瑁．赤石．琁珠。大目乾連。我正法．律亦
^pb復如是。多有珍寶。無量瑰異。種種珍琦。充滿
其中。珍寶名者。謂四念處．四正勤．四如意足．
五根．五力．七覺支．八支聖道。大目乾連。若我
正法．律多有珍寶。無量瑰異。種種珍奇。充滿
其中。珍寶名者。謂四念處．四正勤．四如意足．
^pb五根．五力．七覺支．八支聖道者。是謂我正法．
律中未曾有法。　復次。大目乾連。如大海中。大
神所居。大神名者。謂阿修羅．乾沓和．羅剎．魚
摩竭．龜．鼉．婆留泥．帝麑．帝麑伽羅．提帝麑伽
羅。復次。大海中甚奇甚特。眾生身體有百由
^pb延。有二百由延。有三百由延。有至七百由延。
身皆居海中。大目乾連。我正法．律亦復如是。
聖眾大神皆居其中。大神名者。謂阿羅訶．向
阿羅訶．阿那含．向阿那含．斯陀含．向斯陀含．
須陀洹．向須陀洹。大目乾連。若我正法．律聖
^pb眾大神皆居其中。大神名者。謂阿羅訶．向阿
羅訶．阿那含．向阿那含。斯陀含．向斯陀含．須
陀洹．向須陀洹者。是謂我正法．律中未曾有
法。　復次。大目乾連。如大海清淨。不受死屍。若
有命終者。過夜風便吹著岸上。大目乾連。我
^pb正法．律亦復如是。聖眾清淨。不受死屍。若有
不精進人惡生。非梵行稱梵行。非沙門稱沙
門。彼雖隨在聖眾之中。然去聖眾遠。聖眾亦
復去離彼遠。大目乾連。若我正法．律聖眾清
淨。不受死屍。若有不精進人惡生。非梵行稱
^pb梵行。非沙門稱沙門。彼雖隨在聖眾之中。然
去聖眾遠。聖眾亦復去離彼遠者。是謂我正
法．律中未曾有法。　復次。大目乾連。如彼大海
閻浮洲中有五大河。一曰恒伽。二曰搖尤那。
三曰舍牢浮。四曰阿夷羅婆提。五曰摩企。皆
^pb入大海。及大海中龍水從空雨墮。渧如車釧。
是一切水不能令大海有增減也。大目乾連。
我正法．律亦復如是。剎利種族姓子剃除鬚
髮。著袈裟衣。至信．捨家．無家．學道。不移動心
解脫。自作證成就遊。大目乾連。不移動心解
^pb脫。於我正法．律中無增無減。如是梵志種．居
士種．工師種族姓子剃除鬚髮。著袈裟衣。至
信．捨家．無家．學道。不移動心解脫。自作證成
就遊。大目乾連。不移動心解脫。於我正法．律
中無增無減。大目乾連。若我正法．律剎利種
^pb族姓子剃除鬚髮。著袈裟衣。至信．捨家．無家．
學道。不移動心解脫。自作證成就遊。大目乾
連。不移動心解脫。於我正法．律中無增無減。
如是梵志種．居士種．工師種族姓子剃除鬚
髮。著袈裟衣。至信．捨家．無家．學道。不移動心
^pb解脫。自作證成就遊。大目乾連。不移動心解
脫。於我正法．律中無增無減者。是謂我正法．
律中未曾有法。　佛說如是。尊者大目乾連及
諸比丘聞佛所說。歡喜奉行。瞻波經第六竟
(一千八百一十四字)。
^pb^n38中阿含未曾有法品郁
伽長者經第七(初一日誦)我聞如是。　一時。佛
遊鞞舍離。住大林中。爾時。郁伽長者唯婦女
侍從。在諸女前從鞞舍離出。於鞞舍離大林
中間唯作女妓。娛樂如王。於是郁伽長者飲
^pb酒大醉。捨諸婦女。至大林中。郁伽長者飲酒
大醉。遙見世尊在林樹間。端正姝好。猶星中
月。光耀暐曄。晃若金山。相好具足。威神巍巍。
諸根寂定。無有蔽礙。成就調御。息心靜默。彼
見佛已。即時醉醒。郁伽長者醉既醒已。便往
詣佛。稽首禮足。卻坐一面。　爾時。世尊為彼說
法。勸發渴仰。成就歡喜。無
^pb量方便為彼說法。勸發渴仰。成就歡喜已。如
諸佛法先說端正法。聞者歡悅。謂說施．說戒．
說生天法。毀呰欲為災患。生死為穢。稱歎無
欲為妙。道品白淨。世尊為彼說如是法已。佛
知彼有歡喜心．具足心．柔軟心．堪耐心．勝上
^pb心．一向心．無疑心．無蓋心。有能．有力堪受正
法。謂如諸佛說正法要。世尊即為彼說苦．習．
滅．道。彼時郁伽長者即於坐中見四聖諦苦．
習．滅．道。猶如白素。易染為色。郁伽長者亦復
如是。即於坐中見四聖諦苦．習．滅．道。　於是。郁
^pb伽長者已見法得法。覺白淨法。斷疑度惑。更
無餘尊。不復從他。無有猶豫。已住果證。於世
尊法得無所畏。即從坐起。為佛作禮。白曰。世
尊。我今自歸於佛．法及比丘眾。唯願世尊受
我為優婆塞。從今日始。終身自歸。乃至命盡。

^pb世尊。我從今日。從世尊自盡形壽。梵行為首。
受持五戒。　郁伽長者從世尊自盡形壽。梵行
為首。受持五戒已。稽首佛足。繞三匝而去。還
歸其家。即集諸婦人。集已。語曰。汝等知不。我
從世尊自盡形壽。梵行為首。受持五戒。汝等
^pb欲得住於此者。便可住此。行施作福。若不欲
住者。各自還歸。若汝欲得嫁者。我當嫁汝。　於
是。最大夫人白郁伽長者。若尊從佛自盡形
壽。梵行為首。受持五戒者。便可以我與彼某
甲。　郁伽長者即為呼彼人。以左手執大夫人
^pb臂。右手執金澡罐。語彼人曰。我今以大夫人
與汝作婦。　彼人聞已。便大恐怖。身毛皆豎。白
郁伽長者。長者。欲殺我耶。欲殺我耶。　長者答
曰。不殺汝。然我從佛自盡形壽。梵行為首。受
持五戒。是故我以最大夫人與汝作
^pb婦耳。郁伽長者已與大夫人。當與．與時都無
悔心。　是時。世尊無量百千大眾圍繞。於中咨
嗟稱歎郁伽長者。郁伽長者有八未曾有法。
　於是。有一比丘過夜平旦。著衣持缽。往詣郁
伽長者家。郁伽長者遙見比丘來。即從坐起。
^pb偏袒著衣。叉手向比丘白曰。尊者善來。尊者
久不來此。願坐此床。彼時。比丘即坐其床。郁
伽長者禮比丘足。卻坐一面。比丘告曰。長者。
汝有善利。有大功德。所以者何。謂世尊為汝
無量百千大眾圍繞。於中咨嗟稱歎。郁伽長
^pb者有八未曾有法。長者。汝有何法。　郁伽長者
答比丘曰。尊者。世尊初不說異。然我不知世
尊為何因說。但尊者聽。謂我有法。一時。世尊
遊鞞舍離。住大林中。尊者。我於爾時唯婦女
侍從。我最在前出鞞舍離。於鞞舍離大林中
^pb間唯作女妓。娛樂如王。尊者。我於爾時飲酒
大醉。捨諸婦女。至大林中。尊者。我時大醉。遙
見世尊在林樹間。端正姝好。猶星中月。光耀
暐曄。晃若金山。相好具足。威神巍巍。諸根寂
定。無有蔽礙。成就調御。息心靜默。我見佛已。
^pb即時醉醒。尊者。我有是法。　比丘歎曰。長者。若
有是法。甚奇。甚特。　尊者。我不但有是法。復次。
尊者。我醉醒已。便往詣佛。稽首禮足。卻坐一
面。世尊為我說法。勸發渴仰。成就歡喜。無量
方便為我說法。勸發渴仰。成就歡喜已。如諸
^pb佛法先說端正法。聞者歡悅。謂說施．說戒．說
生天法。毀呰欲為災患。生死為穢。稱歎無欲
為妙。道品白淨。世尊為我說如是法已。佛知
我有歡喜心．具足心．柔軟心．堪耐心．勝上心．
一向心．無疑心．無蓋心。有能．有力堪受正法。

^pb謂如諸佛說正法要。世尊即為我說苦．習．滅．
道。我爾時即於坐中見四聖諦苦．習．滅．道。猶
如白素。易染為色。尊者。我亦如是。即於坐中
見四聖諦苦．習．滅．道。尊者。我有是法。　比丘歎
曰。長者。若有是法。甚奇。甚特。　尊者。我不但有
^pb是法。復次。尊者。我見法得法。覺白淨法。斷疑
度惑。更無餘尊。不復從他。無有猶豫。已住果
證。於世尊法得無所畏。尊者。我爾時即從坐
起。稽首佛足。世尊。我今自歸於佛．法及比丘
眾。唯願世尊受我為優婆塞。從今日始。終身
^pb自歸。乃至命盡。世尊。我從今日。從世尊自盡
形壽。梵行為首。受持五戒。尊者。若我從世尊
自盡形壽。梵行為首。受持五戒。未曾知己犯
戒。尊者。我有是法。　比丘歎曰。長者。若有是法。
甚奇。甚特。　尊者。我不但有是法。復次。尊者。我
^pb爾時從世尊自盡形壽。梵行為首。受持五戒
已。稽首佛足。繞三匝而去。還歸其家。集諸婦
女。集已。語曰。汝等知不。我從世尊自盡形壽。
梵行為首。受持五戒。汝等欲得住於此者。便
可住此。行施作福。若不欲住者。各自還歸。若
^pb汝欲得嫁者。我當嫁汝。於是。最大夫人來白
我曰。若尊從佛自盡形壽。梵行為首。受持五
戒者。便可以我與彼某甲。尊者。我爾時即為
呼彼人。以左手執大夫人臂。右手執金澡罐。
語彼人曰。我今以大夫人與汝作婦。彼人聞
^pb已。便大恐怖。身毛皆豎。而白我曰。長者欲殺
我耶。長者欲殺我耶。尊者。我語彼曰。不欲殺
汝。然我從佛自盡形壽。梵行為首。受持五戒。
是故我以最大夫人與汝作婦耳。尊者。我已
與大夫人。當與．與時都無悔心。尊者。我有是
^pb法。　比丘歎曰。長者。若有是法。甚奇。甚特。　尊者。
我不但有是法。復次。尊者。我詣眾園時。若初
見一比丘。便為作禮。若彼比丘經行者。我亦
隨經行。若彼坐者。我亦於一面坐。坐已聽法。
彼尊為我說法。我亦為彼尊說法。彼尊問我
^pb事。我亦問彼尊事。彼尊答我事。我亦答彼尊
事。尊者。我未曾憶輕慢上中下長老上尊比
丘。尊者。我有是法。　比丘歎曰。長者。若有是法。
甚奇。甚特。　尊者。我不但有是法。復次。尊者。我
在比丘眾行布施時。天住虛空而告我曰。長
^pb者。此是阿羅訶。此是向阿羅訶。此是阿那含。
此是向阿那含。此是斯陀含。此是向斯陀含。
此是須陀洹。此是向須陀洹。此精進。此不精
進。尊者。我施比丘眾時。未曾憶有分別意。尊
者。我有是法。　比丘歎曰。長者。若有是法。甚奇。

^pb甚特。　尊者。我不但有是法。復次。尊者。我在比
丘眾行布施時。有天住虛空中而告我曰。長
者。有如來．無所著．等正覺．世尊善說法。如來
聖眾善趣向。尊者。我不從彼天信。不從彼欲
樂。不從彼所聞。但我自有淨智。知有如來．無
^pb所著．等正覺．世尊善說法。如來聖眾善趣向。
尊者。我有是法。　比丘歎曰。長者。若有是法。甚
奇。甚特。　尊者。我不但有是法。復次。尊者。謂佛
所說五下分結。貪欲．瞋恚．身見．戒取．疑．我見
此五。無一不盡令縛我還此世間。入於胎中。
^pb尊者。我有是法。　比丘歎曰。長者。若有是法。甚
奇。甚特。　郁伽長者白比丘曰。願尊在此食。　比
丘為郁伽長者故。默然受請。郁伽長者知彼
比丘默然受已。即從坐起。自行澡水。以極淨
美種種豐饒食噉含消。自手斟酌。令得飽滿。

^pb食訖收器。行澡水竟。持一小床。別坐聽法。比
丘為長者說法。勸發渴仰。成就歡喜。無量方
便為彼說法。勸發渴仰。成就歡喜已。從坐起
去。往詣佛所。稽首禮足。卻坐一面。謂與郁伽
長者本所共論。盡向佛廣說。　於是。世尊告諸
^pb比丘。我以是故。咨嗟稱歎郁伽長者有八未
曾有法。　佛說如是。彼諸比丘聞佛所說。歡喜
奉行。　郁伽長者經第七竟(二千三百二十九
字)。
^n39中阿含未曾有法品郁伽長者經第八(初一
^pb日誦)我聞如是。　一時。佛般涅槃後不久。眾多
上尊長老比丘遊鞞舍離。在獼猴水邊高樓
臺觀。　爾時。郁伽長者施設如是大施。謂與遠
來客食。與行人．病人．瞻病者食。常設粥食。常
設飯食。供給守僧園人。常請二十眾食。五日
都請比丘眾食。施設如是大施。復於海中有
一舶
^pb船。載滿貨還。價直百千。一時沒失。眾多上尊
長老比丘聞郁伽長者施設如是大施。謂與
遠來客食。與行人．病人．瞻病者食。常設粥食。
常設飯食。供給守僧園人。常請二十眾食。五
日都請比丘眾食。聞已共作是議。諸賢。誰能
^pb往語郁伽長者。長者可止。勿復布施。長者後
自當知。彼作是念。尊者阿難是佛侍者。受世
尊教。佛所稱譽及諸智梵行人。尊者阿難欲
往語郁伽長者。長者可止。勿復布施。長者後
自當知。諸賢。我等共往詣尊者阿難所。說如
^pb此事。於是。眾多上尊長老比丘往詣尊者阿
難所。共相問訊。卻坐一面。語曰。賢者阿難知
不。郁伽長者施設如是大施。謂與遠來客食。
與行人．病人．瞻病者食。常設粥食。常設飯食。
供給守僧園人。常請二十眾食。五日都請比
^pb丘眾食。施設如是大施。復於海中有一舶船。
載滿貨還。價直百千。一時沒失。我等共作是
議。誰能往語郁伽長者而作是語。長者可止。
勿復布施。長者後自當知。復作是念。尊者阿
難是佛侍者。受世尊教。佛所稱譽及諸智梵
^pb行人。尊者阿難能往語郁伽長者。長者可止。
勿復布施。長者後自當知。賢者阿難可往詣
郁伽長者而語彼曰。長者可止。勿復布施。長
者後自當知。　尊者阿難白諸長老上尊比丘
曰。諸尊。郁伽長者其性嚴整。若我自為語者。
^pb儻能致大不喜。諸尊。我為誰語。　諸長老上尊
比丘答曰。賢者。稱比丘眾語。稱比丘眾語已。
彼無所言。尊者阿難便默然受諸長老上尊
比丘命。於是。諸長老上尊比丘知尊者阿難
默然許已。即從坐起。繞尊者阿難。各自還去。
　
^pb尊者阿難過夜平旦。著衣持缽。往詣郁伽長
者家。郁伽長者遙見尊者阿難來。即從坐起。
偏袒著衣。叉手向尊者阿難。白曰。善來尊者
阿難。尊者阿難久不來此。願坐此床。尊者阿
難即坐其床。郁伽長者禮尊者阿難足。卻坐
^pb一面。　尊者阿難告曰。長者知不。長者施設如
是大施。與遠來客食。與行人．病人．瞻病者食。
常設粥食。常設飯食。供給守僧園人。常請二
十眾食。五日都請比丘眾食。施設如是大施。
復於海中有一舶船。載滿貨還。價直百千。一
^pb時沒失。長者可止。勿復布施。長者後自當知。
　長者白曰。尊者阿難。為是誰語。尊者阿難答
曰。長者。我宣比丘眾語。　長者白曰。若尊者阿
難宣比丘眾語者。無所復論。若自語者。或能
致大不喜。尊者阿難。若我如是捨與。如是惠
^pb施。一切財物皆悉竭盡。但使我願滿。如轉輪
王願。　尊者阿難問曰。長者云何轉輪王願。　長
者答曰。尊者阿難。村中貧人作是念。令我於
村中最富。即是彼願。村中富人作是念。令我
於邑中最富。即是彼願。邑中富人作是念。令
^pb我於城中最富。即是彼願。城中富人作是念。
令我於城中作宗正。即是彼願。城中宗正作
是念。令我作國相。即是彼願。國相作是念。令
我作小王。即是彼願。小王作是念。令我作轉
輪王。即是彼願。轉輪王作是念。令我如族姓
^pb子所為。剃除鬚髮。著袈裟衣。至信．捨家．無家．
學道者。謂無上梵行訖。令我於現法中自知
自覺。自作證成就遊。生已盡。梵行已立。所作
已辦。不更受有。知如真。即是彼願。尊者阿難。
若我如是捨與。如是惠施。一切財物皆悉竭
^pb盡。但使我願滿。如轉輪王願。尊者阿難。我有
是法。　尊者阿難歎曰。長者。若有是法。甚奇。甚
持。　復次。尊者阿難。我不但有是法。尊者阿難。
我詣僧園時。若初見一比丘。便為作禮。若彼
比丘經行者。我亦隨經行。若彼坐者。我亦於
^pb一面坐。坐已聽法。彼尊為我說法。我亦為彼
尊說法。彼尊問我事。我亦問彼尊事。彼尊答
我事。我亦答彼尊事。尊者阿難。我未曾憶輕
慢上中下長老上尊比丘。尊者阿難。我有是
法。　尊者阿難歎曰。長者。若有是法。甚奇。甚持。
^pb　復次。尊者阿難。我不但有是法。尊者阿難。我
在比丘眾行布施時。天住虛空而告我曰。長
者。此是阿羅訶。此是向阿羅訶。此是阿那含。
此是向阿那含。此是斯陀含。此是向斯陀含。
此是須陀洹。此是向須陀洹。此是精進。此不
精
^pb進。尊者阿難。我施比丘眾時未曾憶有分別
意。尊者阿難。我有是法。　尊者阿難歎曰。長者。
若有是法。甚希。甚特。　復次。尊者阿難。我不但
有是法。尊者阿難。我在比丘眾行布施時。天
住虛空而告我曰。長者。有如來．無所著．等正
^pb覺．世尊善說法。如來聖眾善趣向。我不從彼
天信。不從彼欲樂。不從彼所聞。但我自有淨
智。知有如來．無所著．等正覺．世尊善說法。如
來聖眾善趣向。尊者阿難。我有是法。　尊者阿
難歎曰。長者。若有是法。甚奇。甚特。　復次。尊者
^pb阿難。我不但有是法。尊者阿難。我離欲．離惡
不善之法。至得第四禪成就遊。尊者阿難。我
有是法。　尊者阿難歎曰。長者。若有是法。甚奇。
甚特。　於是。郁伽長者白曰。尊者阿難。願在此
食。　尊者阿難為郁伽長者故。默然受請。郁伽
^pb長者知尊者阿難默然受已。即從坐起。自行
澡水。以極淨美種種豐饒食噉含消。自手斟
酌。令得飽滿。食訖收器。行澡水已。取一小床。
別坐聽法。尊者阿難為彼說法。勸發渴仰。成
就歡喜。無量方便為彼說法。勸發渴仰。成就
^pb歡喜已。從坐起去。　尊者阿難所說如是。郁伽
長者聞尊者阿難所說。歡喜奉行。　郁伽長者
經第八竟(一千七百四十八字)。
^n40中阿含未曾有法品手長者經第九(初一日
誦)我聞如是。　一時。佛遊阿邏鞞伽邏。在和林
^pb中。　爾時。手長者與五百大長者俱。往詣佛所。
稽首禮足。卻坐一面。五百長者亦禮佛足。卻
坐一面。　世尊告曰。手長者。汝今有此極大眾。
長者。汝以何法攝此大眾。　彼時手長者白曰。
世尊。謂有四事攝。如世尊說。一者惠施。二者
愛言。三者以利。四者等利。世尊。我以此攝於
大
^pb眾。或以惠施。或以愛言。或以利。或以等利。　世
尊歎曰。善哉。善哉。手長者。汝能以如法攝於
大眾。又以如門攝於大眾。以如因緣攝於大
眾。手長者。若過去有沙門．梵志以如法攝大
眾者。彼一切即此四事攝於中或有餘。手長
^pb者。若有未來沙門．梵志以如法攝大眾者。彼
一切即此四事攝。於中或有餘。手長者。若有
現在沙門．梵志以如法攝大眾者。彼一切即
此四事攝於中或有餘。　於是。世尊為手長者
說法。勸發渴仰。成就歡喜。無量方便為彼說
^pb法。勸發渴仰。成就歡喜已。默然而住。於是。手
長者佛為說法。勸發渴仰。成就歡喜已。即從
坐起。為佛作禮。繞三匝而去。還歸其家。到外
門已。若有人者。盡為說法。勸發渴仰。成就歡
喜。中門．內門及入在內。若有人者盡為說法。

^pb勸發渴仰。成就歡喜已。昇堂敷床。結跏趺坐。
心與慈俱。遍滿一方成就遊。如是二三四方。
四維上下。普周一切。心與慈俱。無結無怨。無
恚無諍。極廣甚大。無量善修。遍滿一切世間
成就遊。如是悲．喜心與捨俱。無結無怨。無恚
^pb無諍。極廣甚大。無量善修。遍滿一切世間成
就遊。　爾時。三十三天集在法堂。咨嗟稱歎手
長者。諸賢。手長者有大善利。有大功德。所以
者何。彼手長者。佛為說法。勸發渴仰。成就歡
喜已。即從坐起。為佛作禮。繞三匝而去。還歸
^pb其家。到外門已。若有人者盡為說法。勸發渴
仰。成就歡喜。中門．內門及入在內。若有人者
盡為說法。勸發渴仰。成就歡喜已。昇堂敷床。
結加趺坐。心與慈俱。遍滿一方成就遊。如是
二三四方。四維上下。普周一切。心與慈俱。無
^pb結無怨。無恚無諍。極廣甚大。無量善修。遍滿
一切世間成就遊。如是悲．喜心與捨俱。無結
無怨。無恚無諍。極廣甚大。無量善修。遍滿一
切世間成就遊。　於是。毘沙門大天王色像巍
巍。光耀暐曄。夜將向旦。往詣手長者家。告曰。
^pb長者。汝有善利。有大功德。所以者何。今三十
三天為長者集在法堂。咨嗟稱歎。手長者有
大善利。有大功德。所以者何。諸賢。彼手長者。
佛為說法。勸發渴仰。成就歡喜已。即從坐起。
為佛作禮。繞三匝而去。還歸其家。到外門已。
^pb若有人者盡為說法。勸發渴仰。成就歡喜。中
門．內門及入在內。若有人者盡為說法。勸發
渴仰。成就歡喜已。昇堂敷床。結加趺坐。心與
慈俱。遍滿一方成就遊。如是二三四方。四維
上下。普周一切。心與慈俱。無結無怨。無恚無
^pb諍。極廣甚大。無量善修。遍滿一切世間成就
遊。如是悲．喜心與捨俱。無結無怨。無恚無諍。
極廣甚大。無量善修。遍滿一切世間成就遊。
　是時。手長者默然不語。不觀．不視毘沙門大
天王。所以者何。以尊重定。守護定故。　爾時。世
^pb尊於無量百千眾中。咨嗟稱歎手長者。手長
者有七未曾有法。彼手長者。我為說法。勸發
渴仰。成就歡喜已。即從坐起。為我作禮。繞三
匝而去。還歸其家。到外門已。若有人者盡為
說法。勸發渴仰。成就歡喜。中門．內門及入在
^pb內。若有人者盡為說法。勸發渴仰。成就歡喜
已。昇堂敷床。結加趺坐。心與慈俱。遍滿一方
成就遊。如是二三四方。四維上下。普周一切。
心與慈俱。無結無怨。無恚無諍。極廣甚大。無
量善修。遍滿一切世間成就遊。如是悲．喜心
^pb與捨俱。無結無怨。無恚無諍。極廣甚大。無量
善修。遍滿一切世間成就遊。　今三十三天為
彼集在法堂。咨嗟稱歎。手長者有大善利。有
大功德。所以者何。諸賢。彼手長者。佛為說法。
勸發渴仰。成就歡喜已。即從坐起。為佛作禮。
^pb繞三匝而去。還歸其家。到外門已。若有人者
盡為說法。勸發渴仰。成就歡喜。中門．內門及
入在內。若有人者盡為說法。勸發渴仰。成就
歡喜已。昇堂敷床。結加趺坐。心與慈俱。遍滿
一方成就遊。如是二三四方。四維上下。普周
^pb一切。心與慈俱。無結無怨。無恚無諍。極廣甚
大。無量善修。遍滿一切世間成就遊。如是悲．
喜心與捨俱。無結無怨。無恚無諍。極廣甚大。
無量善修。遍滿一切世間成就遊。　今毘沙門
大天王色像巍巍。光曜暐曄。夜將向旦。詣手
^pb長者家。告曰。長者。汝有善利。有大功德。所以
者何。今三十三天為長者集在法堂。咨嗟稱
歎。手長者有大善利。有大功德。所以者何。諸
賢。彼手長者。佛為說法。勸發渴仰。成就歡喜
已。即從坐起。為佛作禮。繞三匝而去。還歸其
^pb家。到外門已。若有人者盡為說法。勸發渴仰。
成就歡喜。中門．內門及入在內。若有人者盡
為說法。勸發渴仰。成就歡喜已。昇堂敷床。結
加趺坐。心與慈俱。遍滿一方成就遊。如是二
三四方。四維上下。普周一切。心與慈俱。無結
^pb無怨。無恚無諍。極廣甚大。無量善修。遍滿一
切世間成就遊。如是悲．喜心與捨俱。無結無
怨。無恚無諍。極廣甚大。無量善修。遍滿一切
世間成就遊。　於是。有一比丘過夜平旦。著衣
持缽。往詣手長者家。手長者遙見比丘來。即
^pb從坐起。叉手向比丘白曰。尊者善來。尊者久
不來此。願坐此床。彼時比丘即坐其床。手長
者禮比丘足。卻坐一面。　比丘告曰。長者。汝有
善利。有大功德。所以者何。世尊為汝於無量
百千眾中。咨嗟稱歎手長者。手長者有七未
^pb曾有法。手長者我為說法。勸發渴仰。成就歡
喜已。即從坐起。為我作禮。繞三匝而去。還歸
其家。到外門已。若有人者盡為說法。勸發渴
仰。成就歡喜。中門．內門及入在內。若有人者
盡為說法。勸發渴仰。成就歡喜已。昇堂敷床。
^pb結加趺坐。心與慈俱。遍滿一方成就遊。如是
二三四方。四維上下。普周一切。心與慈俱。無
結無怨。無恚無諍。極廣甚大。無量善修。遍滿
一切世間成就遊。如是悲．喜心與捨俱。無結
無怨。無恚無諍。極廣甚大。無量善修。遍滿一
^pb切世間成就遊。　今三十三天為彼集在法堂。
咨嗟稱歎。手長者。有大善利。有大功德。所以
者何。諸賢。彼手長者。佛為說法。勸發渴仰。成
就歡喜已。即從坐起。為佛作禮。繞三匝而去。
還歸其家。到外門已。若有人者盡為說法。勸
^pb發渴仰。成就歡喜。中門．內門及入在內。若有
人者盡為說法。勸發渴仰。成就歡喜已。昇堂
敷床。結加趺坐。心與慈俱。遍滿一方成就遊。
如是二三四方。四維上下。普周一切。心與慈
俱。無結無怨。無恚無諍。極廣甚大。無量善修。
^pb遍滿一切世間成就遊。如是悲．喜心與捨俱。
無結無怨無恚無諍。極廣甚大。無量善修。遍
滿一切世間成就遊。　於是。毘沙門大天王色
像巍巍。光耀暐曄。夜將向旦。詣手長者家。告
曰。長者。汝有善利。有大功德。所以者何。今三
^pb十三天為手長者集在法堂。咨嗟稱歎。手長
者。有大善利。有大功德。所以者何。諸賢。彼手
長者。佛為說法。勸發渴仰。成就歡喜已。即從
坐起。為佛作禮。繞三匝而去。還歸其家。到外
門已。若有人者盡為說法。勸發渴仰。成就歡
^pb喜。中門．內門及入在內。若有人者盡為說法。
勸發渴仰。成就歡喜已。昇堂敷床。結加趺坐。
心與慈俱。遍滿一方成就遊。如是二三四方。
四維上下。普周一切。心與慈俱。無結無怨。無
恚無諍。極廣甚大。無量善修。遍滿一切世間
^pb成就遊。如是悲．喜心與捨俱。無結無怨。無恚
無諍。極廣甚大。無量善修。遍滿一切世間成
就遊。是時。手長者默然不語。亦不觀視毘沙
門大天王。所以者何。以尊重定．守護定故。　於
是。手長者白比丘曰。尊者。是時無白衣耶。　比
^pb丘答曰。無白衣也。又問曰。若有白衣者。當有
何咎。　長者答曰。尊者。或有不信世尊語者。彼
當長夜不義不忍。生極惡處。受苦無量。若有
信佛語者。彼因此事故。便能尊重恭敬禮事
我。尊者。我亦不欲令爾也。尊者。願在此食。　彼
^pb比丘為手長者故。默然受請。手長者知彼比
丘默然受已。即從坐起。自行澡水。以極淨美
種種豐饒食噉含消。自手斟酌。令得飽滿。食
訖收器。行澡水已。取一小床。別坐聽法。彼比
丘為手長者說法。勸發渴仰。成就歡喜。無量
^pb方便為彼說法。勸發渴仰。成就歡喜已。從坐
起去。往詣佛所。稽首禮足。卻坐一面。謂與手
長者本所共論盡向佛說。　於是。世尊告諸比
丘。我以是故。稱說手長者有七未曾有法。復
次汝等當知。手長者復有第八未曾有法。手
^pb長者無求無欲。佛說如是。彼諸比丘聞佛所
說。歡喜奉行。手長者經第九竟(二千六百五
十八字)。
^n41中阿含未曾有法品手長者經第十(初一日
誦)我聞如是。　一時。佛遊阿邏鞞伽邏。在和林
^pb中。　爾時。世尊告諸比丘。手長者有八未曾有
法。云何為八。手長者有少欲．有信．有慚．有愧．
有精進．有念．有定．有慧。手長者有少欲者。此
何因說。手長者自少欲。不欲令他知我少欲。
有信．有慚．有愧．有精進．有念．有定．有慧。手長
^pb者自有慧。不欲令他知我有慧。手長者有少
欲者。因此故說。手長者有信者。此何因說。手
長者得信堅固。深著如來。信根已立。終不隨
外沙門．梵志．若天．魔．梵及餘世間。手長者有
信者。因此故說。手長者有慚者。此何因說。手
長者常行慚恥。可慚知慚。惡不善法。穢污煩
惱受諸
^pb惡報。造生死本。手長者有慚者。因此故說。手
長者有愧者。此何因說。手長者常行愧。可羞
愧知愧。惡不善法。穢污煩惱受諸惡報。造生
死本。手長者有愧者。因此故說。手長者有精
進者。此何因說。手長者常行精進。除惡不善。
^pb修諸善法。恒自起意。專一堅固。為諸善本。不
捨方便。手長者有精進者。因此故說。　手長者
有念者。此何因說。手長者觀內身如身。觀內
覺．心．法如法。手長者有念者。因此故說。手長
者有定者。此何因說。手長者離欲．離惡不善
^pb之法至得第四禪成就遊。手長者有定者。因
此故說。手長者有慧者。此何因說。手長者修
行智慧。觀興衰法。得如此智。聖慧明達。分別
曉了。以正盡苦。手長者有慧者。因此故說。手
長者有八未曾有法者。因此故說。　佛說如是。

^juan10^pb
^pb彼諸比丘聞佛所說。歡喜奉行。手長者經第
十竟(四百七十三字)。
中阿含經卷第九(一萬
二千八十八字)中阿含未曾有法品第四竟
(一萬九百四十六字)(初一日誦)。
^pb中阿含經卷
第十
　　　　東晉罽賓三藏瞿曇僧伽提婆譯
　　習相應品第五(有十六經)(初一日誦)
　何義．不思．念．慚二　　戒敬各二．及本際
^pb　二食．盡智．說涅槃　　彌醯．即為比丘說
^n42中阿含習相應品何義經第一我聞如是。　一
時。佛遊舍衛國。在勝林給孤獨園。　爾時。尊者
阿難則於晡時從燕坐起。往詣佛所。稽首禮
足。卻住一面。白曰。世尊。持戒為何義。　世尊答
曰。阿難。持戒者。令不悔義。阿難。若有持戒者。
便得不悔。　復問。世尊。不悔為何義。　世尊答曰。
阿難。不悔者。令歡悅義。阿難。若有不悔者。便
得歡悅。　復問世尊。歡悅為何義。　世尊答曰。阿
難。歡悅者。令喜義。阿難。若有歡悅者。便得喜。
　復問。世尊。喜為何義。　世尊答曰。
^pb阿難。喜者。令止義。阿難。若有喜者。便得止身。
　復問。世尊。止為何義。　世尊答曰。阿難。止者。令
樂義。阿難。若有止者。便得覺樂。　復問。世尊。樂
為何義。　世尊答曰。阿難。樂者。令定義。阿難。若
有樂者。便得定心。　復問。世尊。定為何義。　世尊
^pb答曰。阿難。定者。令見如實．知如真義。阿難。若
有定者。便得見如實．知如真。　復問。世尊。見如
實．知如真為何義。　世尊答曰。阿難。見如實．知
如真者。令厭義。阿難。若有見如實．知如真者。
便得厭。　復問。世尊。厭為何義。　世尊答曰。阿難。
^pb厭者。令無欲義。阿難。若有厭者。便得無欲。復
問。世尊。無欲為何義。　世尊答曰。阿難。無欲者。
令解脫義。阿難。若有無欲者。便得解脫一切
婬．怒．癡。是為。阿難。因持戒便得不悔。因不悔
便得歡悅。因歡悅便得喜。因喜便得止。因止
^pb便得樂。因樂便得定。阿難。多聞聖弟子因定
便得見如實．知如真。因見如實．知如真。便得
厭。因厭便得無欲。因無欲便得解脫。因解脫
便知解脫。生已盡。梵行已立。所作已辦。不更
受有。知如真。阿難。是為法法相益。法法相因。
^pb如是此戒趣至第一。謂度此岸。得至彼岸。　佛
說如是。尊者阿難及諸比丘聞佛所說。歡喜
奉行。何義經第一竟(五百二十九字)。
^n43中阿含習相應品不思經第二(初一日誦)我
聞如是。　一時。佛遊舍衛國。在勝林給孤獨園。
^pb　爾時。世尊告曰。阿難。持戒者不應思。令我不
悔。阿難。但法自然。持戒者便得不悔。阿難。有
不悔者不應思。令我歡悅。阿難。但法自然。有
不悔者便得歡悅。阿難。有歡悅者不應思。令
我喜。阿難。但法自然。有歡悅者便得喜。阿
^pb難。有喜者不應思。令我止。阿難。但法自然。有
喜者便得止身。　阿難。有止者不應思。令我樂。
阿難。但法自然。有止者便得覺樂。阿難。有樂
者不應思。令我定。阿難。但法自然。有樂者便
得定心。阿難。有定者不應思。令我見如實．知
^pb如真。阿難。但法自然。有定者便得見如實．知
如真。阿難。有見如實．知如真者不應思。令我
厭。阿難。但法自然。有見如實．知如真者便得
厭。阿難。有厭者不應思。令我無欲。阿難。但法
自然。有厭者便得無欲。阿難。有無欲者不應
^pb思。令我解脫。阿難。但法自然。有無欲者便得
解脫一切婬．怒．癡。　阿難。是為因持戒便得不
悔。因不悔便得歡悅。因歡悅便得喜。因喜便
得止。因止便得樂。因樂便得定心。阿難。多聞
聖弟子有定心者便見如實．知如真。因見如
^pb實．知如真便得厭。因厭便得無欲。因無欲便
得解脫。因解脫便知解脫。生已盡。梵行已立。
所作已辦。不更受有。知如真。阿難。是為法法
相益。法法相因。如是此戒趣至第一。謂度此
岸。得至彼岸。佛說如是。尊者阿難及諸比丘
^pb聞佛所說。歡喜奉行。不思經第二竟(四百五
十字)。
^n44中阿含習相應品念經第三(初一日誦)我聞
如是。　一時。佛遊舍衛國。在勝林給孤獨園。　爾
時。世尊告諸比丘。若比丘多忘無正智。便害
^pb正念正智。若無正念正智。便害護諸根．護戒．
不悔．歡悅．喜．止．樂．定．見如實．知如真．厭．無欲．
解脫。若無解脫。便害涅槃。若比丘不多忘有
正智。便習正念正智。若有正念正智。便習護
諸根．護戒．不悔．歡悅．喜．止．樂．定．見如實．知如
真．厭．無欲．解脫。若有解脫。便習涅槃。　佛
^pb說如是。彼諸比丘聞佛所說。歡喜奉行。念經
第三竟(一百五十一字)。
^n45中阿含習相應品慚愧經第四(初一日誦)我
聞如是。　一時。佛遊舍衛國。在勝林給孤獨園。
　爾時。世尊告諸比丘。若比丘無慚無愧。便害
^pb愛恭敬。若無愛恭敬。便害其信。若無其信。便
害正思惟。若無正思惟。便害正念正智。若無
正念正智。便害護諸根．護戒．不悔．歡悅．喜．止．
樂．定．見如實．知如真．厭．無欲．解脫。若無解脫。
便害涅槃。若比丘有慚有愧。便習愛恭敬。若
^pb有愛恭敬。便習其信。若有其信。便習正思惟。
若有正思惟。便習正念正智。若有正念正智。
便習護諸根．護戒．不悔．歡悅．喜．止．樂．定．見如
實．知如真．厭．無欲．解脫。若有解脫。便習涅槃。
　佛說如是。彼諸比丘聞佛所說。歡喜奉行。慚
愧經第四竟(二百四字)。
^n46中阿含習相應品慚愧經第五(初一日誦)
^pb我聞如是。　一時。佛遊舍衛國。在勝林給孤獨
園。　爾時。尊者舍梨子告諸比丘。諸賢。若比丘
無慚無愧。便害愛恭敬。若無愛恭敬。便害其
信。若無其信。便害正思惟。若無正思惟。便害
正念正智。若無正念正智。便害護諸根．護戒．
^pb不悔．歡悅．喜．止．樂．定．見如實．知如真．厭．無欲．
解脫。若無解脫。便害涅槃。諸賢。猶如有樹。若
害外皮。則內皮不成。內皮不成。則莖．幹．心．節．
枝．葉．華．實皆不得成。諸賢。當知比丘亦復如
是。若無慚無愧。便害愛恭敬。若無愛恭敬。便
^pb害其信。若無其信。便害正思惟。若無正思惟。
便害正念正智。若無正念正智。便害護諸根．
護戒．不悔．歡悅．喜．止．樂．定．見如實．知如真．厭．
無欲．解脫。若無解脫。便害涅槃。　諸賢。比丘有
慚有愧。便習愛恭敬。若有愛恭敬。便習其
^pb信。若有其信。便習正思惟。若有正思惟。便習
正念正智。若有正念正智。便習護諸根．護戒．
不悔．歡悅．喜．止．樂．定．見如實．知如真．厭．無欲．
解脫。若有解脫。便習涅槃。諸賢。猶如有樹。不
害外皮。則內皮得成。內皮得成。則莖．幹．心．節．
^pb枝．葉．華．實皆得成就。諸賢。當知比丘亦復如
是。若有慚有愧。便習愛恭敬。若有愛恭敬。便
習其信。若有其信。便習正思惟。若有正思惟。
便習正念正智。若有正念正智。便習護諸根．
護戒．不悔．歡悅．喜．止．樂．定．見如實．知如真．厭．
^pb無欲．解脫。若有解脫。便習涅槃。　尊者舍梨子
所說如是。彼諸比丘聞尊者舍梨子所說。歡
喜奉行。慚愧經第五竟(四百六十二字)。
^n47中阿含習相應品戒經第六(初一日誦)我聞
如是。　一時。佛遊舍衛國。在勝林給孤獨
^pb園。　爾時。世尊告諸比丘若比丘犯戒。便害不
悔．歡悅．喜．止．樂．定．見如實．知如真．厭．無欲．解
脫。若無解脫。便害涅槃。若比丘持戒。便習不
悔．歡悅．喜．止．樂．定．見．如實．知如真．厭．無欲．解
脫。若有解脫。便習涅槃。　佛說如是。彼諸比丘
^pb聞佛所說。歡喜奉行。戒經第六竟(一百一十
字)。
^n48中阿含習相應品戒經第七(初一日誦)我聞
如是。　一時。佛遊舍衛國。在勝林給孤獨園。　爾
時。尊者舍梨子告諸比丘。諸賢。若比丘犯戒。
^pb便害不悔．歡悅．喜．止．樂．定．見如實．知如真．厭．
無欲．解脫。若無解脫。便害涅槃。諸賢。猶如有
樹。若害根者。則莖．幹．心．節．枝．葉．華．實皆不得
成。諸賢。當知比丘亦復如是。若有犯戒。便害
不悔．歡悅．喜．止．樂．定．見如實．知如真．厭．無欲．
解脫。若無解脫。便害涅槃。諸賢。若比丘
^pb持戒。便習不悔．歡悅．喜．止．樂．定．見如實．知如
真．厭．無欲．解脫。若有解脫。便習涅槃。諸賢。猶
如有樹。若不害根者。則莖．幹．心．節．枝．葉．華．實
皆得成就。諸賢。當知比丘亦復如是。若有持
戒。便習不悔．歡悅．喜．止．樂．定．見如實．知如真．
^pb厭．無欲．解脫。若有解脫。使習涅槃。　尊者舍梨
子所說如是。彼諸比丘聞尊者舍梨子所說。
歡喜奉行。戒經第七竟(三百九字)。
^n49中阿含習相應品恭敬經第八(初一日誦)我
聞如是。　一時。佛遊舍衛國。在勝林給孤獨園。
^pb　爾時。世尊告諸比丘。比丘當行恭敬及善觀。
敬重諸梵行人。若比丘不行恭敬．不善觀．不
敬重諸梵行已。具威儀法者。必無是處。不具
威儀法已。具學法者。必無是處。不具學法已。
具戒身者。必無是處。不具戒身已。具定身
^pb者。必無是處。不具定身已。具慧身者。必無是
處。不具慧身已。具解脫身者。必無是處。不具
解脫身已。具解脫知見身者。必無是處。不具
解脫知見身已。具涅槃者。必無是處。　若比丘
行恭敬及善觀。敬重諸梵行已。具威儀法者。
^pb必有是處。具威儀法已。具學法者。必有是處。
具學法已。具戒身者。必有是處。具戒身已。具
定身者。必有是處。具定身已。具慧身者。必有
是處。具慧身已。具解脫身者。必有是處。具解
脫身已。具解脫知見身者。必有是處。具解脫
^pb知見身已。具涅槃者。必有是處。　佛說如是。彼
諸比丘聞佛所說。歡喜奉行。恭敬經第八竟
(三百字)。
^n50中阿含習相應品恭敬經第九(初一日誦)我
聞如是。　一時。佛遊舍衛國。在勝林給孤獨園。
　爾時。世尊告諸比丘。比丘當行恭敬及善
^pb觀。敬重諸梵行人。若比丘不行恭敬．不善觀．
不敬重諸梵行已。具威儀法者。必無是處。不
具威儀法已。具學法者。必無是處。不具學法
已。護諸根．護戒．不悔．歡悅．喜．止．樂．定．見如實．
知如真．厭．無欲．解脫。不具解脫已。具涅槃者。
^pb必無是處。　若比丘行恭敬及善觀。敬重諸梵
行已。具威儀法者。必有是處。具威儀法已。具
學法者。必有是處。具學法已。具護諸根．護戒．
不悔．歡悅．喜．止．樂．定．見如實．知如真．厭．無欲．
解脫。具解脫已。具涅槃者。必有是處。　佛說如
^pb是。彼諸比丘聞佛所說。歡喜奉行。恭敬經第
九竟(二百一十七字)。
^n51中阿含習相應品本際經第十(初一日誦)我
聞如是。　一時。佛遊舍衛國。在勝林給孤獨園。
　爾時。世尊告諸比丘。有愛者。其本際不可知。
本無有愛。然今生有愛。便可得知。所因有
^pb愛。有愛者。則有習。非無習。何謂有愛習。答曰。
無明為習。無明亦有習。非無習。何謂無明習。
答曰。五蓋為習。五蓋亦有習。非無習。何謂五
蓋習。答曰。三惡行為習。三惡行亦有習。非無
習。何謂三惡行習。答曰。不護諸根為習。　不護
^pb諸根亦有習。非無習。何謂不護諸根習。答曰。
不正念．不正智為習。不正念．不正智亦有習。
非無習。何謂不正念．不正智習。答曰。不正思
惟為習。不正思惟亦有習。非無習。何謂不正
思惟習。答曰。不信為習。不信亦有習。非無習。
^pb何謂不信習。答曰。聞惡法為習。聞惡法亦有
習。非無習。何謂聞惡法習。答曰。親近惡知識
為習。親近惡知識亦有習。非無習。何謂親近
惡知識習。答曰。惡人為習。　是為具惡人已。便
具親近惡知識。具親近惡知識已。便具聞惡
^pb法。具聞惡法已。便具生不信。具生不信已。便
具不正思惟。具不正思惟已。便具不正念．不
正智。具不正念．不正智已。便具不護諸根。具
不護諸根已。便具三惡行。具三惡行已。便具
五蓋。具五蓋已。便具無明。具無明已。便具有
^pb愛。如是此有愛展轉具成。　明．解脫亦有習。非
無習。何謂明．解脫習。答曰。七覺支為習。七覺
支亦有習。非無習。何謂七覺支習。答曰。四念
處為習。四念處亦有習。非無習。何謂四念處
習。答曰。三妙行為習。三妙行亦有習。非無習。
^pb何謂三妙行習。答曰。護諸根為習。　護諸根亦
有習。非無習。何謂護諸根習。答曰。正念．正智
為習。正念．正智亦有習。非無習。何謂正念．正
智習。答曰。正思惟為習。正思惟亦有習。非無
習。何謂正思惟習。答曰。信為習。信亦有習。非
^pb無習。何謂信習。答曰。聞善法為習。聞善法亦
有習。非無習。何謂聞善法習。答曰。親近善知
識為習。親近善知識亦有習。非無習。何謂親
近善知識習。答曰。善人為習。　是為具善人已。
便具親近善知識。具親近善知識已。便具聞
^pb善法。具聞善法已。便具生信。具生信已。便具
正思惟。具正思惟已。便具正念．正智。具正念．
正智已。便具護諸根。具護諸根已。便具三妙
行。具三妙行已。便具四念處。具四念處已。便
具七覺支。具七覺支已。便具明．解脫。如是此
^pb明．解脫展轉具成。　佛說如是。彼諸比丘聞佛
所說。歡喜奉行。本際經第十竟(七百五十四
字)。
^n52中阿含習相應品食經第十一(初一日誦)我
聞如是。　一時。佛遊舍衛國。在勝林給孤獨園。
　爾時。世尊告諸比丘。有愛者。其本際不可
^pb知。本無有愛。然今生有愛。便可得知。所因有
愛。有愛者。則有食。非無食。何謂有愛食。答曰。
無明為食。無明亦有食。非無食。何謂無明食。
答曰。五蓋為食。五蓋亦有食。非無食。何謂五
蓋食。答曰。三惡行為食。三惡行亦有食。非無
^pb食。何謂三惡行食。答曰。不護諸根為食。　不護
諸根亦有食。非無食。何謂不護諸根食。答曰。
不正念．不正智為食。不正念．不正智亦有食。
非無食。何謂不正念．不正智食。答曰。不正思
惟為食。不正思惟亦有食。非無食。何謂不正
^pb思惟食。答曰。不信為食。不信亦有食。非無食。
何謂不信食。答曰。聞惡法為食。聞惡法亦有
食。非無食。何謂聞惡法食。答曰。親近惡知識
為食。親近惡知識亦有食。非無食。何謂親近
惡知識食。答曰。惡人為食。　是為具惡人已。
^pb便具親近惡知識。具親近惡知識已。便具聞
惡法。具聞惡法已。便具生不信。具生不信已。
便具不正思惟。具不正思惟已。便具不正念．
不正智。具不正念．不正智已。便具不護諸根。
具不護諸根已。便具三惡行。具三惡行已。便
^pb具五蓋。具五蓋已。便具無明。具無明已。便具
有愛。如是此有愛展轉具成。　大海亦有食。非
無食。何謂大海食。答曰。大河為食。大河亦有
食。非無食。何謂大河食。答曰。小河為食。小河
亦有食。非無食。何謂小河食。答曰。大川為食。
^pb大川亦有食。非無食。何謂大川食。答曰。小川
為食。小川亦有食。非無食。何謂小川食。答曰。
山巖溪澗．平澤為食。山巖溪澗．平澤亦有食。
非無食。何謂山巖溪澗．平澤食。答曰。雨為食。
有時大雨。大雨已。則山
^pb巖溪澗．平澤水滿。山巖溪澗．平澤水滿已。則
小川滿。小川滿已。則大川滿。大川滿已。則小
河滿。小河滿已。則大河滿。大河滿已。則大海
滿。如是彼大海展轉成滿。如是有愛亦有食。
非無食。　何謂有愛食。答曰。無明為食。無明亦
^pb有食。非無食。何謂無明食。答曰。五蓋為食。五
蓋亦有食。非無食。何謂五蓋食。答曰。三惡行
為食。三惡行亦有食。非無食。何謂三惡行食。
答曰。不護諸根為食。不護諸根亦有食。非無
食。何謂不護諸根食。答曰。不正念．不正智為
^pb食。不正念．不正智亦有食。非無食。何謂不正
念．不正智食。答曰。不正思惟為食。不正思惟
亦有食。非無食。何謂不正思惟食。答曰。不信
為食。不信亦有食。非無食。何謂不信食。答曰。
聞惡法為食。聞惡法亦有食。非無食。何謂聞
惡法食。答曰。親近惡
^pb知識為食。親近惡知識亦有食。非無食。何謂
親近惡知識食。答曰。惡人為食。　是為具惡人
已。便具親近惡知識。具親近惡知識已。便具
聞惡法。具聞惡法已。便具生不信。具生不信
已。便具不正思惟。具不正思惟已。便具不正
^pb念．不正智。具不正念．不正智已。便具不護諸
根。具不護諸根已。便具三惡行。具三惡行已。
便具五蓋。具五蓋已。便具無明。具無明已。便
具有愛。如是此有愛展轉具成。明．解脫亦有
食。非無食。何謂明．解脫食。答曰。七覺支為食。
^pb七覺支亦有食。非無食。何謂七覺支食。答曰。
四念處為食。四念處亦有食。非無食。何謂四
念處食。答曰。三妙行為食。三妙行亦有食。非
無食。何謂三妙行食。答曰。護諸根為食。護諸
根亦有食。非無食。何謂護諸根食。答曰。正念．

^pb正智為食。正念．正智亦有食。非無食。何謂正
念．正智食。答曰。正思惟為食。正思惟亦有食。
非無食。何謂正思惟食。答曰。信為食。信亦有
食。非無食。何謂信食。答曰。聞善法為食。聞善
法亦有食。非無食。何謂聞善法食。答曰。親近
^pb善知識為食。親近善知識亦有食。非無食。何
謂親近善知識食。答曰。善人為食。　是為具善
人已。便具親近善知識。具親近善知識已。便
具聞善法。具聞善法已。便具生信。具生信已。
便具正思惟。具正思惟已。便具正念．正智。具
^pb正念．正智已。便具護諸根。具護諸根已。便具
三妙行。具三妙行已。便具四念處。具四念處
已。便具七覺支。具七覺支已。便具明．解脫。如
是此明．解脫展轉具成。　大海亦有食。非無食。
何謂大海食。答曰。大河為食。大河亦有食。非
無
^pb食。何謂大河食。答曰。小河為食。小河亦有食。
非無食。何謂小河食。答曰。大川為食。大川亦
有食。非無食。何謂大川食。答曰。小川為食。小
川亦有食。非無食。何謂小川食。答曰。山巖溪
澗．平澤為食。山巖溪澗．平澤亦有食。非無食。
^pb何謂山巖溪澗．平澤食。答曰。雨為食。有時大
雨。大雨已。則山巖溪澗．平澤水滿。山巖溪澗．
平澤水滿已。則小川滿。小川滿已。則大川滿。
大川滿已。則小河滿。小河滿已。則大河滿。大
河滿已。則大海滿。如是彼大海展轉成滿。　如
^pb是明．解脫亦有食。非無食。何謂明．解脫食。答
曰。七覺支為食。七覺支亦有食。非無食。何謂
七覺支食。答曰。四念處為食。四念處亦有食。
非無食。何謂四念處食。答曰。三妙行為食。三
妙行亦有食。非無食。何謂三妙行食。答曰。護
^pb諸根為食。護諸根亦有食。非無食。何謂護諸
根食。答曰。正念．正智為食。正念．正智亦有食。
非無食。何謂正念．正智食。答曰。正思惟為食。
正思惟亦有食。非無食。何謂正思惟食。答曰。
信為食。信亦有食。非無食。何謂信食。答曰。聞
^pb善法為食。聞善法亦有食。非無食。何謂聞善
法食。答曰。親近善知識為食。親近善知識亦
有食。非無食。何謂親近善知識食。答曰。善人
為食。　是為具善人已。便具親近善知識。具親
近善知識已。便具聞善法。具聞善法已。便具
^pb生信。具生信已。便具正思惟。具正思惟已。便
具正念．正智。具正念．正智已。便具護諸根。具
護諸根已。便具三妙行。具三妙行已。便具四
念處。具四念處已。便具七覺支。具七覺支已。
便具明．解脫。如是此明．解脫展轉具成。　佛說
^pb如是。彼諸比丘聞佛所說。歡喜奉行。食經第
十一竟(一千八百三十三字)。
^n53中阿含習相應品食經第十二(初一日誦)我
聞如是。　一時。佛遊舍衛國。在勝林給孤獨園。
　爾時。世尊告諸比丘。有愛者。其本際不可知。
^pb本無有愛。然今生有愛。便可得知。所因有愛。
有愛者。則有食。非無食。何謂有愛食。答曰。無
明為食。無明亦有食。非無食。何謂無明食。答
曰。五蓋為食。五蓋亦有食。非無食。何謂五蓋
食。答曰。三惡行為食。三惡行亦有食。非無食。
^pb何謂三惡行食。答曰。不護諸根為食。不護諸
根亦有食。非無食。何謂不護諸根食。答曰。不
正念．不正智為食。　不正念．不正智亦有食。非
無食。何謂不正念．不正智食。答曰。不正思惟
為食。不正思惟亦有食。非無食。何謂不正思
惟食。答曰。不信為食。不信亦有食。非無食。
^pb何謂不信食。答曰。聞惡法為食。聞惡法亦有
食。非無食。何謂聞惡法食。答曰。親近惡知識
為食。親近惡知識亦有食。非無食。何謂親近
惡知識食。答曰。惡人為食。　大海亦有食。非無
食。何謂大海食。答曰。雨為食。有時大雨。大雨
^pb已則山巖溪澗．平澤水滿。山巖溪澗．平澤水
滿已。則小川滿。小川滿已。則大川滿。大川滿
已。則小河滿。小河滿已。則大河滿。大河滿已。
則大海滿。如是彼大海展轉成滿。　如是具惡
人已。便具親近惡知識。具親近惡知識已。便
^pb具聞惡法。具聞惡法已。便具生不信。具生不
信已。便具不正思惟。具不正思惟已。便具不
正念．不正智。具不正念．不正智已。便具不護
諸根。具不護諸根已。便具三惡行。具三惡行
已。便具五蓋。具五蓋已。便具無明。具無明已。

^pb便具有愛。如是此有愛展轉具成。　明．解脫亦
有食。非無食。何謂明．解脫食。答曰。七覺支為
食。七覺支亦有食。非無食。何謂七覺支食。答
曰。四念處為食。四念處亦有食。非無食。何謂
四念處食。答曰。三妙行為食。三妙行亦有食。
^pb非無食。何謂三妙行食。答曰。護諸根為食。護
諸根亦有食。非無食。何謂護諸根食。答曰。正
念．正智為食。　正念．正智亦有食。非無食。何謂
正念．正智食。答曰。正思惟為食。正思惟亦有
食。非無食。何謂正思惟食。答曰。信為食。信亦
^pb有食。非無食。何謂信食。答曰。聞善法為食。聞
善法亦有食。非無食。何謂聞善法食。答曰。親
近善知識為食。親近善知識亦有食。非無食。
何謂親近善知識食。答曰。善人為食。　大海亦
有食。非無食。何謂大海食。答曰。雨為食。有時
^pb大雨。大雨已。則山巖溪澗．平澤水滿。山巖溪
澗．平澤水滿已。則小川滿。小川滿已。則大川
滿。大川滿已。則小河滿。小河滿已。則大河滿。
大河滿已。則大海滿。如是彼大海展轉成滿。
　如是善人具已。便具親近善知識。具親近善
^pb知識已。便具聞善法。具聞善法已。便具生信。
具生信已。便具正思惟。具正思惟已。便具正
念．正智。具正念．正智已。便具護諸根。具護諸
根已。便具三妙行。具三妙行已。便具四念處。
具四念處已。便具七覺支。具七覺支已。便具
^pb明．解脫。如是此明．解脫展轉具成。　佛說如是。
彼諸比丘聞佛所說。歡喜奉行。食經第十二
竟(九百三十字)。
^n54中阿含習相應品盡智經第十三(初一日誦
)我聞如是。　一時。佛遊拘樓瘦。在劍摩瑟曇拘
樓都邑。　爾時。世尊告諸比丘。有知有見者。便
^pb得漏盡。非不知。非不見。云何知見便得漏盡。
謂知見苦如真。便得漏盡。知見苦習．知見苦
滅．知見苦滅道如真。便得漏盡。盡智有習。非
無習。何謂盡智習。答曰。解脫為習。解脫亦有
習。非無習。何謂解脫習。答曰。無欲為習。無欲
^pb亦有習。非無習。何謂無欲習。答曰。厭為習。厭
亦有習。非無習。何謂厭習。答曰。見如實．知如
真為習。見如實．知如真亦有習。非無習。何謂
見如實．知如真習。答曰。定為習。定亦有習。非
無習。何謂定習。答曰。樂為習。樂亦有習。非無
^pb習。何謂樂習。答曰。止為習。止亦有習。非無習。
何謂止習。答曰。喜為習。喜亦有習。非無習。何
謂喜習。答曰。歡悅為習。歡悅亦有習。非無習。
何謂歡悅習。答曰。不悔為習。　不悔亦有習。非
無習。何謂不悔習。答曰。護戒為習。護戒亦有
^pb習。非無習。何謂護戒習。答曰。護諸根為習。護
諸根亦有習。非無習。何謂護諸根習。答曰。正
念．正智為習。正念．正智亦有習。非無習。何謂
正念．正智習。答曰。正思惟為習。正思惟亦有
習。非無習。何謂正思惟習。答曰。信為習。信亦
^pb有習。非無習。何謂信習。答曰。觀法忍為習。觀
法忍亦有習。非無習。何謂觀法忍習。答曰。翫
誦法為習。翫誦法亦有習。非無習。何謂翫誦
法習。答曰。受持法為習。受持法亦有習。非無
習。何謂受持法習。答曰。觀法義為習。觀法義
^pb亦有習。非無習。何謂觀法義習。答曰。耳界為
習。耳界亦有習。非無習。何謂耳界習。答曰。聞
善法為習。聞善法亦有習。非無習。何謂聞善
法習。答曰。往詣為習。往詣亦有習。非無習。何
謂往詣習。答曰。奉事為習。　若有奉事善知識
^pb者。未聞便聞。已聞便利。如是善知識若不奉
事者。便害奉事習。若無奉事。便害往詣習。若
無往詣。便害聞善法習。若不聞善法。便害耳
界習。若無耳界。便害觀法義習。若無觀法義。
便害受持法習。若無受持法。便害翫誦法習。
^pb若無翫誦法。便害觀法忍習。若無觀法忍。便
害信習。若無信。便害正思惟習。若無正思惟。
便害正念．正智習。若無正念．正智。便害護諸
根．護戒．不悔．歡悅．喜．止．樂．定．見如實．知如真．
厭．無欲．解脫習。若無解脫。便害盡智習。　若奉
^pb事善知識者。未聞便聞。已聞便利。如是善知
識。若奉事者。便習奉事。若有奉事。便習往詣。
若有往詣。便習聞善法。若有聞善法。便習耳
界。若有耳界。便習觀法義。若有觀法義。便習
受持法。若有受持法。便習翫誦法。若有翫誦
^pb法。便習觀法忍。若有觀法忍。便習信。若有信。
便習正思惟。若有正思惟。便習正念．正智。若
有正念．正智。便習護諸根．護戒．不悔．歡悅．喜．
止．樂．定．見如實．知如真．厭．無欲．解脫。若有解
脫。便習盡智。　佛說如是。彼諸比丘聞佛所說。
^pb歡喜奉行。盡智經第十三竟(八百六十八字
)。
^n55中阿含習相應品涅槃經第十四(初一日誦
)我聞如是。　一時。佛遊舍衛國。在勝林給孤獨
園。　爾時。世尊告諸比丘。涅槃有習。非無習。何
^pb謂涅槃習。答曰。解脫為習。解脫亦有習。非無
習。何謂解脫習。答曰。無欲為習。無欲亦有習。
非無習。何謂無欲習。答曰。厭為習厭亦有習。
非無習。何謂厭習。答曰。見如實．知如真為習。
見如實．知如真亦有習。非無習。何謂見如實．
知如真習。答曰。定為習。定亦有習。非無習。何
^pb謂定習。答曰。樂為習。樂亦有習。非無習。何謂
樂習。答曰。止為習。止亦有習。非無習。何謂止
習。答曰。喜為習。喜亦有習。非無習。何謂喜習。
答曰。歡悅為習。歡悅亦有習。非無習。何謂歡
悅習。答曰。不悔為習。不悔亦有習。非無習。何
^pb謂不悔習。答曰。護戒為習。護戒亦有習。非無
習。何謂護戒習。答曰。護諸根為習。　護諸根亦
有習。非無習。何謂護諸根習。答曰。正念．正智
為習。正念．正智亦有習。非無習。何謂正念．正
智習。答曰。正思惟為習。正思惟亦有習。非無
^pb習。何謂正思惟習。答曰。信為習。信亦有習。非
無習。何謂信習。答曰。苦為習。苦亦有習。非無
習。何謂苦習。答曰。老死為習。老死亦有習。非
無習。何謂老死習。答曰。生為習。生亦有習。非
無習。何謂生習。答曰。有為習。有亦有習。非無
^pb習。何謂有習。答曰。受為習。受亦有習。非無習。
何謂受習。答曰。愛為習。愛亦有習。非無習。何
謂愛習。答曰。覺為習。覺亦有習。非無習。何謂
覺習。答曰。更樂為習。更樂亦有習。非無習。何
謂更樂習。答曰。六處為習。六處亦有習。非六
^pb處習。答曰。名色為習。名色亦有習。非無習。何
謂名色習。答曰。識為習。識亦有習。非無習。何
謂識習。答曰。行為習。行亦有習。非無習。何謂
行習。答曰。無明為習。　是為緣無明行。緣行識。
緣識名色。緣名色六處。緣六處更樂。緣更樂
^pb覺。緣覺愛．緣愛受。緣受有。緣有生。緣生老死。
緣老死苦。習苦。便有信。習信。便有正思惟。習
正思惟。便有正念正智。習正念正智。便有護
諸根．護戒．不悔．歡悅．喜．止．樂．定．見如實．知如
真．厭．無欲．解脫。習解脫。便得涅槃。　
^pb佛說如是。彼諸比丘聞佛所說。歡喜奉行。涅
槃經第十四竟(六百六十三字)。
^n56中阿含習相應品彌醯經第十五(初一日誦
)我聞如是。　一時。佛遊摩竭陀國。在闍鬥村莽
奈林窟。　爾時。尊者彌醯為奉侍者。於是。尊者
^pb彌醯過夜平旦。著衣持缽。入闍鬥村而行乞
食。乞食已竟。往至金鞞河邊。見地平正。名好
奈林。金鞞河水極妙可樂。清泉徐流。冷暖和
適。見已歡喜。便作是念。此地平正。名好奈林。
金鞞河水極妙可樂。清泉徐流。冷暖和適。若
^pb族姓子欲學斷者。當於此處。我亦有所斷。寧
可在此靜處學斷耶。　於是。彌醯食訖。中後舉
衣缽已。澡洗手足。以尼師檀著於肩上。往詣
佛所。稽首禮足。卻住一面。白曰。世尊。我今平
旦著衣持缽。入闍鬥村而行乞食。乞食已竟。
往至金鞞河邊。見地平正。名好奈林。金鞞河
^pb水極妙可樂。清泉徐流。冷暖和適。我見喜已。
便作是念。此地平正。名好奈林。金鞞河水極
妙可樂。清泉徐流。冷暖和適。若族姓子欲學
斷者。當於此處。我亦有所斷。寧可在此靜處
學斷耶。世尊。我今欲往至彼奈林靜處學斷。
^pb　爾時。世尊告曰。彌醯。汝今知不。我獨無人。無
有侍者。汝可小住。須比丘來為吾侍者。汝便
可去。至彼奈林靜處而學。　尊者彌醯乃至再
三白曰。世尊。我今欲往至彼奈林靜處學斷。
　世尊亦復再三告曰。彌醯。汝今知不。我獨無
^pb人。無有侍者。汝可小住。須比丘來為吾侍者。
汝便可去。至彼奈林靜處而學。　彌醯復白曰。
世尊無為無作。亦無所觀。世尊。我有為有作
而有所觀。世尊。我至彼奈林靜處學斷。　世尊
告曰。彌醯。汝欲求斷者。我復何言。彌醯汝去。

^pb隨意所欲。於是。尊者彌醯聞佛所說。善受善
持而善誦習。即禮佛足。繞三匝而去。詣彼奈
林。入林中已。至一樹下。敷尼師檀。結加趺坐。
　尊者彌醯住奈林中便生三惡不善之念。欲
念．恚念及與害念。彼由此故便念世尊。於是。
^pb彌醯則於晡時從燕坐起。往詣佛所。稽首禮
足。卻住一面。白曰。世尊。我至奈林。於靜處坐
便生三惡不善之念。欲念．恚念及與害念。我
由此故便念世尊。　世尊告曰。彌醯。心解脫未
熟。欲令熟者有五習法。云何為五。彌醯。比丘
^pb者。自善知識與善知識俱。善知識共和合。彌
醯。心解脫未熟。欲令熟者。是謂第一習法。復
次。彌醯。比丘者。修習禁戒。守護從解脫。又復
善攝威儀禮節。見纖芥罪。常懷畏怖。受持學
戒。彌醯。心解脫未熟。欲令熟者。是謂第二習
^pb法。復次。彌醯。比丘者。謂所可說聖有義。令心
柔軟。使心無蓋。謂說戒．說定．說慧．說解脫．說
解脫知見．說漸損．說不樂聚會．說少欲．說知
足．說斷．說無欲．說滅．說燕坐．說緣起。得如是
比沙門所說。具得。易不難得。彌醯。心解脫未
^pb熟。欲令熟者。是謂第三習法。復次。彌醯。比丘
者。常行精進。斷惡不善。修諸善法。恒自起意。
專一堅固。為諸善本。不捨方便。彌醯。心解脫
未熟。欲令熟者。是謂第四習法。復次。彌醯。比
丘者。修行智慧。觀興衰法。得如是智。聖慧明
^pb達。分別曉了。以正盡苦。彌醯。心解脫未熟。欲
令熟者。是謂第五習法。　彼有此五習法已。復
修四法。云何為四。修惡露。令斷欲。修慈。令斷
恚。修息出息入。令斷亂念。修無常想。令斷我
慢。彌醯。若比丘自善知識與善知識俱。善知
^pb識共和合。當知必修習禁戒。守護從解脫。又
復善攝威儀禮節。見纖芥罪。常懷畏怖。受持
學戒。彌醯。若比丘自善知識與善知識俱。善
知識共和合。當知必得所可說聖有義。令心
柔軟。使心無蓋。謂說戒．說定．說慧．說解脫．說
^pb解脫知見．說漸損．說不樂聚會．說少欲．說知
足．說斷．說無欲．說滅．說燕坐．說緣起。得如是
比沙門所說。具得。易不難得。　彌醯。若比丘自
善知識與善知識俱。善知識共和合。當知必
行精進。斷惡不善。修諸善法。恒自起意。專一
^pb堅固。為諸善本。不捨方便。彌醯。若比丘自善
知識與善知識俱。善知識共和合。當知必行
智慧。觀興衰法。得如此智。聖慧明達。分別曉
了。以正盡苦。彌醯。若比丘自善知識與善知
識俱。善知識共和合。當知必修惡露。令斷欲。

^pb修慈。令斷恚。修息出息入。令斷亂念。修無常
想。令斷我慢。彌醯。若比丘得無常想者。必得
無我想。彌醯。若比丘得無我想者。便於現法
斷一切我慢。得息．滅．盡．無為．涅槃。　佛說如是。
尊者彌醯及諸比丘聞佛所說。歡喜奉行。彌
^pb醯經第十五竟(千三百二十三字)。
^n57中阿含習相應品即為比丘說經第十六(初
一日誦)我聞如是。　一時。佛遊舍衛國。在勝林
給孤獨園。　爾時。世尊告諸比丘。心解脫未熟。
欲令熟者。有五習法。云何為五。比丘。自善知
^pb識與善知識俱。善知識共和合。心解脫未熟。
欲令熟者。是謂第一習法。復次。比丘。修習禁
戒。守護從解脫。又復善攝威儀禮節。見纖芥
罪。常懷畏怖。受持學戒。心解脫未熟。欲令熟
者。是謂第二習法。復次。比丘。謂所可說聖有
義。令心柔軟。使心無蓋。謂說戒．說定．說慧．說
解脫．說
^pb解脫知見．說漸損．說不樂聚會．說少欲．說知
足．說斷．說無欲．說滅．說燕坐．說緣起。得如是
比沙門所說。具得。易不難得。心解脫未熟。欲
令熟者。是謂第三習法。復次。比丘。常行精進。
斷惡不善。修諸善法。恒自起意。專一堅固。為
^pb諸善本。不捨方便。心解脫未熟。欲令熟者。是
謂第四習法。復次。比丘。修行智慧。觀興衰法。
得如此智。聖慧明達。分別曉了。以正盡苦。心
解脫未熟。欲令熟者。是謂第五習法。彼有此
五習法已。復修四法。云何為四。修惡露。令斷
^pb欲。修慈。令斷恚。修息出息入。令斷亂念。修無
常想。令斷我慢。若比丘自善知識與善知識
俱。善知識共和合。當知必修習禁戒。守護從
解脫。又復善攝威儀禮節。見纖芥罪。常懷畏
怖。受持學戒。若比丘自善知識與善知識俱。

^pb善知識共和合。當知必得所可說聖有義。令
心柔軟。使心無蓋。謂說戒．說定．說慧．說解脫．
說解脫知見．說漸損．說不樂聚會．說少欲．說
知足．說斷．說無欲．說滅．說燕坐．說緣起。得如
是比沙門所說。具得。易不難得。　若比丘自善
^pb知識與善知識俱。善知識共和合。當知必行
精進。斷惡不善。修諸善法。恒自起意。專一堅
固。為諸善本。不捨方便。若比丘自善知識與
善知識俱。善知識共和合。當知必行智慧。觀
興衰法。得如此智。聖慧明達。分別曉了。以正
^pb盡苦。若比丘自善知識與善知識俱。善知識
共和合。當知必修惡露。令斷欲。修慈。令斷恚。
修息出息入。令斷亂念。修無常想。令斷我慢。
若比丘得無常想者。必得無我想。若比丘得
無我想者。便於現法斷一切我慢。得息．滅．盡．

^juan11^pb
^pb無為．涅槃。　佛說如是。彼諸比丘聞佛所說。歡
喜奉行。即為比丘說經第十六竟(六百八十
三字)。
中阿含經卷第十(九千七百五十六字
)
^pb中阿含經卷第十一
　　　　東晉罽賓三藏瞿曇僧伽提婆譯
　　中阿含王相應品第六(有七經王相應品本
有十四經
　　分後七經屬第二誦)(初二日誦)
^pb　七寶．相．四洲　　牛糞．摩竭王
鞞婆麗陵耆　天使最在後
n58中阿含王相應品七寶經第一我聞如是。　一
時。佛遊舍衛國。在勝林給孤獨園。　爾時。世尊
告諸比丘。若轉輪王出於世時。當知便有七
寶出世。云何為七。輪寶．象寶．馬寶．珠寶．女寶．
居士寶．主兵臣寶。是謂為七。　若轉輪王出於
世時。當知有此七寶出世。如是如來．無所著．
等正覺出於世時。當知亦有七覺支寶出於
世間。云何為七。念覺支寶．擇法覺支．精進覺
支．喜覺支．息覺支．定覺支．捨覺支寶。是謂為
七。如來．無所著．等正覺出於世時。
^pb當知有此七覺支寶出於世間。　佛說如是。彼
諸比丘聞佛所說。歡喜奉行。七寶經第一竟
(一百八十二字)。
^n59中阿含王相應品三十二相經第二(初一日
誦)我聞如是。　一時。佛遊舍衛國。在勝林給孤
^pb獨園。　爾時。諸比丘於中食後集坐講堂。共論
此事。諸賢。甚奇。甚特。大人成就三十二相。必
有二處真諦不虛。若在家者。必為轉輪王。聰
明智慧。有四種軍。整御天下。由己自在。如法
法王成就七寶。彼七寶者。輪寶．象寶．馬寶．珠
^pb寶．女寶．居士寶．主兵臣寶。是為七。千子具足。
顏貌端正。勇猛無畏。能伏他眾。彼必統領此
一切地乃至大海。不以刀杖。以法教令。令得
安樂。若剃除鬚髮。著袈裟衣。至信．捨家．無家．
學道者。必得如來．無所著．等正覺。名稱流布。
周聞十方。　爾時。世尊在於燕坐。以淨天耳出
^pb過於人。聞諸比丘於中食後集坐講堂。共論
此事。諸賢。甚奇。甚特。大人成就三十二相。必
有二處真諦不虛。若在家者。必為轉輪王。聰
明智慧。有四種軍。整御天下。由己自在。如法
法王成就七寶。彼七寶者。輪寶．象寶．馬寶．珠
^pb寶．女寶．居士寶．主兵臣寶。是為七。千子具足。
顏貌端正。勇猛無畏。能伏他眾。彼必統領此
一切地乃至大海。不以刀杖。以法教令。令得
安樂。若剃除鬚髮。著袈裟衣。至信．捨家．無家．
學道者。必得如來．無所著．等正覺。名稱流布。
^pb周聞十方。世尊聞已。則於晡時從燕坐起。往
詣講堂比丘眾前敷座而坐。問諸比丘。汝等
今日共論何事集坐講堂。　時。諸比丘白曰。世
尊。我等今日集坐講堂共論此事。諸賢。甚奇。
甚特。大人成就三十二相。必有二處真諦
^pb不虛。若在家者。必為轉輪王。聰明智慧。有四
種軍。整御天下。由己自在。如法法王成就七
寶。彼七寶者。輪寶．象寶．馬寶．珠寶．女寶．居士
寶．主兵臣寶。是為七。千子具足。顏貌端正。勇
猛無畏。能伏他眾。彼必統領此一切地乃至
^pb大海。不以刀杖。以法教令。令得安樂。若剃除
鬚髮。著袈裟衣。至信．捨家．無家．學道者。必得
如來．無所著．等正覺。名稱流布。周聞十方。世
尊。我等共論如此事故集坐講堂。於是。世尊
告曰。比丘。汝等欲得從如來聞三十二相耶。
^pb謂大人所成。必有二處真諦不虛。若在家者。
必為轉輪王。聰明智慧。有四種軍。整御天下。
由己自在。如法法王成就七寶。彼七寶者。輪
寶．象寶．馬寶．珠寶．女寶．居士寶．主兵臣寶。是
為七。千子具足。顏貌端正。勇猛無畏。能
^pb伏他眾。彼必統領此一切地乃至大海。不以
刀杖。以法教令。令得安樂。若剃除鬚髮。著袈
裟衣。至信．捨家．無家．學道者。必得如來．無所
著．等正覺。名稱流布。周聞十方。　時。諸比丘聞
已。白曰。世尊。今正是時。善逝。今正是時。若世
^pb尊為諸比丘說三十二相者。諸比丘聞已當
善受持。　世尊告曰。諸比丘。諦聽。諦聽。善思念
之。吾當為汝廣分別說。時。諸比丘受教而聽。
　佛言。大人足安平立。是謂大人大人之相。復
次。大人足下生輪。輪有千輻。一切具足。是謂
^pb大人大人之相。復次。大人足指纖長。是謂大
人大人之相。復次。大人足周正直。是謂大人
大人之相。復次。大人足跟踝後兩邊平滿。是
謂大人大人之相。復次。大人足兩踝傭。是謂
大人大人之相。復次。大人身毛上向。是謂大
^pb人大人之相。復次。大人手足網縵。猶如鴈王。
是謂大人大人之相。復次。大人手足極妙柔
弱軟敷。猶兜羅華。是謂大人大人之相。復次。
大人肌皮軟細。塵水不著。是謂大人大人之
相。　復次。大人一一毛。一一毛者。身一孔一毛
^pb生。色若紺青。如螺右旋。是謂大人大人之相。
復次。大人鹿𨄔。猶如鹿王。是謂大人大人之
相。復次。大人陰馬藏。猶良馬王。是謂大人大
人之相。復次。大人身形圓好。猶如尼拘類樹。
上下圓相稱。是謂大人大人之相。復次。大人
^pb身不阿曲。身不曲者。平立申手以摩其膝。是
謂大人大人之相。復次。大人身黃金色。如紫
磨金。是謂大人大人之相。復次。大人身七處
滿。七處滿者。兩手．兩足．兩肩及頸。是謂大人
大人之相。復次。大人其上身大。猶如師子。
^pb是謂大人大人之相。復次。大人師子頰車。是
謂大人大人之相。　復次。大人脊背平直。是謂
大人大人之相。復次。大人兩肩上連。通頸平
滿。是謂大人大人之相。復次。大人四十齒牙．
平齒．不疏齒．白齒．通味第一味。是謂大人大
^pb人之相。復次。大人梵音可愛。其聲猶如加羅
毘伽。是謂大人大人之相。復次。大人廣長舌。
廣長舌者。舌從口出遍覆其面。是謂大人大
人之相。復次。大人承淚處滿。猶如牛王。是謂
大人大人之相。復次。大人眼色紺青。是謂大
^pb人大人之相。復次。大人頂有肉髻。團圓相稱。
髮螺右旋。是謂大人大人之相。復次。大人眉
間生毛。潔白右縈。是謂大人大人之相。　諸比
丘。大人成就此三十二相。必有二處真諦不
虛。若在家者。必為轉輪王。聰明智慧。有四種
^pb軍。整御天下。由己自在。如法法王成就七寶。
彼七寶者。輪寶．象寶．馬寶．珠寶．女寶．居士寶．
主兵臣寶。是為七。千子具足。顏貌端正。勇猛
無畏。能伏他眾。彼必統領此一切地乃至大
海。不以刀杖。以法教令。令得安樂。若剃除髮
^pb鬚。著袈裟衣。至信．捨家．無家．學道者。必得如
來．無所著．等正覺。名稱流布。周聞十方。　佛說
如是。彼諸比丘聞佛所說。歡喜奉行。三十二
相經第二竟(千六百八字)。
^n60中阿含王相應品四洲經第三(初一日誦)我
^pb聞如是。　一時。佛遊舍衛國。在勝林給孤獨園。
　爾時。尊者阿難在安靜處。燕坐思惟而作是
念。世人甚少少能於欲有滿足意。少有厭患
於欲而命終者。世人於欲有滿足意。厭患於
欲而命終者。為甚難得。　尊者阿難則於晡時
從燕坐起。往詣佛所。到已作禮。卻住一面。
^pb白曰。世尊。我今在安靜處。燕坐思惟而作是
念。世人甚少少能於欲有滿足意。少有厭患
於欲而命終者。世人於欲有滿足意。厭患於
欲而命終者。為甚難得。　佛告阿難。如是。如是。
世人甚少少能於欲有滿足意。少有厭患於
^pb欲而命終者。阿難。世人於欲有滿足意。厭患
於欲而命終者。為甚難得。阿難。世人極甚難
得。極甚難得於欲有滿足意。厭患於欲而命
終者。阿難。但世間人甚多甚多。於欲無滿足
意。不厭患欲而命終也。所以者何。阿難。往昔
^pb有王名曰頂生。作轉輪王。聰明智慧。有四種
軍。整御天下。由己自在。如法法王成就七寶。
彼七寶者。輪寶．象寶．馬寶．珠寶．女寶．居士寶．
主兵臣寶。是為七。千子具足。顏貌端正。勇猛
無畏。能伏他眾。彼必統領此一切地乃
^pb至大海。不以刀杖。以法教令。令得安樂。阿難。
彼頂生王而於後時極大久遠。便作是念。我
有閻浮洲。極大富樂。多有人民。我有七寶。千
子具足。我欲於宮雨寶七日。積至于膝。阿難。
彼頂生王有大如意足。有大威德。有大福祐。
^pb有大威神。適發心已。即於宮中雨寶七日。積
至于膝。　阿難。彼頂生王而於後時極大久遠。
復作是念。我有閻浮洲。極大富樂。多有人民。
我有七寶。千子具足。及於宮中雨寶七日。積
至于膝。我憶曾從古人聞之。西方有洲名瞿
^pb陀尼。極大富樂。多有人民。我今欲往見瞿陀
尼洲。到已整御。阿難。彼頂生王有大如意足。
有大威德。有大福祐。有大威神。適發心已。即
以如意足乘虛而去。及四種軍。阿難。彼頂生
王即時往到住瞿陀尼洲。阿難。彼頂生王住
^pb已整御瞿陀尼洲。乃至無量百千萬歲。　阿難。
彼頂生王而於後時極大久遠。復作是念。我
有閻浮洲。極大富樂。多有人民。我有七寶。千
子具足。及於宮中雨寶七日。積至于膝。我亦
復有瞿陀尼洲。我復曾從古人聞之。東方有
^pb洲名弗婆鞞陀提。極大富樂。多有人民。我今
欲往見弗婆鞞陀提洲。到已整御。阿難。彼頂
生王有大如意足。有大威德。有大福祐。有大
威神。適發心已。即以如意足乘虛而去。及四
種軍。阿難。彼頂生王即時往到住弗婆鞞陀
^pb提洲。阿難。彼頂生王住已整御弗婆鞞陀提
洲。乃至無量百千萬歲。　阿難。彼頂生王而於
後時極大久遠。復作是念。我有閻浮洲。極大
富樂。多有人民。我有七寶。千子具足。及於宮
中雨寶七日。積至于膝。我亦復有瞿陀尼洲。

^pb亦有弗婆鞞陀提洲。我復曾從古人聞之。北
方有洲名鬱單曰。極大富樂。多有人民。彼雖
無我想亦無所受。我今欲往見鬱單曰洲。到
已整御。及諸眷屬。阿難。彼頂生王有大如意
足。有大威德。有大福祐。有大威神。適發心已。
^pb即以如意足乘虛而去。及四種軍。　阿難。彼頂
生王遙見平地白。告諸臣曰。卿等見鬱單曰
平地白耶。諸臣對曰。見也。天王。王復告曰。卿
等知不。彼是鬱單曰人自然粳米。鬱單曰人
常所食者。卿等亦應共食此食。阿難。彼頂生
^pb王復遙見鬱單曰洲中。若干種樹。淨妙嚴飾。
種種綵色。在欄楯裏。告諸臣曰。卿等見鬱單
曰洲中。若干種樹。淨妙嚴飾。種種綵色。在欄
楯裏耶。諸臣對曰。見也。天王。王復告曰。卿等
知不。是鬱單曰人衣樹。鬱單曰人取此衣著。

^pb卿等亦應取此衣著。阿難。彼頂生王即時往
到住鬱單曰洲。阿難。彼頂生王住已整御鬱
單曰洲。乃至無量百千萬歲。及諸眷屬。　阿難。
彼頂生王而於後時極大久遠。復作是念。我
有閻浮洲。極大富樂。多有人民。我有七寶。千
^pb子具足。及於宮中雨寶七日。積至于膝。我亦
復有瞿陀尼洲。亦有弗婆鞞陀提洲。亦有鬱
單曰洲。我復曾從古人聞之。有天名曰三十
三天。我今欲往見三十三天。阿難。彼頂生王
有大如意足。有大威德。有大福祐。有大威神。
^pb適發心已。即以如意足乘虛而往。及四種軍。
向日光去。阿難。彼頂生王遙見三十三天中。
須彌山王上猶如大雲。告諸臣曰。卿等見三
十三天中。須彌山王上猶如大雲耶。諸臣對
曰。見也。天王。王復告曰。卿等知不。是三十三
^pb天晝度樹也。三十三天在此樹下。於夏四月。
具足五欲。而自娛樂。　阿難。彼頂生王復遙見
三十三天中。須彌山王上近於南邊猶如大
雲。告諸臣曰。卿等見三十三天中。須彌山王
上近於南邊猶如大雲耶。諸臣對曰。見也。天
^pb王。王復告曰。卿等知不。是三十三天正法之
堂。三十三天於此堂中。八日．十四日．十五日。
為天為人。思法思義。阿難。彼頂生王即到三
十三天。彼頂生王到三十三天已。即入法堂。
於是。天帝釋便與頂生王半座令坐。彼頂生
^pb王即坐天帝釋半座。於是。頂生王及天帝釋
都無差別。光光無異。色色無異。形形無異。威
儀禮節及其衣服亦無有異。唯眼眴異。　阿難。
彼頂生王而於後時極大久遠。復作是念。我
有閻浮洲。極大富樂。多有人民。我有七寶。千
^pb子具足。及於宮中雨寶七日。積至于膝。我亦
復有瞿陀尼洲。亦有弗婆鞞陀提洲。亦有鬱
單曰洲。我又已見三十三天雲集大會。我已
得入諸天法堂。又天帝釋與我半座。我已得
坐帝釋半座。我與帝釋都無差別。光光無異。
^pb色色無異。形形無異。威儀禮節及其衣服亦
無有異。唯眼眴異。我今寧可驅帝釋去。奪取
半座。作天人王。由己自在。　阿難。彼頂生王適
發此念。不覺已下在閻浮洲。便失如意足。生
極重病。命將終時。諸臣往詣頂生王所白曰。
^pb天王。若有梵志．居士及臣人民。來問我等。頂
生王臨命終時說何等事。天王。我等當云何
答梵志．居士及臣人民。　時。頂生王告諸臣曰。
若梵志．居士及臣人民。來問卿等。頂生王臨
命終時說何等事。卿等應當如是答之。頂生
^pb王得閻浮洲。意不滿足而命終。頂生王得七
寶。意不滿足而命終。千子具足。意不滿足而
命終。頂生王七日雨寶。意不滿足而命終。頂
生王得瞿陀尼洲。意不滿足而命終。頂生王
得弗婆鞞陀提洲。意不滿足而命終。頂生王
^pb得鬱單曰洲。意不滿足而命終。頂生王見諸
天集會。意不滿足而命終。頂生王具足五欲
功德色．聲．香．味．觸。意不滿足而命終。若梵志．
居士及臣人民。來問卿等。頂生王臨命終時
說何等事。卿等應當如是答之。　於是。世尊而
^pb說頌曰。
天雨妙珍寶　欲者無厭足　欲苦無有樂
慧者應當知　若有得金積　猶如大雪山
一一無有足　慧者作是念　得天妙五欲
不以此五樂　斷愛不著欲　等正覺弟子
^pb於是。世尊告曰。阿難。昔頂生王。汝謂異人耶。
莫作斯念。當知即是我也。阿難。我於爾時為
自饒益。亦饒益他。饒益多人。愍傷世間。為天．
為人求義及饒益。求安隱快樂。爾時說法不
至究竟。不究竟白淨。不究竟梵行。不究竟梵
^pb行訖。爾時不離生老病死．啼哭憂慼。亦未能
得脫一切苦。阿難。我今出世。如來．無所著．等
正覺．明行成為．善逝．世間解．無上士．道法御．
天人師。號佛．眾祐。我今自饒益。亦饒益他。饒
益多人。愍傷世間。為天．為人求義及饒益。求
^pb安隱快樂。我今說法得至究竟。究竟白淨。究
竟梵行。究竟梵行訖。我今得離生老病死．啼
哭憂慼。我今已得脫一切苦。　佛說如是。尊者
阿難及諸比丘聞佛所說。歡喜奉行。四洲經
第三竟(三千三百五十三字)。
^n61中阿含王相應品牛糞喻經第四(初一日誦
)
^pb我聞如是。　一時。佛遊舍衛國。在勝林給孤獨
園。　爾時。有一比丘在安靜處。燕坐思惟而作
是念。頗復有色常住不變。而一向樂。恒久存
耶。頗有覺．想．行．識常住不變。而一向樂。恒久
存耶。　彼一比丘則於晡時從燕坐起。往詣佛
^pb所。稽首作禮。卻坐一面。白曰。世尊。我今在安
靜處燕坐思惟而作是念。頗復有色常住不
變。而一向樂。恒久存耶。頗有覺．想．行．識常住
不變。而一向樂。恒久存耶。　佛告比丘。無有一
色常住不變。而一向樂。恒久存者。無有覺．想．
^pb行．識常住不變。而一向樂。恒久存者。　於是。世
尊以手指爪抄少牛糞。告曰。比丘。汝今見我
以手指爪抄少牛糞耶。　比丘白曰。見也。世尊。
　佛復告曰比丘。如是無有少色常住不變。而
一向樂。恒久存也。如是無有少覺．想．行．識常
^pb住不變。而一向樂。恒久存也。所以者何。比丘。
我憶昔時長夜作福。長作福已。長受樂報。比
丘。我在昔時七年行慈。七反成敗。不來此世。
世敗壞時。生晃昱天。世成立時。來下生空梵
宮殿中。於彼梵中作大梵天。餘處千反。作自
^pb在天王。三十六反。作天帝釋。復無量反。作剎
利頂生王。　比丘。我作剎利頂生王時。有八萬
四千大象。被好乘具。眾寶校飾。白珠珞覆。于
娑賀象王為首。比丘。我作剎利頂生王時。有
八萬四千馬。被好乘具。眾寶莊飾。金銀珓珞。
^pb䭷王為首。比丘。我作剎利頂生王時。有八萬
四千車。四種校飾。莊以眾好．師子．虎豹斑文
之皮。織成雜色。種種莊飾。極利疾。名樂聲車
為首。比丘。我作剎利頂生王時。有八萬四千
大城。極大富樂。多有人民。拘舍和堤王城
^pb為首。比丘。我作剎利頂生王時。有八萬四千
樓。四種寶樓。金．銀．琉璃及水精。正法殿為首。
　比丘。我作剎利頂生王時。有八萬四千御座。
四種寶座。金．銀．琉璃及水精。敷以氍氀．毾𣰆覆
以錦綺羅縠。有襯體被。兩頭安枕。加陵伽波
^pb和邏波遮悉多羅那。比丘。我作剎利頂生王
時。有八萬四千雙衣。初摩衣．錦衣．繒衣．劫貝
衣．加陵伽波和邏衣。比丘。我作剎利頂生王
時。有八萬四千女。身體光澤。皎潔明淨。美色
過人。小不及天。姿容端正。睹者歡悅。眾寶瓔
^pb珞嚴飾具足。盡剎利種女。餘族無量。比丘。我
作剎利頂生王時。有八萬四千種食。晝夜常
供。為我故設。欲令我食。　比丘。彼八萬四千種
食中。有一種食。極美淨潔。無量種味。是我常
所食。比丘。彼八萬四千女中。有一剎利女。
^pb最端正姝好。常奉侍我。比丘。彼八萬四千雙
衣中。有一雙衣。或初摩衣．或錦衣．或繒衣．或
劫貝衣．或加陵伽波和邏衣。是我常所著。比
丘。彼八萬四千御座中。有一御座。或金．或銀．
或琉璃．或水精。敷以氍氀．毾𣰆覆以錦綺羅縠。
^pb有襯體被。兩頭安枕。加陵伽波和邏波遮悉
多羅那。是我常所臥。比丘。彼八萬四千樓觀
中。有一樓觀。或金．或銀．或琉璃．或水精。名正
法殿。是我常所住。　比丘。彼八萬四千大城中。
而有一城。極大富樂。多有人民。名拘舍和堤。
^pb是我常所居。比丘。彼八萬四千車中。而有一
車。莊以眾好．師子．虎豹斑文之皮。織成雜色。
種種莊飾。極利疾。名樂聲車。是我常所載。至
觀望園觀。比丘。彼八萬四千馬中。而有一馬。
體紺青色。頭像如烏。名䭷王。是我常所
^pb騎。至觀望園觀。比丘。彼八萬四千大象中。而
有一象。舉體極白。七支盡正。名于娑賀象王。
是我常所乘。至觀望園觀。　比丘。我作此念。是
何業果。為何業報。令我今日有大如意足。有
大威德。有大福祐。有大威神。比丘。我復作此
^pb念。是三業果。為三業報。令我今日有大如意
足。有大威德。有大福祐。有大威神。一者布施。
二者調御。三者守護。比丘。汝觀彼一切所有
盡滅。如意足亦失。比丘。於意云何。色為有常。
為無常耶。　答曰。無常也。世尊。　復問曰。若無常
^pb者。是苦。非苦耶。答曰。苦．變易也。世尊。　復問曰。
若無常．苦．變易法者。是多聞聖弟子頗受是
我。是我所。我是彼所耶。　答曰。不也。世尊。　復問
曰。比丘。於意云何。覺．想．行．識為有常。為無常
耶。　答曰。無常也。世尊。　復問曰。若無常者。是苦。

^pb非苦耶。　答曰。苦．變易也。世尊。　復問曰。若無常．
苦．變易法者。是多聞聖弟子頗受是我。是我
所。我是彼所耶。　答曰。不也。世尊。　是故。比丘。汝
應如是學。若有色。或過去．或未來．或現在。或
內．或外。或麤．或細．或好．或惡。或近．或遠。彼一
^pb切非我。非我所。我非彼所。當以慧觀知如真。
若有覺．想．行．識。或過去．或未來．或現在。或內．
或外。或麤．或細。或好．或惡．或近．或遠。彼一切
非我。非我所。我非彼所。當以慧觀知如真。比
丘。若多聞聖弟子如是觀者。彼便厭色。厭覺．
^pb想．行．識。厭已便無欲。無欲已便解脫。解脫已
便知解脫。生已盡。梵行已立。所作已辦。不更
受有。知如真。　於是。彼比丘聞佛所說。善受善
持。即從坐起。稽首佛足。繞三匝而去。　彼比丘
受佛化已。
^pb獨住遠離。心無放逸。修行精勤。彼獨住遠離。
心無放逸。修行精勤已。族姓子所為。剃除鬚
髮。著袈裟衣。至信．捨家．無家．學道者。唯無上
梵行訖。於現法中自知自覺。自作證成就遊。
生已盡。梵行已立。所作已辦。不更受有。知如
^pb真。如是彼比丘知法已。乃至得阿羅訶。　佛說
如是。彼諸比丘聞佛所說。歡喜奉行。牛糞喻
經第四竟(千六百三十三字)。
^n62中阿含王相應品頻鞞娑邏王迎佛經第五
(初一日誦)我聞如是。　一時。佛遊摩竭陀國。與
^pb大比丘眾俱。比丘一千悉無著．至真。本皆編
髮。往詣王舍城摩竭陀邑。於是。摩竭陀王頻
鞞娑邏聞世尊遊摩竭陀國。與大比丘眾俱。
比丘一千悉無著．至真。本皆編髮。來此王舍
城摩竭陀邑。摩竭陀王頻鞞娑邏聞已。即集
四種軍。象軍．馬軍．車軍。步軍。集四種軍已。與
無數眾俱。
^pb長一由延。往詣佛所。於是。世尊遙見摩竭陀
王頻鞞娑邏來。則便避道。往至善住尼拘類
樹王下。敷尼師檀。結跏趺坐。及比丘眾。　摩竭
陀王頻鞞娑邏遙見世尊在林樹間。端正姝
好。猶星中月。光耀煒曄。晃若金山。相好具足。
^pb威神巍巍。諸根寂定。無有蔽礙。成就調御。息
心靜默。見已下車。若諸王剎利以水灑頂。得
為人主。整御大地。有五儀式。一者劍。二者蓋。
三者天冠。四者珠柄拂。五者嚴飾屣。一切除
卻。及四種軍。步進詣佛。到已作禮。三自稱名
^pb姓。世尊。我是摩竭陀王洗尼頻鞞娑邏。如是
至三。　於是。世尊告曰。大王。如是。如是。汝是摩
竭陀王洗尼頻鞞娑邏。　於是。摩竭陀王洗尼
頻鞞娑邏再三自稱名姓已。為佛作禮。卻坐
一面。諸摩竭陀人或禮佛足。卻坐一面。或問
訊佛。卻坐
^pb一面。或叉手向佛。卻坐一面。或遙見佛已。默
然而坐。　爾時。尊者鬱毘邏迦葉亦在眾坐。尊
者鬱毘羅迦葉是摩竭陀人意之所係。謂大
尊師是無著真人。於是。摩竭陀人悉作是念。
沙門瞿曇從鬱毘羅迦葉學梵行耶。為鬱毘
^pb羅迦葉從沙門瞿曇學梵行耶。　爾時。世尊即
知摩竭陀人心之所念。便向尊者鬱毘羅迦
葉而說頌曰。
鬱毘見何等　斷火來就此　迦葉為我說
所由不事火　飲食種種味　為欲故事火
^pb生中見如此　是故不樂事　迦葉意不樂
飲食種種味　何不樂天人　迦葉為我說
見寂靜滅盡　無為不欲有　更無有尊天
是故不事火　世尊為最勝　世尊不邪思
了解覺諸法　我受最勝法
^pb於是。世尊告曰。迦葉。汝今當為現如意足。令
此眾會咸得信樂。　於是。尊者鬱毘羅迦葉即
如其像作如意足。便在坐沒。從東方出。飛騰
虛空。現四種威儀。一行．二住．三坐．四臥。復次。
入於火定。尊者鬱毘羅迦葉入火定已。身中
^pb便出種種火焰。青．黃．赤．白中水精色。下身出
火。上身出水。上身出火。下身出水。如是南．西．
北方。飛騰虛空。現四種威儀．一行．二住．三坐．
四臥。復次。入於火定。尊者鬱毘羅迦葉入火
定已。身中便出種種火焰。青．黃．赤．白中水精
^pb色。下身出火。上身出水。上身出火。下身出水。
　於是。尊者鬱毘羅迦葉止如意足已。為佛作
禮。白曰。世尊。佛是我師。我是佛弟子。佛一切
智。我無一切智。　世尊告曰。如是。迦葉。如是。迦
葉。我有一切智。汝無一切智。　爾時。尊者鬱
^pb毘羅迦葉因自己故。而說頌曰。
昔無所知時　為解脫事火　雖老猶生盲
邪不見真際　我今見上跡　無上龍所說
無為盡脫苦　見已生死盡
摩竭陀人見如此已。便作是念。沙門瞿曇
^pb不從鬱毘羅迦葉學梵行。鬱毘羅迦葉從沙
門瞿曇學梵行也。　世尊知諸摩竭陀人心之
所念。便為摩竭陀王洗尼頻鞞娑邏說法。勸
發渴仰。成就歡喜。無量方便為彼說法。勸發
渴仰。成就歡喜已。如諸佛法。先說端正法。聞
^pb者歡悅。謂說施．說戒．說生天法。毀呰欲為災
患。生死為穢。稱歎無欲為妙道品白淨。　世尊
為彼大王說之。佛已知彼有歡喜心．具足心．
柔軟心．堪耐心．昇上心．一向心．無疑心．無盡
心。有能．有力堪受正法。謂如諸佛所說正要。

^pb世尊即為彼說苦．習．滅．道。大王。色生滅。汝當
知色生滅。大王。覺．想．行．識生滅。汝當知識生
滅。大王。猶如大雨時。水上之泡或生或滅。大
王。色生滅亦如是。汝當知色生滅。大王。覺．想．
行．識生滅。汝當知識生滅。　大王。若族姓子知
^pb色生滅。便知不復生當來色。大王。若族姓子
知覺．想．行．識生滅。便知不復生當來識。大王。
若族姓子知色如真。便不著色。不計色。不染
色。不住色。不樂色是我。大王。若族姓子知覺．
想．行．識如真。便不著識。不計識。不染識。不住
^pb識。不樂識是我。大王。若族姓子不著色。不計
色。不染色。不住色。不樂色是我者。便不復更
受當來色。大王。若族姓子不著覺．想．行．識。不
計識。不染識。不住識。不樂識是我者。便不復
更受當來識。大王。此族姓子無量．不可計．無
限。
^pb得息寂。若捨此五陰已。則不更受陰也。於是。
諸摩竭陀人而作是念。若使色無常。覺．想．行．
識無常者。誰活。誰受苦樂。　世尊即知摩竭陀
人心之所念。便告比丘。愚癡凡夫不有所聞。
見我是我而著於我。但無我．無我所。空我．空
^pb我所。法生則生。法滅則滅。皆由因緣合會生
苦。若無因緣。諸苦便滅。眾生因緣會相連續
則生諸法。如來見眾生相連續生已。便作是
說。有生有死。我以清淨天眼出過於人。見此
眾生死時．生時。好色．惡色。或妙．不妙。往來善
^pb處及不善處。隨此眾生之所作業。見其如真。
　若此眾生成就身惡行。口．意惡行。誹謗聖人。
邪見成就邪見業。彼因緣此。身壞命終。必至
惡處。生地獄中。若此眾生成就身善行。口．意
善行。不誹謗聖人。正見成就正見業。彼因緣
^pb此。身壞命終。必昇善處。乃至天上。我知彼如
是。然不語彼。此是我為能覺．能語．作教．作起．
教起。謂彼彼處受善惡業報。於中或有作是
念。此不相應。此不得住。其行如法。因此生彼。
若無此因便不生彼。因此有彼。若此滅者。彼
^pb便滅也。所謂緣無明有行。乃至緣生有老死。
若無明滅。則行便滅。乃至生滅則老死滅。大
王。於意云何。色為有常。為無常耶。　答曰。無常
也。世尊。　復問曰。若無常者。是苦。非苦耶。　答曰。
苦．變易也。世尊。　復問曰。若無常．苦．變易法者。
^pb是多聞聖弟子頗受是我。是我所。我是彼所
耶。　答曰。不也。世尊。　大王。於意云何。覺．想．行．識
為有常。為無常耶。　答曰。無常也。世尊。　復問曰。
若無常者。是苦。非苦耶。　答曰。苦．變易也。世尊。
　復問曰。若無常．苦．變易法者。是多聞聖弟子
^pb頗受是我。是我所。我是彼所耶。　答曰。不也。世
尊。　大王。是故汝當如是學。若有色。或過去．或
未來．或現在。或內．或外。或麤．或細．或好．或惡．
或近．或遠。彼一切非我。非我所。我非彼所。當
以慧觀知如真。大王。若有覺．想．行．識。或過去．
^pb或未來．或現在。或內．或外。或麤．或細。或好．或
惡。或近．或遠。彼一切非我。非我所。我非彼所。
當以慧觀知如真。大王。若多聞聖弟子如是
觀者。彼便厭色。厭覺．想．行．識。厭已便無欲。無
欲已便得解脫。解脫已便知解脫。生已盡。梵
^pb行已立。所作已辦。不更受有。知如真。　佛說此
法時。摩竭陀王洗尼頻鞞娑邏遠塵離垢。諸
法法眼生。及八萬天．摩竭陀諸人萬二千。遠
塵離垢。諸法法眼生。於是。摩竭陀王洗尼頻
鞞娑邏見法得法。覺白淨法。斷疑度惑。更無
^juan12^pb
^pb餘尊。不復從他。無有猶豫。已住果證。於世尊
法得無所畏。即從坐起。稽首佛足。白曰。世尊。
我今自歸於佛．法及比丘眾。唯願世尊受我
為優婆塞。從今日始。終身自歸。乃至命盡。　佛
說如是。摩竭陀王洗尼頻鞞娑邏及八萬天．
^pb摩竭諸人萬二千及千比丘聞佛所說。歡喜
奉行。頻鞞娑邏王迎佛經第五竟(二千二百
二十字)。
中阿含經卷第十一(七千九百九十
六字)
^pb中阿含經卷第十二
　　　　東晉罽賓三藏瞿曇僧伽提婆譯
^n63中阿含王相應品鞞婆陵耆經第六(初一日
誦)我聞如是。　一時。佛遊拘薩羅國。　爾時。世尊
與大比丘眾俱行道。中路欣然而笑。尊者阿
難見世尊笑。叉手向佛。白曰。世尊。何因緣笑。
諸佛如來．無所著．等正覺若無因緣。終不妄
笑。願聞其意。　彼時。世尊告曰。阿難。此處所中。
迦葉如來．無所著．等正覺在此處坐。為弟子
說法。　於是。尊者阿難即在彼處速疾敷座。叉
手向佛。白曰。世尊。唯願世尊亦坐此處。為弟
子說法。如是此處為二如來．無所著．等正覺
所行。　爾時。世尊便於彼處坐尊者阿難所敷
之座。坐已。告曰。阿難。此處所中。迦葉如來．無
所著．等正覺有講堂。迦葉如來．無所著．等正
覺
^pb於中坐已。為弟子說法。阿難。此處所中昔有
村邑。名鞞婆陵耆。極大豐樂。多有人民。阿難。
鞞婆陵耆村邑之中有梵志大長者。名曰無
恚。極大富樂。資財無量。畜牧產業不可稱計。
封戶食邑種種具足。阿難。梵志大長者無恚
^pb有子。名優多羅摩納。為父母所舉。受生清淨。
乃至七世父母不絕種族。生生無惡。博聞總
持。誦過四典經。深達因．緣．正．文．戲五句說。阿
難。優多羅童子有善朋友。名難提波羅陶師。
常為優多羅童子之所愛念。喜見無厭。　阿難。
^pb難提波羅陶師歸佛．歸法．歸比丘眾。不疑三
尊。不惑苦．習．滅．道。得信．持戒．博聞．惠施．成就
智慧。離殺．斷殺．棄捨刀杖。有慚有愧。有慈悲
心。饒益一切乃至昆蟲。彼於殺生淨除其心。
阿難。難提波羅陶師離不與取。斷不與取。取
^pb之乃取。樂於與取。常好布施。歡喜無吝。不望
其報。彼於不與取淨除其心。阿難。難提波羅
陶師離非梵行。斷非梵行。勤修梵行。精勤妙
行。清淨無穢。離欲斷婬。彼於非梵行淨除其
心。　阿難。難提波羅陶師離妄言。斷妄言。真諦
^pb言。樂真諦。住真諦不移動。一切可信。不欺世
間。彼於妄言淨除其心。阿難。難提波羅陶師
離兩舌。斷兩舌。行不兩舌。不破壞他。不聞此
語彼。欲破壞此。不聞彼語此。欲破壞彼。離者
欲合。合者歡喜。不作群黨。不樂群黨。不稱群
^pb黨。彼於兩舌淨除其心。阿難。難提波羅陶師
離麤言。斷麤言。若有所言辭氣麤獷。惡聲逆
耳。眾所不喜。眾所不愛。使他苦惱。令不得定。
斷如是言。若有所說清和柔潤。順耳入心。可
喜可愛。使他安樂。言聲具了。不使人畏。令他
^pb得定。說如是言。彼於麤言淨除其心。阿難。難
提波羅陶師離綺語。斷綺語。時說．真說．法說．
義說．止息說．樂止息說。事順時得宜。善教善
訶。彼於綺語淨除其心。　阿難。難提波羅陶師
離治生。斷治生。棄捨稱量及斗斛。棄捨受貨。
^pb不縛束人。不望折斗量。不以小利侵欺於人。
彼於治生淨除其心。阿難。難提波羅陶師離
受寡婦．童女。斷受寡婦．童女。彼於受寡婦．童
女淨除其心。阿難。難提波羅陶師離受奴婢。
斷受奴婢。彼於受奴婢淨除其心。阿難。難提
^pb波羅陶師離受象．馬．牛．羊。斷受象．馬．牛．羊。彼
於受象．馬．牛．羊淨除其心。阿難。難提波羅陶
師離受雞．豬。斷受雞．豬。彼於受雞．豬淨除其
心。阿難。難提波羅陶師離受田業．店肆。斷受
田業．店肆。彼於受田業．店肆淨除其心。阿難。

^pb難提波羅陶師離受生稻．麥．豆。斷受生稻．麥．
豆。彼於受生稻．麥．豆淨除其心。　阿難。難提波
羅陶師離酒．斷酒。彼於飲酒淨除其心。阿難。
難提波羅陶師離高廣大床。斷高廣大床。彼
於高廣大床淨除其心。阿難。難提波羅陶師
^pb離華鬘．瓔珞．塗香．脂粉。斷華鬘．瓔珞．塗香．脂
粉。彼於華鬘．瓔珞．塗香．脂粉淨除其心。阿難。
難提波羅陶師離歌舞倡妓及往觀聽。斷歌
舞倡妓及往觀聽。彼於歌舞倡妓及往觀聽
淨除其心。阿難。難提波羅陶師離受生色像
^pb寶。斷受生色像寶。彼於生色像寶淨除其心。
阿難。難提波羅陶師離過中食。斷過中食。常
一食。不夜食。學時食。彼於過中食淨除其心。
　阿難。難提波羅陶師盡形壽手離鏵鍬。不自
掘地。亦不教他。若水岸崩土及鼠傷土。取用
^pb作器。舉著一面。語買者曰。汝等若有豌豆．稻．
麥．大小麻豆．豍豆．芥子。瀉已持器去。隨意所
欲。　阿難。難提波羅陶師盡形壽供侍父母。父
母無目。唯仰於人。是故供侍。　阿難。難提波羅
陶師過夜平旦。往詣迦葉如來．無所著．等正
^pb覺所。到已作禮。卻坐一面。迦葉如來．無所著．
等正覺為彼說法。勸發渴仰。成就歡喜。無量
方便為彼說法。勸發渴仰。成就歡喜已。默然
而住。阿難。於是。難提波羅陶師。迦葉如來．無
所著．等正覺為其說法。勸發渴仰。成就歡喜
^pb已。即從坐起。禮迦葉如來．無所著．等正覺足
已。繞三匝而去。　爾時。優多羅童子乘白馬車。
與五百童子俱。過夜平旦。從鞞婆陵耆村邑
出。往至一無事處。欲教若干國來諸弟子等。
令讀梵志書。於是。優多羅童子遙見難提波
羅
^pb陶師來。見已便問。難提波羅。汝從何來。難提
波羅答曰。我今從迦葉如來．無所著．等正覺
所供養禮事來。優多羅。汝可共我往詣迦葉
如來．無所著．等正覺所供養禮事。於是。優多
羅童子答曰。難提波羅。我不欲見禿頭沙門。
^pb禿沙門不應得道。道難得故。於是。難提波羅
陶師捉優多羅童子頭髻。牽令下車。於是。優
多羅童子便作是念。此難提波羅陶師常不
調戲。不狂不癡。今捉我頭髻。必當有以。念已。
語曰。難提波羅。我隨汝去。我隨汝去。難提波
^pb羅喜。復語曰。去者甚善。　於是。難提波羅陶師
與優多羅童子共往詣迦葉如來．無所著．等
正覺所。到已作禮。卻坐一面。難提波羅陶師
白迦葉如來．無所著．等正覺曰。世尊。此優多
羅童子是我朋友。彼常見愛。常喜見我。無有
^pb厭足。彼於世尊無信敬心。唯願世尊善為說
法。令彼歡喜得信敬心。於是。迦葉如來．無所
著．等正覺為難提波羅陶師及優多羅童子
說法。勸發渴仰。成就歡喜。無量方便為彼說
法。勸發渴仰。成就歡喜已。默然而住。於是。難
^pb提波羅陶師及優多羅童子。迦葉如來．無所
著．等正覺為其說法。勸發渴仰。成就歡喜已。
即從坐起。禮迦葉如來．無所著．等正覺足。繞
三匝而去。　於是。優多羅童子還去不遠。問曰。
難提波羅。汝從迦葉如來．無所著．等正覺得
^pb聞如是微妙之法。何意住家。不能捨離學聖
道耶。於是。難提波羅陶師答曰。優多羅。汝自
知我盡形壽供養父母。父母無目。唯仰於人。
我以供養侍父母故。於是。優多羅童子問難
提波羅。我可得從迦葉如來．無所著．等正覺
^pb出家學道。受於具足。得作比丘。行梵行耶。於
是。難提波羅陶師及優多羅童子即從彼處
復往詣迦葉如來．無所著．等正覺所。到已作
禮。卻坐一面。　難提波羅陶師白迦葉如來．無
所著．等正覺曰。世尊。此優多羅童子還去不
^pb遠。而問我言。難提波羅。汝從迦葉如來．無所
著．等正覺得聞如是微妙之法。何意住家。不
能捨離學聖道耶。世尊。我答彼曰。優多羅。汝
自知我盡形壽供養父母。父母無目。唯仰於
人。我以供養侍父母故。優多羅復問我曰。難
^pb提波羅。我可得從迦葉如來．無所著．等正覺
出家學道。受於具足。得作比丘。行梵行耶。願
世尊度彼出家學道。授與具足。得作比丘。迦
葉如來．無所著．等正覺為難提波羅默然而
受。於是。難提波羅陶師知迦葉如來．無所著．

^pb等正覺默然受已。即從坐起。稽首作禮。繞三
匝而去。　於是。迦葉如來．無所著．等正覺。難提
波羅去後不久。度優多羅童子出家學道。授
與具足。出家學道。授與具足已。於鞞婆陵耆
村邑隨住數日。攝持衣缽。與大比丘眾俱。共
^pb遊行。欲至波羅奈迦私國邑。展轉遊行。便到
波羅奈迦私國邑。遊波羅奈住仙人處鹿野
園中。　於是。頰鞞王聞迦葉如來．無所著．等正
覺遊行迦私國。與大比丘眾俱。到此波羅奈
住仙人處鹿野園中。頰鞞王聞已。告御者曰。
^pb汝可嚴駕。我今欲往詣迦葉如來．無所著．等
正覺所。時。彼御者受王教已。即便嚴駕。嚴駕
已訖。還白王曰。已嚴好車。隨天王意。　於是。頰
鞞王乘好車已。從波羅奈出。往詣仙人住處
鹿野園中。時。頰鞞王遙見樹間迦葉如來．無
^pb所著．等正覺。端正姝好。猶星中月。光耀煒曄。
晃若金山。相好具足。威神巍巍。諸根寂定。無
有蔽礙。成就調御。息心靜默。見已下車。步詣
迦葉如來．無所著．等正覺所。到已作禮。卻坐
一面。頰鞞王坐一面已。迦葉如來．無所著．等
^pb正覺為彼說法。勸發渴仰。成就歡喜。無量方
便為彼說法。勸發渴仰。成就歡喜已。默然而
住。　於是。頰鞞王。迦葉如來．無所著．等正覺為
其說法。勸發渴仰。成就歡喜已。即從坐起。偏
袒著衣。叉手而向。白迦葉如來．無所著．等正
^pb覺曰。唯願世尊明受我請。及比丘眾。迦葉如
來．無所著．等正覺為頰鞞王默然受請。於是。
頰鞞王知迦葉如來．無所著．等正覺默然受
已。稽首作禮。繞三匝而去。還歸其家。於夜施
設極美淨妙種種豐饒食噉含消。即於其夜
^pb供辦已訖。平旦敷床唱曰。世尊。今時已到。食
具已辦。唯願世尊以時臨顧。　於是。迦葉如來．
無所著．等正覺過夜平旦。著衣持缽。諸比丘
眾侍從世尊往詣頰鞞王家。在比丘眾上敷
座而坐。於是。頰鞞王見佛及比丘眾坐已。自
^pb行澡水。以極美淨妙種種豐饒食噉含消。手
自斟酌。令得飽滿。食訖收器。行澡水竟。敷一
小床。別坐聽法。頰鞞王坐已。迦葉如來．無所
著．等正覺為彼說法。勸發渴仰。成就歡喜。無
量方便為彼說法。勸發渴仰。成就歡喜已。默
^pb然而住。　於是。頰鞞王。迦葉如來．無所著．等正
覺為其說法。勸發渴仰。成就歡喜已。即從坐
起。偏袒著衣。叉手而向。白迦葉如來．無所著．
等正覺曰。唯願世尊於此波羅奈受我夏坐。
及比丘眾。我為世尊作五百房．五百床褥。及
^pb施拘執如此白粳米。王之所食種種諸味。飯
飼世尊及比丘眾。迦葉如來．無所著．等正覺
告頰鞞王曰。止。止。大王。但心喜足。頰鞞王如
是至再三。叉手而向。白迦葉如來．無所著．等
正覺曰。唯願世尊於此波羅奈受我夏坐。及
^pb比丘眾。我為世尊作五百房．五百床褥。及施
拘執如此白粳米。王之所食種種諸味。飯飼
世尊及比丘眾。迦葉如來．無所著．等正覺亦
再三告頰鞞王曰。止。止。大王。但心喜足。　於是。
頰鞞王不忍不欲。心大憂慼。迦葉如來．無所
^pb著．等正覺不能為我於此波羅奈而受夏坐。
及比丘眾。作是念已。頰鞞王白迦葉如來．無
所著．等正覺曰。世尊。頗更有在家白衣。奉事
世尊如我者耶。　迦葉如來．無所著．等正覺告
頰鞞王曰。有。在王境界鞞婆陵耆村極大豐
^pb樂。多有人民。大王。彼鞞婆陵耆村中有難提
波羅陶師。大王。難提波羅陶師歸佛．歸法．歸
比丘眾。不疑三尊。不惑苦．習．滅．道。得信．持戒．
博聞．惠施．成就智慧。離殺．斷殺。棄捨刀杖。有
慚有愧。有慈悲心。饒益一切乃至昆蟲。彼於
^pb殺生淨除其心。大王。難提波羅陶師離不與
取。斷不與取。與之乃取。樂於與取。常好布施。
歡喜無吝。不望其報。彼於不與取淨除其心。
大王。難提波羅陶師離非梵行。斷非梵行。勤
修梵行。精懃妙行。清淨無穢。離欲斷婬。彼於
^pb非梵行淨除其心。　大王。難提波羅陶師離妄
言。斷妄言。真諦言。樂真諦。住真諦不移動。一
切可信。不欺世間。彼於妄言淨除其心。大王。
難提波羅陶師離兩舌。斷兩舌。行不兩舌。不
破壞他。不聞此語彼。欲破壞此。不聞彼語此。

^pb欲破壞彼。離者欲合。合者歡喜。不作群黨。不
樂群黨。不稱群黨。彼於兩舌淨除其心。大王。
難提波羅陶師離麤言。斷麤言。若有所言辭
氣麤獷。惡聲逆耳。眾所不喜。眾所不愛。使他
苦惱。令不得定。斷如是言。若有所說清和柔
^pb潤。順耳入心。可喜可愛。使他安樂。言聲具了。
不使人畏。令他得定。說如是言。彼於麤言淨
除其心。大王。難提波羅陶師離綺語。斷綺語。
時說．真說．法說．義說．止息說．樂止息說。事順
時得宜。善教善訶。彼於綺語淨除其心。　大王。
^pb難提波羅陶師離治生。斷治生。棄捨稱量及
斗斛。亦不受貨。不縛束人。不望折斗量。不以
小利侵欺於人。彼於治生淨除其心。大王。難
提波羅陶師離受寡婦．童女。斷受寡婦．童女。
彼於受寡婦．童女淨除其心。大王。難提波羅
^pb陶師離受奴婢。斷受奴婢。彼於受奴婢淨除
其心。大王。難提波羅陶師離受象．馬．牛．羊。斷
受象．馬．牛．羊。彼於受象．馬．牛．羊淨除其心。大
王。難提波羅陶師離受雞．豬。斷受雞．豬。彼於
受雞．豬淨除其心。大王。難提波羅陶師離受
^pb田業．店肆。斷受田業．店肆。彼於受田業．店肆
淨除其心。大王。難提波羅陶師離受生稻．麥．
豆。斷受生稻．麥．豆。彼於受生稻．麥．豆淨除其
心。　大王。難提波羅陶師離酒．斷酒。彼於飲酒
淨除其心。大王。難提波羅陶師離高廣大床。
^pb斷高廣大床。彼於高廣大床淨除其心。大王。
難提波羅陶師離華鬘．瓔珞．塗香．脂粉。斷華
鬘．瓔珞．塗香．脂粉。彼於華鬘．瓔珞．塗香．脂粉
淨除其心。大王。難提波羅陶師離歌舞倡妓
及往觀聽。斷歌舞倡妓及往觀聽。彼於歌舞
^pb倡妓及往觀聽淨除其心。大王。難提波羅陶
師離受生色像寶。斷受生色像寶。彼於受生
色像寶淨除其心。大王。難提波羅陶師離過
中食。斷過中食。常一食。不夜食。學時食。彼於
過中食淨除其心。　大王。難提波羅陶師盡形
^pb壽手離鏵鍬。不自掘地。亦不教他。若水岸崩
土及鼠傷土。取用作器。舉著一面。語買者言。
汝等若有豌豆．稻．麥．大小麻豆．豍豆．芥子。瀉
已持器去。隨意所欲。　大王。難提波羅陶師盡
形壽供侍父母。父母無目。唯仰於人。是故供
^pb侍。　大王。我憶昔時依鞞婆陵耆村邑遊行。大
王。我爾時平旦著衣持缽。入鞞婆陵耆村邑
乞食。次第乞食。往到難提波羅陶師家。爾時。
難提波羅為小事故。出行不在。大王。我問難
提波羅陶師父母曰。長老。陶師今在何處。彼
^pb答我曰。世尊。侍者為小事故。暫出不在。善逝。
侍者為小事故。暫出不在。世尊。籮中有麥飯。
釜中有豆羹。唯願世尊為慈愍故隨意自取。
大王。我便受鬱單曰法。即於籮釜中取羹飯
而去。　難提波羅陶師於後還家。見籮中飯少。
^pb釜中羹減。白父母曰。誰取羹飯。父母答曰。賢
子。今日迦葉如來．無所著．等正覺至此乞食。
彼於籮釜中取羹飯去。難提波羅陶師聞已。
便作是念。我有善利。有大功德。迦葉如來．無
所著．等正覺於我家中隨意自在。彼以此歡
^pb喜結跏趺坐。息心靜默。至于七日。於十五日
中而得歡樂。其家父母於七日中亦得歡樂。
　復次。大王。我憶昔時依鞞婆陵耆村邑遊行。
大王。我爾時平旦著衣持缽。入鞞婆陵耆村
邑乞食。次第乞食。往到難提波羅陶師家。爾
^pb時。難提波羅為小事故。出行不在。大王。我問
難提波羅陶師父母曰。長老。陶師今在何處。
彼答我曰。世尊。侍者為小事故。暫出不在。善
逝。侍者為小事故。暫出不在。世尊。大釜中有
粳米飯。小釜中有羹。唯願世尊為慈愍故隨
^pb意自取。大王。我便受鬱單曰法。即於大小釜
中取羹飯去。　難提波羅陶師於後還家。見大
釜中飯少。小釜中羹減。白父母曰。誰大釜中
取飯。小釜中取羹。父母答曰。賢子。今日迦葉
如來．無所著．等正覺至此乞食。彼於大小釜
^pb中取羹飯去。難提波羅陶師聞已。便作是念。
我有善利。有大功德。迦葉如來．無所著．等正
覺於我家中隨意自在。彼以此歡喜結跏趺
坐。息心靜默。至于七日。於十五日中而得歡
樂。其家父母於七日中亦得歡樂。　復次。大王。

^pb我憶昔時依鞞婆陵耆村邑而受夏坐。大王。
我爾時新作屋未覆。難提波羅陶師故陶屋
新覆。大王。我告瞻侍比丘曰。汝等可去壞難
提波羅陶師故陶屋。持來覆我屋。瞻侍比丘
即受我教。便去往至難提波羅陶師家。挽壞
^pb故陶屋。作束持來用覆我屋。難提波羅陶師
父母聞壞故陶屋。聞已。問曰。誰壞難提波羅
故陶屋耶。比丘答曰。長老。我等是迦葉如來．
無所著．等正覺瞻侍比丘。挽壞難提波羅陶
師故陶屋。作束用覆迦葉如來．無所著．等正
^pb覺屋。難提波羅父母語曰。諸賢。隨意持去。無
有制者。　難提波羅陶師於後還家。見挽壞故
陶屋。白父母曰。誰挽壞我故陶屋耶。父母答
曰。賢子。今日迦葉如來．無所著．等正覺瞻侍
比丘挽壞故陶屋。作束持去。用覆迦葉如來．

^pb無所著．等正覺屋。難提波羅陶師聞已。便作
是念。我有善利。有大功德。迦葉如來．無所著．
等正覺於我家中隨意自在。彼以此歡喜結
加趺坐。息心靜默。至于七日。於十五日中而
得歡樂。其家父母於七日中亦得歡樂。　大王。
^pb難提婆羅陶師故陶屋竟夏四月都不患漏。
所以者何。蒙佛威神故。大王。難提波羅陶師
無有不忍。無有不欲。心無憂慼。迦葉如來．無
所著．等正覺於我家中隨意自在。大王。汝有
不忍。汝有不欲。心大憂慼。迦葉如來．無所著．
^pb等正覺不受我請。於此波羅奈而受夏坐。及
比丘眾。於是。迦葉如來．無所著．等正覺為頰
鞞王說法。勸發渴仰。成就歡喜。無量方便為
彼說法。勸發渴仰。成就歡喜已。從坐起去。　時。
頰鞞王於迦葉如來．無所著．等正覺去後不
^pb久。便敕侍者。汝等可以五百乘車載滿白粳
米。王之所食種種諸味。載至難提波羅陶師
家。而語之曰。難提波羅。此五百乘車載滿白
粳米。王之所食種種諸味。頰鞞王送來餉汝。
為慈愍故。汝今當受。時。彼侍者受王教已。以
^pb五百乘車載滿白粳米。王之所食種種諸味。
送詣難提波羅陶師家。到已。語曰。難提波羅
陶師。此五百乘車載滿白粳米。王之所食種
種諸味。頰鞞王送來餉汝。為慈愍故。汝今當
受。於是。難提波羅陶師辭讓不受。語侍者曰。
^pb諸賢。頰鞞王家國大事多。費用處廣。我知如
此。以故不受。　佛告阿難。於意云何。爾時童子
優多羅者。汝謂異人耶。莫作斯念。當知即是
我也。阿難。我於爾時為自饒益。亦饒益他。饒
益多人。愍傷世間。為天．為人求義及饒益。求
^pb安隱快樂。爾時說法不至究竟。不究竟白淨。
不究竟梵行。不究竟梵行訖。爾時不離生老
病死．啼哭憂慼。亦未能得脫一切苦。阿難。我
今出世。如來．無所著．等正覺．明行成為．善逝．
世間解．無上士．道法御．天人師。號佛．眾祐。我
^pb今自饒益。亦饒益他。饒益多人。愍傷世間。為
天．為人求義及饒益。求安隱快樂。我今說法
得至究竟。究竟白淨。究竟梵行。究竟梵行訖。
我今已離生老病死．啼哭憂慼。我今已得脫
一切苦。　佛說如是。尊者阿難及諸比丘聞佛
^pb所說。歡喜奉行。鞞婆陵耆經第六竟(五千七
百三十四字)。
^n64中阿含王相應品天使經第七(初一日誦)我
聞如是。　一時。佛遊舍衛國。在勝林給孤獨園。
　爾時。世尊告諸比丘。我以淨天眼出過於人。
見此眾生死時．生時。好色．惡色。或妙．不妙。
^pb往來善處及不善處。隨此眾生之所作業。見
其如真。若此眾生成就身惡行。口．意惡行。誹
謗聖人。邪見成就邪見業。彼因緣此。身壞命
終。必至惡處。生地獄中。若此眾生成就身妙
行。口．意妙行。不誹謗聖人。正見成就正見業。
^pb彼因緣此。身壞命終。必昇善處。乃生天上。　猶
大雨時。水上之泡。或生或滅。若有目人住一
處。觀生時．滅時。我亦如是。以淨天眼出過於
人。見此眾生死時．生時。好色．惡色。或妙．不妙。
往來善處及不善處。隨此眾生之所作業。見
^pb其如真。若此眾生成就身惡行。口．意惡行。誹
謗聖人。邪見成就邪見業。彼因緣此。身壞命
終。必至惡處。生地獄中。若此眾生成就身妙
行。口．意妙行。不誹謗聖人。正見成就正見業。
彼因緣此。身壞命終。必昇善處。乃生天上。　猶
^pb大雨時。雨墮之渧或上或下。若有目人住一
處。觀上時．下時。我亦如是。以淨天眼出過於
人。見此眾生。死時．生時。好色．惡色。或妙．不妙。
往來善處及不善處。隨此眾生之所作業。見
其如真。若此眾生成就身惡行。口．意惡行。誹
^pb謗聖人。邪見成就邪見業。彼因緣此。身壞命
終。必至惡處。生地獄中。若此眾生成就身妙
行。口．意妙行。不誹謗聖人。正見成就正見業。
彼因緣此。身壞命終。必昇善處。乃生天上。猶
琉璃珠。清淨自然。生無瑕穢。八楞善治。貫以
^pb妙繩。或青或黃。或赤．黑．白。若有目人住一處。
觀此琉璃珠。清淨自然。生無瑕穢。八楞善治。
貫以妙繩。或青或黃。或赤．黑．白。我亦如是。以
淨天眼出過於人。見此眾生死時．生時。好色．
惡色。或妙．不妙。往來善處及不善處。隨此眾
^pb生之所作業。見其如真。若此眾生成就身惡
行。口．意惡行。誹謗聖人。邪見成就邪見業。彼
因緣此。身壞命終。必至惡處。生地獄中。若此
眾生成就身妙行。口．意妙行。不誹謗聖人。正
見成就正見業。彼因緣此。身壞命終。必昇善
^pb處。乃生天上。　猶如兩屋共一門。多人出入。若
有目人住一處。觀出時入時。我亦如是。以淨
天眼出過於人。見此眾生死時．生時。好色．惡
色。或妙．不妙。往來善處及不善處。隨此眾生
之所作業。見其如真。若此眾生成就身惡行。
^pb口．意惡行。誹謗聖人。邪見成就邪見業。彼因
緣此。身壞命終。必至惡處。生地獄中。若此眾
生成就身妙行。口．意妙行。不誹謗聖人。正見
成就正見業。彼因緣此。身壞命終。必昇善處。
乃生天上。　若有目人住高樓上。觀於下人往
^pb來周旋．坐臥走踊。我亦如是。以淨天眼出過
於人。見此眾生死時．生時。好色．惡色。或妙．不
妙。往來善處及不善處。隨此眾生之所作業。
見其如真。若此眾生成就身惡行。口．意惡行。
誹謗聖人。邪見成就邪見業。彼因緣此。身壞
^pb命終。必至惡處。生地獄中。若此眾生成就身
妙行。口．意妙行。不誹謗聖人。正見成就正見
業。彼因緣此。身壞命終。必昇善處。乃生天上。
　若有眾生生於人間。不孝父母。不知尊敬沙
門．梵志。不行如實。不作福業。不畏後世罪。彼
^pb因緣此。身壞命終。生閻王境界。閻王人收送
詣王所。白曰。天王。此眾生本為人時。不孝父
母。不知尊敬沙門．梵志。不行如實。不作福業。
不畏後世罪。唯願天王處當其罪。　於是。閻王
以初天使善問．善撿．善教．善訶汝頗曾見初
^pb天使來耶。彼人答曰。不見也。天王。閻王復問。
汝本不見一村邑中。或男或女。幼小嬰孩。身
弱柔軟。仰向自臥大小便中。不能語父母。父
母抱移離不淨處。澡浴其身。令得淨潔。彼人
答曰。見也。天王。閻王復問。汝於其後有識知
^pb時。何不作是念。我自有生法。不離於生。我應
行妙身．口．意業。彼人白曰。天王。我了敗壞。長
衰永失耶。閻王告曰。汝了敗壞。長衰永失。今
當考汝。如治放逸行．放逸人。汝此惡業非父
母為。非王非天。亦非沙門．梵志所為。汝本自
^pb作惡不善業。是故汝今必當受報。　閻王以此
初天使善問．善撿．善教．善訶已。復以第二天
使善問．善撿．善教．善訶。汝頗曾見第二天使
來耶。彼人答曰。不見也。天王。閻王復問。汝本
不見一村邑中。或男或女。年耆極老。壽過苦
^pb極。命垂欲訖。齒落頭白。身曲軁。拄杖而行。身
體戰動耶。彼人答曰。見也。天王。閻王復問。汝
於其後有識知時。何不作是念。我自有老法。
不離於老。我應行妙身．口．意業。彼人白曰。天
王。我了敗壞。長衰永失耶。閻王告曰。汝了敗
^pb壞。長衰永失。今當考汝。如治放逸行．放逸人。
汝此惡業非父母為。非王非天。亦非沙門．梵
志所為。汝本自作惡不善業。是故汝今必當
受報。　閻王以此第二天使善問．善撿．善教．善
訶已。復以第三天使善問．善撿．善教．善訶。汝
^pb頗曾見第三天使來耶。彼人答曰。不見也。天
王。閻王復問。汝本不見一村邑中。或男或女。
疾病困篤。或坐臥床。或坐臥榻。或坐臥地。身
生極苦甚重苦。不可愛念。令促命耶。彼人答
曰。見也。天王。閻王復問。汝於其後有識知
^pb時。何不作是念。我自有病法。不離於病。我應
行妙身．口．意業。彼人白曰。天王。我了敗壞。長
衰永失耶。閻王告曰。汝了敗壞。長衰永失。今
當考汝。如治放逸行．放逸人。汝此惡行非父
母為。非王非天。亦非沙門．梵志所為。汝本自
^pb作惡不善業。是故汝今必當受報。　閻王以此
第三天使善問．善撿．善教．善訶已。復以第四
天使善問．善撿．善教．善訶。汝頗曾見第四天
使來耶。彼人答曰。不見也。天王。閻王復問。汝
本不見一村邑中。或男或女。若死亡時。或一．
^pb二日。至六．七日。烏鴟所啄。豺狼所食。或以火
燒。或埋地中。或爛腐壞耶。彼人答曰。見也。天
王。閻王復問。汝於其後有識知時。何不作是
念。我自有死法。不離於死。我應行妙身．口．意
業。彼人白曰。天王。我了敗壞。長衰永失耶。閻
^pb王告曰。汝了敗壞。長衰永失。今當考汝。如治
放逸行．放逸人。汝此惡業非父母為。非王非
天。亦非沙門．梵志所為。汝本自作惡不善業。
是故汝今必當受報。　閻王以此第四天使善
問．善撿．善教．善訶已。復以第五天使善問．善
^pb撿．善教．善訶。汝頗曾見第五天使來耶。彼人
答曰。不見也。天王閻王復問。汝本不見王人
捉犯罪人。種種考治。截手截足。或截手足。截
耳截鼻。或截耳鼻。或臠臠割。拔鬚．拔髮。或拔
鬚髮。或著檻中衣裹火燒。或以沙壅草纏火
^pb燒。或內鐵驢腹中。或著鐵豬口中。或置鐵虎
口中燒。或安銅釜中。或著鐵釜中煮。或段段
截。或利叉刺。或以鉤鉤。或臥鐵床以沸油澆。
或坐鐵臼以鐵杵擣。或以龍蛇蜥。或以鞭鞭。
或以杖撾。或以棒打。或生貫高標上。或梟其
^pb首耶。彼人答曰。見也。天王。閻王復問。汝於其
後有識知時。何不作是念。我今現見惡不善
法。彼人白曰。天王。我了敗壞。長衰永失耶。閻
王告曰。汝了敗壞。長衰永失。今當考汝。如治
放逸行．放逸人。汝此惡業非父母為。非王非
^pb天。亦非沙門．梵志所為。汝本自作惡不善業。
是故汝今必當受報。閻王以此第五天使善
問．善撿．善教．善訶已。即付獄卒。獄卒便捉持。
著四門大地獄中。於是頌曰。
四柱有四門　壁方十二楞　以鐵為垣墻
^pb其上鐵覆蓋　地獄內鐵地　熾燃鐵火布
深無量由延　乃至地底住　極惡不可受
火色難可視　見已身毛豎　恐懼怖甚苦
彼墮生地獄　腳上頭在下　誹謗諸聖人
調御善清善
^pb有時於後極大久遠。為彼眾生故。四門大地
獄東門便開。東門開已。彼眾生等走來趣向。
欲求安處。求所歸依。彼若集聚無量百千已。
地獄東門便還自閉。彼於其中受極重苦。啼
哭喚呼。心悶臥地。終不得死。要令彼惡不善
^pb業盡。極大久遠。南門．西門．北門復開。北門開
已。彼眾生等走來趣向。欲求安處。求所歸依。
彼若集聚無量百千已。地獄北門復還自閉。
彼於其中受極重苦。啼哭喚呼。心悶臥地。終
不得死。要令彼惡不善業盡。復於後時極大
^pb久遠。彼眾生等從四門大地獄出。四門大地
獄次生峰巖地獄。火滿其中。無煙無焰。令行
其上。往來周旋。彼之兩足皮肉及血。下足則
盡。舉足則生。還復如故。治彼如是無量百千
歲。受極重苦。終不得死。要令彼惡不善業盡。
　
^pb復於後時極大久遠。彼眾生等從峰巖大地
獄出。峰巖大地獄次生糞屎大地獄。滿中糞
屎。深無量百丈。彼眾生等盡墮其中。彼糞屎
大地獄中生眾多蟲。蟲名凌瞿來。身白頭黑。
其觜如針。此蟲鑽破彼眾生足。破彼足已。復
^pb破膞腸骨。破膞腸骨已。復破髀骨。破髀骨已。
復破臗骨。破臗骨已。復破脊骨。破脊骨已。復
破肩骨．頸骨．頭骨。破頭骨已。食頭腦盡。彼眾
生等如是逼迫無量百千歲。受極重苦。終不
得死。要令彼惡不善業盡。　復於後時極大久
^pb遠。彼眾生等從糞屎大地獄出。糞屎大地獄
次生鐵鍱林大地獄。彼眾生見已。起清涼想。
便作是念。我等往彼。快得清涼。彼眾生等走
往趣向。欲求安處。求所歸依。彼若集聚無量
百千已。便入鐵鍱林大地獄中。彼鐵鍱林大
^pb地獄中。四方則有大熱風來。熱風來已。鐵鍱
便落。鐵鍱落時。截手．截足。或截手足。截耳．截
鼻。或截耳鼻及餘支節。截身血塗無量百千
歲。受極重苦。終不得死。要令彼惡不善業盡。
復次。彼鐵鍱林大地獄中生極大狗。牙齒極
^pb長。攬彼眾生。從足剝皮。至頭便食。從頭剝皮。
至足便食。彼眾生等如是逼迫無量百千歲。
受極重苦。終不得死。要令彼惡不善業盡。復
次。彼鐵鍱林大地獄中生大烏鳥。兩頭鐵喙。
住眾生額。生挑眼吞。喙破頭骨。取腦而食。彼
^pb眾生等如是逼迫無量百千歲。受極重苦。終
不得死。要令彼惡不善業盡。　復於後時極大
久遠。彼眾生等從鐵鍱林大地獄出。鐵鍱林
大地獄次生鐵劍樹林大地獄。彼大劍樹高
一由延。刺長尺六。令彼眾生使緣上下。彼上
^pb樹時。刺便下向。若下樹時。刺便上向。彼劍樹
刺貫刺眾生。刺手．刺足。或刺手足。刺耳．刺鼻。
或刺耳鼻及餘支節。刺身血塗無量百千歲。
受極重苦。終不得死。要令彼惡不善業盡。復
於後時極大久遠。彼眾生等從鐵劍樹林大
^pb地獄出。鐵劍樹林大地獄次生灰河。兩岸極
高。周遍生刺。沸灰湯滿。其中極闇。彼眾生見
已。起冷水想。當有冷水。彼起想已。便作是念。
我等往彼。於中洗浴。恣意飽飲。快得涼樂。彼
眾生等競走趣向。入於其中。欲求樂處。求所
^pb歸依。彼若集聚無量百千已。便墮灰河。墮灰
河已。順流．逆流。或順逆流。彼眾生等順流．逆
流．順逆流時。皮熟墮落。肉熟墮落。或皮肉熟
俱時墮落。唯骨鎖在。灰河兩岸有地獄卒。手
捉刀劍．大棒．鐵叉。彼眾生等欲度上岸。彼時
^pb獄卒還推著中。復次。灰河兩岸有地獄卒。手
捉鉤罥。鉤挽眾生從灰河出。著熱鐵地。洞燃
俱熾。舉彼眾生極撲著地。在地旋轉。而問之
曰。汝從何來。彼眾生等僉共答曰。我等不知
所從來處。但我等今唯患大飢。彼地獄卒便
^pb捉眾生著熱鐵床。洞然俱熾。強令坐上。以熱
鐵鉗鉗開其口。以熱鐵丸洞然俱熾。著其口
中。彼熱鐵丸燒脣。燒脣已燒舌。燒舌已燒齗。
燒齗已燒咽。燒咽已燒心。燒心已燒大腸。燒
大腸已燒小腸。燒小腸已燒胃。燒胃已從身
^pb下過。彼如是逼迫無量百千歲。受極重苦。終
不得死。要令彼惡不善業盡。　復次。彼地獄卒
問眾生曰。汝欲何去。眾生答曰。我等不知欲
何所去。但患大渴。彼地獄卒便捉眾生著熱
鐵床。洞然俱熾。強令坐上。以熱鐵鉗鉗開其
^pb口。以沸洋銅灌其口中。彼沸洋銅燒脣。燒脣
已燒舌。燒舌已燒齗。燒齗已燒咽。燒咽已燒
心。燒心已燒大腸。燒大腸已燒小腸。燒小腸
已燒胃。燒胃已從身下過。彼如是逼迫無量
百千歲。受極重苦。終不得死。要令彼惡不善
^pb業盡。　若彼眾生地獄惡不善業不悉盡．不一
切盡．盡無餘者。彼眾生等復墮灰河中。復上
下鐵劍樹林大地獄。復入鐵鍱林大地獄。復
墮糞屎大地獄。復往來峰巖大地獄。復入四
門大地獄中。若彼眾生地獄惡不善業悉盡．
^pb一切盡．盡無餘者。彼於其後或入畜生。或墮
餓鬼。或生天中。若彼眾生本為人時。不孝父
母。不知尊敬沙門．梵志。不行如實。不作福業。
不畏後世罪。彼受如是不愛．不念．不喜苦報。
譬猶若彼地獄之中。若彼眾生本為人時。孝
^pb順父母。知尊敬沙門．梵志。行如實事。作福德
業。畏後世罪。彼受如是可愛．可念．可喜樂報。
猶虛空神宮殿之中。　昔者閻王在園觀中而
作是願。我此命終。生於人中。若有族姓極大
富樂。資財無量。畜牧產業不可稱計。封戶食
^pb邑種種具足。彼為云何。謂剎利大長者族．梵
志大長者族．居士大長者族。若更有如是族
極大富樂。資財無量。畜牧產業不可稱計。封
戶食邑種種具足。生如是家。生已覺根成就。
如來所說正法之律。願得淨信。得淨信已。剃
^pb除鬚髮。著袈裟衣。至信．捨家．無家．學道。族姓
子所為剃除鬚髮。著袈裟衣。至信．捨家．無家．
學道者。唯無上梵行訖。於現法中自知自覺。
自作證成就遊。生已盡。梵行已立。所作已辦。
不更受有。知如真。　昔者閻王在園觀中而作
^juan13^pb
^pb是願。於是頌曰。
為天使所訶　人故放逸者　長夜則憂慼
謂弊欲所覆　為天使所訶　真實有上人
終不復放逸　善說妙聖法　見受使恐怖
求願生老盡　無受滅無餘　便為生老訖
^pb彼到安隱樂　現法得滅度　度一切恐怖
亦度世間灑
說如是。彼諸比丘聞佛所說。歡喜奉行。天
使經第七竟(四千二百五字)。中阿含經卷第
十二(九千九百三十九字)中阿含王應品第
^pb六竟(一萬七千九百三十五字)(初一日誦訖
)。
中阿含經卷第十三
　　　　東晉罽賓三藏瞿曇僧伽提婆譯
　　中阿含王相應品第一(有七經第二日誦名
小土城有四
　　品半合有五十二經)
　烏鳥喻．說本　　天奈林．善見
　三十喻．轉輪　　蜱肆最在後
^n65中阿含王相應品烏鳥喻經第一我聞如是。
　一時。佛遊王舍城。在竹林加蘭哆園。　爾時。世
尊告諸比丘。昔轉輪王欲試珠寶時。便集四
種軍象軍．馬軍．車軍．步軍。集四種軍已。於夜
闇中豎立高幢。安珠置上。出至園觀。珠之光
耀。照四種軍。明之所及。方半由延。彼時。有一
梵志而作是念。我寧可往見轉輪王及四種
軍。觀琉璃珠。爾時。梵志復作是念。且置見轉
輪王及四種軍．觀琉璃珠。我寧可往至彼林
間。　於是。梵志便往詣林。到已入中。至一樹下。
坐已未久。有一獺獸來。梵志見已
^pb而問之曰。善來。獺獸。汝從何來。為欲何去。答
曰。梵志。此池本時清泉盈溢。饒藕多華。魚龜
滿中。我昔所依。而今枯熇。梵志當知。我欲捨
去。入彼大河。我今欲去。唯畏於人。時。彼獺獸
與此梵志共論是已。便捨而去。梵志故坐。　復
^pb有究暮鳥來。梵志見已而問之曰。善來。究暮
鳥。汝從何來。為欲何去。答曰。梵志。此池本時
清泉盈溢。饒藕多華。魚龜滿中。我昔所依。而
今枯熇。梵志當知。我欲捨去。依彼死牛聚處
栖宿。或依死驢。或依死人聚處栖宿。我今欲
^pb去。唯畏於人。彼究暮鳥與此梵志共論是已。
便捨而去。梵志故坐。　復有鷲鳥來。梵志見已
而問之曰。善來。鷲鳥。汝從何來。為欲何去。答
曰。梵志。我從大墓復至大墓殺害而來。我今
欲食死象之肉。死馬．死牛．死人之肉。我今欲
^pb去。唯畏於人。時。彼鷲鳥與此梵志共論是已。
便捨而去。梵志故坐。　復有食吐鳥來。梵志見
已而問之曰。善來。食吐鳥。汝從何來。為欲何
去。答曰。梵志。汝見向者鷲鳥去耶。我食彼吐。
我今欲去。唯畏於人。彼食吐鳥與此梵志共
^pb論是已。便捨而去。梵志故坐。　復有豺獸來。梵
志見已而問之曰。善來。豺獸。汝從何來。為欲
何去。答曰。梵志。我從深澗至深澗。從榛莽至
榛莽。從僻靜至僻靜處來。我今欲食死象肉。
死馬．死牛．死人之肉。我今欲去。唯畏於人。時。
^pb彼豺獸與此梵志共論是已。便捨而去。梵志
故坐。　復有烏鳥來。梵志見已而問之曰。善來。
烏鳥。汝從何來。為欲何去。答曰。梵志。汝強額
癡狂。何為問我。汝從何來。為欲何去。彼時。烏
鳥面訶梵志已。便捨而去。梵志故坐。復有
^pb狌狌獸來。梵志見已而問之曰。善來。狌狌獸。
汝從何來。為欲何去。答曰。梵志。我從園至園。
從觀至觀。從林至林。飲清泉水。食好果來。我
今欲去。不畏於人。彼狌狌獸與此梵志共論
是已。便捨而去。　佛告諸比丘。吾說此喻。欲令
^pb解義。汝等當知此說有義。時。彼獺獸與此梵
志共論是已。便捨而去。吾說此喻有何義耶。
若有比丘依村邑行。比丘平旦著衣持缽。入
村乞食。不護於身。不守諸根。不立正念。而彼
說法。或佛所說。或聲聞所說。因此得利衣被．
^pb飲食．床褥．湯藥．諸生活具。彼得利已。染著觸
猗。不見災患。不能捨離。隨意而用。彼比丘行
惡戒。成就惡法。最在其邊。生弊腐敗。非梵行
稱梵行。非沙門稱沙門。猶如梵志見獺獸已。
而問之曰。善來。獺獸。汝從何來。為欲何去。答
^pb曰。梵志。此池本時清泉盈溢。饒藕多華。魚龜
滿中。我昔所依。而今枯熇。梵志當知。我欲捨
去。入彼大河。我今欲去。唯畏於人。吾說比丘
亦復如是。入惡不善穢汙法中。為當來有本
煩熱苦報．生老病死因。是以比丘莫行如獺。
^pb莫依非法以自存命。當淨身行。淨口．意行。住
無事中。著糞掃衣。常行乞食。次第乞食。少欲
知足。樂住遠離而習精勤。立正念．正智．正定．
正慧。常當遠離。應學如是。　彼究暮鳥與此梵
志共論是已。便捨而去。吾說此喻有何義耶。
^pb若有比丘依村邑行。比丘平旦著衣持缽。入
村乞食。不護於身。不守諸根。不立正念。彼入
他家教化說法。或佛所說。或聲聞所說。因此
得利衣被．飲食．床褥．湯藥．諸生活具。彼得利
已。染著觸猗。不見災患。不能捨離。隨意而用。

^pb彼比丘惡戒。成就惡法。最在其邊。生弊腐敗。
非梵行稱梵行。非沙門稱沙門。猶如梵志見
究暮已。而問之曰。善來。究暮。汝從何來。為欲
何去。答曰。梵志。此池本時清泉盈溢。饒藕多
華。魚龜滿中。我昔所依。而今枯熇。梵志當知。
^pb我今欲去。依彼死牛聚處栖宿。或依死驢。或
依死人聚處栖宿。我今欲去。唯畏於人。吾說
比丘亦復如是。依惡不善穢汙之法。為當來
有本煩熱苦報．生老病死因。是以比丘莫行
如究暮。莫依非法以自存命。當淨身行。淨口．
^pb意行。住無事中。著糞掃衣。常行乞食。次第乞
食。少欲知足。樂住遠離而習精勤。立正念．正
智．正定．正慧。常當遠離。應學如是。　時。彼鷲鳥
與此梵志共論是已。便捨而去。吾說此喻有
何義耶。若有比丘依村邑行。比丘平旦著
^pb衣持缽。入村乞食。不護於身。不守諸根。不立
正念。彼入他家教化說法。或佛所說。或聲聞
所說。因此得利衣被．飲食．床褥．湯藥．諸生活
具。彼得利已。染著觸猗。不見災患。不能捨離。
隨意而用。彼比丘行惡戒。成就惡法。最在其
^pb邊。生弊腐敗。非梵行稱梵行。非沙門稱沙門。
猶如梵志見鷲鳥已。而問之曰。善來。鷲鳥。汝
從何來。為欲何去。答曰。梵志。我從大墓復至
大墓殺害而來。我今欲食死象之肉。死馬．死
牛．死人之肉。我今欲去。唯畏於人。吾說比丘
^pb亦復如是。是以比丘莫行如鷲鳥。莫依非法
以自存命。當淨身行。淨口．意行。住無事中。著
糞掃衣。常行乞食。次第乞食。少欲知足。樂住
遠離而習精勤。立正念．正智．正定．正慧。常當
遠離。應學如是。　彼食吐鳥與此梵志共論是
^pb已。便捨而去。吾說此喻有何義耶。若有比丘
依村邑行。比丘平旦著衣持缽。入村乞食。不
護於身。不守諸根。不立正念。彼入比丘尼房
教化說法。或佛所說。或聲聞所說。彼比丘尼
入若干家說好說惡。受信施物持與比丘。因
^pb此得利衣被．飲食．床褥．湯藥．諸生活具。彼得
利已。染著觸猗。不見災患。不能捨離。隨意而
用。彼比丘行惡戒。成就惡法。最在其邊。生弊
腐敗。非梵行稱梵行。非沙門稱沙門。猶如梵
志見食吐鳥已。而問之曰。善來。食吐鳥。汝從
^pb何來。為欲何去。答曰。梵志。汝見向者鷲鳥去
耶。我食彼吐。我今欲去。唯畏於人。吾說比丘
亦復如是。是以比丘莫行如食吐鳥。莫依非
法以自存命。當淨身行。淨口．意行。住無事中。
著糞掃衣。常行乞食。次第乞食。少欲知足。樂
^pb住遠離而習精勤。立正念．正智．正定．正慧。常
當遠離。應學如是。　時。彼豺獸與此梵志共論
是已。便捨而去。吾說此喻有何義耶。若有比
丘依貧村住彼若知村邑及城郭中多有智
慧精進梵行者。即便避去。若知村邑及城郭
^pb中無有智慧精進梵行者。而來住中。或九月。
或十月。諸比丘見已。便問。賢者。何處遊行。彼
即答曰。諸賢。我依某處貧村邑行。諸比丘聞
已即作是念。此賢者難行而行。所以者何。此
賢者乃能依某貧村邑行。諸比丘等便共恭
^pb敬禮事供養。因此得利衣被．飲食．床褥．湯藥．
諸生活具。彼得利已。染著觸猗。不見災患。不
能捨離。隨意而用。彼比丘行惡戒。成就惡法。
最在其邊。生弊腐敗。非梵行稱梵行。非沙門
稱沙門。猶如梵志見豺獸已。而問之曰。善來。

^pb豺獸。汝從何來。為欲何去。答曰。梵志。我從深
澗至深澗。從榛莽至榛莽。從僻靜至僻靜處
來。我今欲食死象之肉。死馬．死牛．死人之肉。
我今欲去。唯畏於人。吾說比丘亦復如是。是
以比丘莫行如豺。莫依非法以自存命。當淨
^pb身行。淨口．意行。住無事中。著糞掃衣。常行乞
食。次第乞食。少欲知足。樂住遠離而習精勤。
立正念．正智．正定．正慧。常當遠離。應學如是。
　彼時。烏鳥面訶梵志已。便捨而去。吾說此喻
有何義耶。若有比丘依貧無事處而受夏坐。
^pb彼若知村邑及城郭中多有智慧精進梵行
者。即便避去。若知村邑及城郭中無有智慧
精進梵行者。而來住中二月．三月。諸比丘見
已。問曰。賢者。何處夏坐。答曰。諸賢。我今依某
貧無事處而受夏坐。我不如彼諸愚癡輩。作
^pb床成就。具足五事而住於中。中前中後．中後
中前。口隨其味。味隨其口。求而求。索而索。時。
諸比丘聞已。即作是念。此賢者難行而行。所
以者何。此賢者乃能依某貧無事處而受夏
坐。諸比丘等便共恭敬禮事供養。因此得利
^pb衣被．飲食．床褥．湯藥．諸生活具。彼得利已。染
著觸猗。不見災患。不能捨離。隨意而用。彼比
丘行惡戒。成就惡法。最在其邊。生弊腐敗。非
梵行稱梵行。非沙門稱沙門。猶如梵志見烏
鳥已。而問之曰。善來。烏鳥。汝從何來。為欲何
^pb去。答曰。梵志。汝強額癡狂。何為問我。汝從何
來。為欲何去。吾說比丘亦復如是。是以比丘
莫行如烏。莫依非法以自存命。當淨身行。淨
口．意行。住無事中。著糞掃衣。常行乞食。次第
乞食。少欲知足。樂住遠離而習精勤。立正念．

^pb正智．正定．正慧。常當遠離。應學如是。　彼狌狌
獸與此梵志共論是已。便捨而去。吾說此喻
有何義耶。若有比丘依村邑行。比丘平旦著
衣持缽。入村乞食。善護於身。守攝諸根。立於
正念。彼從村邑乞食已竟。食訖。中後收舉衣
^pb缽。澡洗手足。以尼師擅著於肩上。或至無事
處。或至樹下。或至空屋中。敷尼師檀。結加趺
坐。正身正願。反念不向。斷除貪伺。心無有諍。
見他財物．諸生活具。不起貪伺。欲令我得。彼
於貪伺淨除其心。如是瞋恚．睡眠．調悔。斷疑
^pb度惑。於善法中無有猶豫。彼於疑惑淨除其
心。彼已斷此五蓋心穢慧羸。離欲．離惡不善
之法。至得第四禪成就遊。彼得如是。定心清
淨。無穢無煩。柔軟善住。得不動心。趣向漏盡
智通作證。彼便知此苦如真。知此苦習。知此
^pb苦滅。知此苦滅道如真。知此漏。知此漏習。知
此漏滅。知此漏滅道如真。彼如是知。如是見
已。則欲漏心解脫。有漏．無明漏心解脫。解脫
已。便知解脫。生已盡。梵行已立。所作已辦。不
更受有。知如真。猶如梵志見狌狌已。而問之
^pb曰。善來。狌狌。汝從何來。為欲何去。答曰。梵志。
我從園至園。從觀至觀。從林至林。飲清泉水。
噉好果來。我今欲去。不畏於人。吾說比丘亦
復如是。　是以比丘莫行如獺。莫行如究暮。莫
行如鷲。莫行如食吐鳥。莫行如豺。莫行如烏。
^pb當行如狌狌。所以者何。世中無著真人如狌
狌獸。　佛說如是。彼諸比丘聞佛所說。歡喜奉
行。烏鳥喻經第一竟(三千一百七十八字)。
^n66中阿含王相應品說本經第二(第二小土城
誦)我聞如是。　一時。佛遊波羅奈。在仙人住處
鹿
^pb野園中。　時。諸比丘於中食後。以小因緣集坐
講堂。共論此事。云何。諸賢。居士在家何者為
勝。為比丘等持戒妙法。成就威儀。入家受食
耶。為朝朝益利百千萬倍乎。　或有比丘作是
說者。諸賢。何用益利百千萬倍。唯此至要。若
^pb有比丘持戒妙法。成就威儀。入家受食。非為
朝朝益利百千萬倍。　是時。尊者阿那律陀亦
在眾中。於是。尊者阿那律陀告諸比丘。諸賢。
何用益利百千萬倍。設復過是。唯此至要。若
有比丘持戒妙法。成就威儀。入家受食。非為
^pb朝朝益利百千萬倍。所以者何。我憶昔時在
此波羅奈國為貧窮人。唯仰捃拾客擔生活。
是時。此波羅奈國災旱．早霜．蟲蟥不熟。人民
荒儉。乞求難得。是時。有一辟支佛。名曰無患。
依此波羅奈住。於是。無患辟支佛過夜平旦
^pb著衣持缽。入波羅奈而行乞食。我於爾時為
捃拾故。早出波羅奈。諸賢。我登出時。逢見無
患辟支佛入彼。時。無患辟支佛持淨缽入。如
本淨缽出。　諸賢。我時捃還入波羅奈。復見無
患辟支佛出。彼見我已。便作是念。我旦入時。
^pb見此人出。我今還出。復見此人入。此人或能
未得食也。我今寧可隨此人去。時。辟支佛便
追尋我。如影隨形。諸賢。我持捃還到家。捨擔
而迴顧視。便見無患辟支佛來追尋我後。如
影隨形。我見彼已。便作是念。我旦出時。見此
^pb仙人入城乞食。今此仙人或未得食。我寧可
自闕己食。分與此仙人。作是念已。即持食分
與辟支佛。白曰。仙人。當知此食是我己分。為
慈愍故。願哀受之。時。辟支佛即答我曰。居士。
當知今年災旱．早霜．蟲蟥。五穀不熟。人民荒
^pb儉。乞求難得。汝可減半著我缽中。汝自食半。
俱得存命。如是者好。我復白曰。仙人。當知我
在居家自有釜灶．有樵薪．有穀米。飲食早晚
亦無時節。仙人。當為慈愍我故。盡受此食。時。
辟支佛為慈愍故。便盡受之。　諸賢。我因施彼
^pb一缽食福。七反生天。得為天王。七反生人。復
為人王。諸賢。我因施彼一缽食福。得生如此
釋種族中。大富豐饒。多諸畜牧．封戶．食邑。資
財無量。珍寶具足。諸賢。我因施彼一缽食福。
棄捨百千垓金錢王。出家學道。況復其餘種
^pb種雜物。諸賢。我因施彼一缽食福。為王．王臣．
梵志．居士．一切人民所見識待。及四部眾比
丘．比丘尼．優婆塞．優婆夷所見敬重。諸賢。我
因施彼一缽食福。常為人所請求。令受飲食．
衣被．氍氀．毾𣰆床褥．綩綖．病瘦湯藥．諸生
^pb活具。非不請求。若我爾時知彼沙門是無著
真人者。所獲福報當復轉倍。受大果報。極妙
功德。明所徹照。極廣甚大。　於是。尊者阿那律
陀無著真人逮正解脫。說此頌曰。
我憶昔貧窮　唯仰捃拾活　闕已供沙門
^pb無患最上德　因此生釋種　名曰阿那律
善解能歌舞　作樂常歡喜　我得見世尊
正覺如甘露　見已生信樂　棄捨家學道
我得識宿命　知本之所生　生三十三天
七反住於彼　此七彼亦七　世受生十四
^pb人間及天上　初不墮惡處　我今知死生
眾生往來處　知他心是非　賢聖五娛樂
得五支禪定　常息心靜默　已得靜正住
便逮淨天眼　所為今學道　遠離棄捨家
我今獲此義　得入佛境界
我不樂於死　　
^pb亦不願於生
隨時任所適　建立正念智　隨耶離竹林
我命在彼盡　當在竹林下　無餘般涅槃
時。世尊在於燕坐。以淨天耳出過於人。聞
諸比丘於中食後集坐講堂。共論此事。世尊
^pb聞已。則於晡時從燕坐起。往至講堂比丘眾
前。敷座而坐。問諸比丘。汝等今日以何事故
集坐講堂。　時。諸比丘白曰。世尊。我等今日以
尊者阿那律陀因過去事而說法故集坐講
堂。　於是。世尊告諸比丘。汝等今日欲從佛聞
^pb因未來事而說法耶。　諸比丘白曰。世尊。今正
是時。善逝。今正是時。若世尊為諸比丘因未
來事而說法者。諸比丘聞已。當善受持。　世尊
告曰。諸比丘。諦聽。諦聽。善思念之。吾當為汝
廣分別說。　時。諸比丘受教而聽。　世尊告曰。諸
^pb比丘。未來久遠當有人民壽八萬歲。人壽八
萬歲時。此閻浮洲極大富樂。多有人民。村邑
相近。如雞一飛。諸比丘。人壽八萬歲時。女年
五百乃當出嫁。諸比丘。人壽八萬歲時。唯有
如是病。謂寒．熱．大小便．欲．飲食．老。更無餘患。
^pb　諸比丘。人壽八萬歲時。有王名螺。為轉輪王。
聰明智慧。有四種軍。整御天下。由己自在。如
法法王成就七寶。彼七寶者。輪寶．象寶．馬寶．
珠寶．女寶．居士寶．主兵臣寶。是為七。千子具
足。顏貌端正。勇猛無畏。能伏他眾。彼當統領
^pb此一切地乃至大海。不以刀杖。以法教令。令
得安樂。有大金幢。諸寶嚴飾。舉高千肘。圍十
六肘。彼當豎之。既豎之後。下便布施沙門．梵
志．貧窮．孤獨．遠來乞者。以飲食．衣被．車乘．華
鬘．散華．塗香．屋舍．床褥．氍氀．綩綖．給使．明
^pb燈。彼施此已。便剃除鬚髮。著袈裟衣。至信．捨
家．無家．學道。彼族姓子所為。剃除鬚髮。著袈
裟衣。至信．捨家．無家．學道者。唯無上梵行訖。
於現法中自知自覺。自作證成就遊。生已盡。
梵行已立。所作已辦。不更受有。知如真。　爾時。
^pb尊者阿夷哆在眾中坐。於是。尊者阿夷哆即
從坐起。偏袒著衣。叉手向佛。白曰。世尊。我於
未來久遠人壽八萬歲時。可得作王。號名曰
螺。為轉輪王。聰明智慧。有四種軍。整御天下。
由己自在。如法法王成就七寶。彼七寶者。輪
^pb寶．象寶．馬寶．珠寶．女寶．居士寶．主兵臣寶。是
為七。我當有千子具足。顏貌端正。勇猛無畏。
能伏他眾。我當統領此一切地乃至大海。不
以刀杖。以法教令。令得安樂。有大金幢。諸寶
嚴飾。舉高千肘。圍十六肘。我當豎之。既豎
^pb之後。下便布施沙門．梵志．貧窮．孤獨．遠來乞
者。以飲食．衣被．車乘．花鬘．散華．塗香．屋舍．床
褥．氍氀．綩綖．給使．明燈。我施此已。便剃除鬚
髮。著袈裟衣。至信．捨家．無家．學道。我族姓子
所為。剃除鬚髮。著袈裟衣。至信．捨家．無家．學
^pb道者。唯無上梵行訖。於現法中自知自覺。自
作證成就遊。生已盡。梵行已立。所作已辦。不
更受有。知如真。　於是。世尊訶尊者阿夷哆曰。
汝愚癡人。應更一死。而求再終。所以者何。謂
汝作是念。世尊。我於未來久遠人壽八萬歲
^pb時。可得作王。號名曰螺。為轉輪王。聰明智慧。
有四種軍。整御天下。由己自在。如法法王成
就七寶。彼七寶者。輪寶．象寶．馬寶．珠寶．女寶．
居士寶．主兵臣寶。是為七。我當有千子具足。
顏貌端正。勇猛無畏。能伏他眾。我當統領此
^pb一切地乃至大海。不以刀杖。以法教令。令得
安樂。有大金幢。諸寶嚴飾。舉高千肘。圍十六
肘。我當豎之。既豎之後。下便布施沙門．梵志．
貧窮．孤獨．遠來乞者。以飲食．衣被．車乘．華鬘．
散華．塗香．屋舍．床褥．氍氀．綩綖．給使．明燈。我
^pb施此已。便剃除鬚髮。著袈裟衣。至信．捨家．無
家．學道。我族姓子所為。剃除鬚髮。著袈裟衣。
至信．捨家．無家．學道者。唯無上梵行訖。於現
法中自知自覺。自作證成就遊。生已盡。梵行
已立。所作已辦。不更受有。知如真。　世尊告曰。
^pb阿夷哆。汝於未來久遠人壽八萬歲時。當得
作王。號名曰螺。為轉輪王。聰明智慧。有四種
軍。整御天下。由己自在。如法法王成就七寶。
彼七寶者。輪寶．象寶．馬寶．珠寶．女寶．居士寶．
主兵臣寶。是為七。汝當有千子具足。顏貌端
^pb正。勇猛無畏。能伏他眾。汝當統領此一切地
乃至大海。不以刀杖。以法教令。令得安樂。有
大金幢。諸寶嚴飾。舉高千肘。圍十六肘。汝當
豎之。既豎之後。下便布施沙門．梵志．貧窮．孤
獨．遠來乞者。以飲食．衣被．車乘．華鬘．散華．塗
^pb香．屋舍．床褥．氍氀．綩綖．給使．明燈。汝施此已。
便剃除鬚髮。著袈裟衣。至信．捨家．無家．學道。
汝族姓子所為。剃除鬚髮。著袈裟衣。至信．捨
家．無家．學道者。唯無上梵行訖。於現法中自
知自覺。自作證成就遊。生已盡。梵行已立。所
^pb作已辦。不更受有。知如真。佛告諸比丘。未來
久遠人壽八萬歲時。當有佛。名彌勒如來．無
所著．等正覺．明行成為．善逝．世間解．無上士．
道法御．天人師。號佛．眾祐。猶如我今已成如
來．無所著．等正覺．明行成為．善逝．世間解．無
^pb上士．道法御．天人師。號佛．眾祐。彼於此世。天
及魔．梵．沙門．梵志。從人至天。自知自覺。自作
證成就遊。猶如我今於此世。天及魔．梵．沙門．
梵志。從人至天。自知自覺。自作證成就遊。彼
當說法。初妙．中妙．竟亦妙。有義有文。具足清
^pb淨。顯現梵行。猶如我今說法。初妙．中妙．竟亦
妙。有義有文。具足清淨。顯現梵行。彼當廣演
流布梵行。大會無量。從人至天。善發顯現。猶
如我今廣演流布梵行。大會無量。從人至天。
善發顯現。彼當有無量百千比丘眾。猶如我
^pb今無量百千比丘眾。　爾時。尊者彌勒在彼眾
中。於是。尊者彌勒即從坐起。偏袒著衣。叉手
向佛白曰。世尊。我於未來久遠人壽八萬歲
時。可得成佛。名彌勒如來．無所著．等正覺．明
行成為．善逝．世間解．無上士．道法御．天人師。

^pb號佛．眾祐。如今世尊．如來．無所著．等正覺．明
行成為．善逝．世間解．無上士．道法御．天人師。
號佛．眾祐。我於此世。天及魔．梵．沙門．梵志。從
人至天。自知自覺。自作證成就遊。如今世尊
於此世。天及魔．梵．沙門．梵志。從人至天。自知
^pb自覺。自作證成就遊。我當說法。初妙．中妙．竟
亦妙。有義有文。具足清淨。顯現梵行。如今世
尊說法。初妙．中妙．竟亦妙。有義有文。具足清
淨。顯現梵行。我當廣演流布梵行。大會無量。
從人至天。善發顯現。如今世尊廣演流布梵
^pb行。大會無量。從人至天。善發顯現。我當有無
量百千比丘眾。如今世尊無量百千比丘眾。
　於是。世尊歎彌勒曰。善哉。善哉。彌勒。汝發心
極妙。謂領大眾。所以者何。如汝作是念。世尊。
我於未來久遠人壽八萬歲時。可得成佛。名
^pb彌勒如來．無所著．等正覺．明行成為．善逝．世
間解．無上士．道法御．天人師。號佛．眾祐。如今
世尊．如來．無所著．等正覺．明行成為．善逝．世
間解．無上士．道法御．天人師。號佛．眾祐。我於
此世。天及魔．梵．沙門．梵志。從人至天。自知自
^pb覺。自作證成就遊。如今世尊於此世。天及魔．
梵．沙門．梵志。從人至天。自知自覺。自作證成
就遊。我當說法。初妙．中妙．竟亦妙。有義有文。
具足清淨。顯現梵行。如今世尊說法。初妙．中
妙．竟亦妙。有義有文。具足清淨。顯現梵行。我
^pb當廣演流布梵行。大會無量。從人至天。善發
顯現。如今世尊廣演流布梵行。大會無量。從
人至天。善發顯現。　佛復告曰。彌勒。汝於未來
久遠人壽八萬歲時。當得作佛。名彌勒如來．
無所著．等正覺．明行成為．善逝．世間解．無上
^pb士．道法御．天人師。號佛．眾祐。猶如我今如來．
無所著．等正覺．明行成為．善逝．世間解．無上
士．道法御．天人師。號佛．眾祐。汝於此世。天及
魔．梵．沙門．梵志。從人至天。自知自覺。自作證
成就遊。猶如我今於此世。天及魔．梵．沙門．梵
^pb志。從人至天。自知自覺。自作證成就遊。汝當
說法。初妙．中妙．竟亦妙。有義有文。具足清淨。
顯現梵行。猶如我今說法。初妙．中妙．竟亦妙。
有義有文。具足清淨。顯現梵行。汝當廣演流
布梵行。大會無量。從人至天。善發顯現。猶如
^pb我今廣演流布梵行。大會無量。從人至天。善
發顯現。汝當有無量百千比丘眾。猶如我今
無量百千比丘眾。　爾時。尊者阿難執拂侍佛。
於是。世尊迴顧告曰。阿難。汝取金縷織成衣
來。我今欲與彌勒比丘。　爾時。尊者阿難受世
尊
^pb教。即取金縷織成衣來。授與世尊。於是。世尊
從尊者阿難受此金縷織成衣已。告曰。彌勒。
汝從如來取此金縷織成之衣。施佛．法．眾。所
以者何。彌勒。諸如來．無所著．等正覺。為世間
護。求義及饒益。求安隱快樂。　於是。尊者彌勒
^pb從如來取金縷織成衣已。施佛．法．眾。　時。魔波
旬便作是念。此沙門瞿曇遊波羅奈仙人住
處鹿野園中。彼為弟子因未來說法。我寧可
往而嬈亂之。　時。魔波旬往至佛所。到已向佛
即說頌曰。
^pb彼必定當得　容貌妙第一　華鬘瓔珞身
明珠佩其臂　若在雞頭城　螺王境界中
是。世尊而作是念。此魔波旬來到我所。欲
相嬈亂。世尊知已。為魔波旬即說頌曰。
彼必定當得　無伏無疑惑
斷生老病死　　
^pb無漏所作訖
若行梵行者　彌勒境界中
是。魔王復說頌曰。
彼必定當得　名衣上妙服　旃檀以塗體
身傭直姝長　若在雞頭城　螺王境界中
^pb時。世尊復說頌曰。
彼必定當得　無主亦無家　手不持金寶
無為無所憂　若行梵行者　彌勒境界中
是。魔王復說頌曰。
彼必定當得　名財好飲食　善能解歌舞
^pb作樂常歡喜　若在雞頭城　螺王境界中
時。世尊復說頌曰。
彼為必度岸　如鳥破網出　得禪自在遊
具樂常歡喜　汝魔必當知　我已相降伏
是。魔王復作是念。世尊知我。善逝見我。愁
惱憂慼不能得住。即於彼處忽沒不現。佛說
^juan14^pb
^pb如是。彌勒．阿夷哆．尊者阿難及諸比丘聞佛
所說。歡喜奉行。說本經第二竟(四千一字)。
中
阿含經卷第十三(七千一百七十九字)(第二
小土城誦)
^pb中阿含經卷第十四
　　　　東晉罽賓三藏瞿曇僧伽提婆譯
^n67中阿含王相應品大天奈林經第三(第二小
土城誦)我聞如是。　一時。佛遊鞞陀提國。與大
比丘眾俱。往至彌薩羅。住大天奈林中。　爾時。
^pb世尊行道中路欣然而笑。尊者阿難見世尊
笑。叉手向佛。白曰。世尊。何因緣笑。諸如來．無
所著．等正覺若無因緣。終不妄笑。願聞其意。
　彼時。世尊告曰。阿難。在昔異時此彌薩羅奈
林之中。於彼有王。名曰大天。為轉輪王。聰明
智慧。有四種軍。整御天下。由己自在。如法法
王成就七寶。得人四種如意之德。阿難。彼大
天王成就七寶。為何謂耶。謂輪寶．象寶．馬寶．
珠寶．女寶．居士寶．主兵臣寶。是謂為七。　阿難。
彼大天王云何名為成就輪寶。阿難。時。大天
王於月
^pb十五日說從解脫時。沐浴澡洗。昇正殿上。有
天輪寶從東方來。輪有千輻。一切具足。清淨
自然。非人所造。色如火㷿光明昱爍。大天王見
已。歡喜踊躍。心自念曰。生賢輪寶。生妙輪寶。
我亦曾從古人聞之。若頂生剎利王於月十
^pb五日說從解脫時。沐浴澡洗。昇正殿上。有天
輪寶從東方來。輪有千輻。一切具足。清淨自
然。非人所造。色如火㷿光明昱爍。彼必當作轉
輪王也。我將無作轉輪王耶。　阿難。昔大天王
將欲自試天輪寶。時。集四種軍象軍．馬軍．車
^pb軍．步軍。集四種軍已。詣天輪寶所。以左手撫
輪。右手轉之。而作是語。隨天輪寶。隨天輪寶
之所轉去。阿難。彼天輪寶轉已即去。向於東
方。時。大天王亦自隨後及四種軍。若天輪寶
有所住處。時大天王即彼止宿及四種軍。於
^pb是。東方諸小國王。彼皆來詣大天王所。白曰。
天王。善來。天王。此諸國土極大豐樂。多有人
民。盡屬天王。唯願天王以法教之。我等亦當
輔佐天王。於是。大天王告諸小王曰。卿等各
各自領境界。皆當以法。莫以非法。無令國中
^pb有諸惡業．非梵行人。　阿難。彼天輪寶過東方
去。度東大海。迴至南方．西方．北方。阿難。隨天
輪寶周迴轉去時。大天王亦自隨後及四種
軍。若天輪寶有所住處。時大天王即彼止宿
及四種軍。於是。北方諸小國王。彼皆來詣大
^pb天王所白曰。天王。善來。天王。此諸國土極大
豐樂。多有人民。盡屬天王。唯願天王以法教
之。我等亦當輔佐天王。於是。大天王告諸小
王曰。卿等各各自領境界。皆當以法。莫以非
法。無令國中有諸惡業．非梵行人。阿難。彼天
^pb輪寶過北方去。度北大海。即時速還至本王
城。彼大天王坐正殿上斷理財物。時。天輪寶
住於虛空。是謂大天王成就如是天輪之寶。
　阿難。彼大天王云何名為成就象寶。阿難。時。
大天王而生象寶。彼象極白而有七支。其象
^pb名曰于娑賀。大天王見已。歡喜踊躍。若可調
者。極令賢善。阿難。彼大天王則於後時告象
師曰。汝速御象。令極善調。若象調已。便來白
我。爾時。象師受王教已。至象寶所。速御象寶。
令極善調。彼時象寶受極御治。疾得善調。猶
^pb昔良象壽無量百千歲。以無量百千歲受極
御治。疾得善調。彼象寶者亦復如是。受極御
治。疾得善調。阿難。爾時。象師速御象寶。令極
善調。象寶調已。便詣大天王所。白曰。天王。當
知我以極御治之。象寶已調。隨天王意。阿難。

^pb昔大天王試象寶時。平旦日出。至象寶所。乘
彼象寶。遊一切地乃至大海。即時速還至本
王城。是謂大天王成就如是白象之寶。　阿難。
彼大天王云何名為成就馬寶。阿難。時。大天
王而生馬寶。彼馬寶者。極紺青色。頭像如烏。
^pb以毛嚴身。名髦馬王。天王見已。歡喜踊躍。若
可調者。極令賢善。阿難。彼大天王則於後時
告馬師曰。汝速御馬。令極善調。若馬調已。便
來白我。爾時。馬師受王教已。至馬寶所。速御
馬寶。令極善調。彼時馬寶受極御治。疾得善
^pb調。猶昔良馬壽無量百千歲。以無量百千歲
受極御治。疾得善調。彼馬寶者亦復如是。受
極御治。疾得善調。阿難。爾時。馬師速御馬寶。
令極善調。馬寶調已。便詣大天王所。白曰。天
王。當知我以極御治之。馬寶已調。隨天王意。

^pb阿難。昔大天王試馬寶時。平旦日出。至馬寶
所。乘彼馬寶。遊一切地乃至大海。即時速還
至本王城。是謂大天王成就如是紺馬之寶。
　阿難。彼大天王云何名為成就珠寶。阿難。時。
大天王而生珠寶。彼珠寶者。明淨自然。無有
^pb造者。八楞無垢。極好磨治。貫以五色繩。青．黃．
赤．白．黑。阿難。時。大天王內宮殿中欲得燈明。
即用珠寶。阿難。昔大天王試珠寶時。便集四
種軍象軍．馬軍．車軍．步軍。集四種軍已。於夜
闇中豎立高幢。安珠置上。出至園觀。珠之光
^pb耀照四種軍。明之所及方半由延。是謂大天
王成就如是明珠之寶。　阿難。彼大天王云何
名為成就女寶。阿難。時。大天王而生女寶。彼
女寶者。身體光澤。曒潔明淨。美色過人。少不
及天。姿容端正。睹者歡悅。口出芬馥青蓮華
^pb香。身諸毛孔出栴檀馨。冬則身溫。夏則身涼。
彼女至心承事於王。發言悅樂。所作捷疾。聰
明智慧。歡喜行善。彼女念王。常不離心。況身．
口行。是謂大天王成就如是美女之寶。　阿難。
彼大天王云何成就居士之寶。阿難。時。大天
^pb王生居士寶。彼居士寶極大豐富。資財無量。
多有畜牧．封戶．食邑。種種具足福業之報。而
得天眼。見諸寶藏。空．有悉見。見有守護無守
護者。金藏．錢藏。作以不作皆悉見之。阿難。彼
居士寶詣大天王。白曰。天王。若欲得金及錢
^pb寶者。天王莫憂。我自知時。阿難。昔大天王試
居士寶時。彼王乘船。入恒水中。告曰。居士。我
欲得金及以錢寶。居士白曰。天王。願船至岸。
時。大天王告曰。居士。正欲此中得。正欲此中
得。居士白曰。天王。願令船住。阿難。時。居士寶
至
^pb船前頭。長跪申手。便於水中舉四藏。出金藏．
錢藏．作藏．不作藏。白曰。天王。隨意所欲。金及
錢寶恣其所用。用已餘者。還著水中。是謂大
天王成就如是居士之寶。　阿難。彼大天王云
何成就主兵臣寶。阿難。時。大天王生主兵寶。
^pb彼主兵臣聰明智慧。辯才巧言。多識分別。主
兵臣寶為大天王設現世義。勸安立之。設後
世義。勸安立之。設現世義．後世義。勸安立之。
彼主兵臣為大天王。欲合軍眾。便能合之。欲
解便解。欲令大天王四種軍眾不使疲乏。及
^pb勸助之。諸臣亦然。是謂大天王成就如是主
兵臣寶。阿難。是謂大天王成就七寶。　阿難。彼
大天王云何得人四種如意之德。彼大天王
壽命極長八萬四千歲。為童子嬉戲八萬四
千歲。作小國王八萬四千歲。為大國王八萬
^pb四千歲。剃除鬚髮。著袈裟衣。至信．捨家．無家．
學道．學仙人王修行梵行。在此彌薩羅。住大
天奈林中。阿難。若大天王壽命極長八萬四
千歲。為童子嬉戲八萬四千歲。作小國王八
萬四千歲。為大國王八萬四千歲。剃除鬚髮。
^pb著袈裟衣。至信．捨家．無家．學道。學仙人王修
行梵行。在此彌薩羅。住大天奈林中者。是謂
大天王第一如意之德。復次。阿難。彼大天王
無有疾病。成就平等食味之道。不冷不熱。安
隱無諍。由是之故。其所飲食而得安消。阿難。
^pb若大天王無有疾病。成就平等食味之道。不
冷不熱。安隱無諍。由是之故。其所飲食而得
安消者。是謂大天王第二如意之德。　復次。阿
難。彼大天王身體光澤。曒潔明淨。美色過人。
小不及天。端正姝好。觀者歡悅。阿難。若大
^pb天王身體光澤。噭潔明淨。美色過人。小不及
天。端正姝好。觀者歡悅。是謂大天王第三如
意之德。　復次。阿難。彼大天王常於愛念梵志．
居士。如父念子。梵志．居士亦復敬重於大天
王。如子敬父。阿難。昔大天王在園觀中告御
^pb者曰。徐徐御車。我欲久視梵志．居士。梵志．居
士亦告御者。徐徐御車。我等欲久視大天王。
阿難。若大天王常於愛念梵志．居士。如父念
子。梵志．居士亦復敬重我大天王。如子敬父
者。是謂大天王第四如意之德。阿難。是謂大
^pb天王得人四種如意之德。　阿難。彼大天王則
於後時告剃鬚人。汝若見我頭生白髮者。便
可啟我。於是。剃鬚人受王教已。而於後時沐
浴王頭。見生白髮。見已。啟曰。天王。當知天使
已至。頭生白髮。彼大天王復告剃鬚人。汝持
^pb金鑷徐拔白髮。著吾手中。時。剃鬚人聞王教
已。即以金鑷徐拔白髮。著王手中。阿難。彼大
天王手捧白髮而說頌曰。
我頭生白髮　壽命轉衰減　天使已來至
我今學道時
^pb難。彼大天王見白髮已。告太子曰。太子。當
知天使已至。頭生白髮。太子。我已得人間欲。
今當復求天上之欲。太子。我欲剃除鬚髮。著
袈裟衣。至信．捨家．無家．學道。太子。我今以此
四天下付授於汝。汝當如法治化。莫以非法。
^pb無令國中有諸惡業．非梵行人。大子。汝後若
見天使已至。頭生白髮者。汝當復以此國政
授汝太子。善教敕之。授太子國已。汝亦當復
剃除鬚髮。著袈裟衣。至信．捨家．無家．學道。太
子。我今為汝轉此相繼之法。汝亦當復轉此
^pb相繼之法。莫令人民墮在極邊。太子。云何我
今為汝轉此相繼之法。汝亦當復轉此相繼
之法。莫令人民墮在極邊。太子。若此國中傳
授法絕。不復續者。是名人民墮在極邊。太子。
以是之故。我今為汝轉。太子。我已為汝轉此
^pb相繼之法。汝亦當復轉此相繼之法。莫令人
民墮在極邊。　阿難。彼大天王以此國政付授
太子。善教敕已。便剃除鬚髮。著袈裟衣。至信．
捨家．無家．學道。學仙人王修行梵行。在此彌
薩羅大天王奈林中。彼亦轉輪王。成就七寶。
^pb得人四種如意之德。云何成就七寶。得人四
種如意之德。如前所說七寶。得人四種如意
之德。　阿難。彼轉輪王亦於後時告剃鬚人。汝
若見我頭生白髮者。便可啟我。於是。剃鬚人
受王教已。而於後時沐浴王頭。見生白髮。見
已。啟
^pb曰。天王。當知天使已至。頭生白髮。彼轉輪王
復告剃鬚人。汝持金鑷徐拔白髮。著吾手中。
時。剃鬚人聞王教已。即以金鑷徐拔白髮。著
王手中。阿難。彼轉輪王手捧白髮而說頌曰。
我頭生白髮　壽命轉衰減　天使已來至
^pb我今學道時
難。彼轉輪王見白髮已。告太子曰。太子。當
知天使已至。頭生白髮。太子。我已得人間欲。
今當復求天上之欲。太子。我欲剃除鬚髮。著
袈裟衣。至信．捨家．無家．學道。我今以此四天
^pb下付授於汝。汝當如法治化。莫以非法。無令
國中有諸惡業．非梵行人。太子。汝後若見天
使已至。頭生白髮者。汝亦當復以此國政授
汝太子。善教敕之。授太子國已。汝亦當復剃
除鬚髮。著袈裟衣。至信．捨家．無家．學道。太子。
我
^pb今為汝轉此相繼之法。汝亦當復轉此相繼
之法。莫令人民墮在極邊。太子。云何我今為
汝轉此相繼之法。汝亦當復轉此相繼之法。
莫令人民墮在極邊。太子。若此國中傳授法
絕。不復續者。是名人民墮在極邊。太子。以是
^pb之故。我今為汝轉。太子。我已為汝轉此相繼
之法。汝亦當復轉此相繼之法。莫令人民墮
在極邊。　阿難。彼轉輪王以此國政付授太子。
善教敕已。便剃除鬚髮。著袈裟衣。至信．捨家．
無家．學道。學仙人王修行梵行。在此彌薩羅
^pb大天奈林中。　阿難。是為從子至子。從孫至孫。
從族至族。從見至見。展轉八萬四千轉輪王。
剃除鬚髮。著袈裟衣。至信．捨家．無家．學道。學
仙人王修行梵行。在此彌薩羅大天奈林中。
彼最後王名曰尼彌。如法法王。行法如法。而
^pb為太子．后妃．婇女及諸臣民．沙門．梵志乃至
昆蟲。奉持法齋。月八日．十四日．十五日修行
布施。施諸窮乏沙門．梵志．貧窮．孤獨．遠來乞
者。以飲食．衣被．車乘．華鬘．散華．塗香．屋舍．床
褥．氍氀．綩綖．給使．明燈。　彼時。三十三天集坐
^pb善法講堂。咨嗟稱歎尼彌王曰。諸賢。鞞陀提
人有大善利。有大功德。所以者何。彼最後王
名曰尼彌。如法法王。行法如法。而為太子．后
妃．婇女及諸臣民．沙門．梵志。乃至昆蟲。奉持
法齋。月八日．十四日．十五日修行布施。施諸
^pb窮乏沙門．梵志．貧窮．孤獨．遠來乞者。以飲食．
衣被．車乘．華鬘．散華．塗香．屋舍．床褥．氍氀．綩
綖．給使．明燈。　時。天帝釋亦在眾中。於是。天帝
釋告三十三天曰。諸賢。汝等欲得即在此見
尼彌王耶。三十三天白曰。拘翼我等欲得即
^pb在此見彼尼彌王。爾時。帝釋猶如力士屈申
臂頃。於三十三天上忽沒不現。已來至此尼
彌王殿。於是。尼彌王見天帝釋。見已。問曰。汝
為是誰。帝釋答曰。大王。聞有天帝釋耶。答曰。
聞有帝釋。告曰。我即是也。大王有大善利。有
^pb大功德。所以者何。三十三天為汝集坐善法
講堂。咨嗟稱歎曰。諸賢。鞞陀提人有大善利。
有大功德。所以者何。彼最後王名曰尼彌。如
法法王。行法如法。而為太子．后妃．婇女及諸
臣民．沙門．梵志。乃至昆蟲。奉持法齋。月八日．
^pb十四日．十五日修行布施。施諸窮乏沙門．梵
志．貧窮．孤獨．遠來乞者。以飲食．衣被．車乘．華
鬘．散華．塗香．屋舍．床褥．氍氀．綩綖．給使．明燈。
大王。欲見三十三天耶。答曰。欲見。帝釋復告
尼彌王曰。我還天上。當敕嚴駕千象車來。大
^pb王乘車娛樂遊戲昇於天上。時。尼彌王為天
帝釋默然而受。　於是。帝釋知尼彌王默然受
已。猶如力士屈申臂頃。於尼彌王殿忽沒不
現。已還至彼三十三天。帝釋到已。告御者曰。
汝速嚴駕千象車。往迎尼彌王。到已。白曰。大
^pb王。當知天帝釋遣此千象車來迎於大王。可
乘此車娛樂遊戲昇於天上。王乘車已。復白
王曰。王欲令我從何道送。為從惡受惡報道。
為從妙受妙報道耶。　於是。御者受帝釋教已。
即便嚴駕千象車。往至尼彌王所。到已。白曰。
^pb大王。當知帝釋遣此千象車來迎於大王。可
乘此車娛樂遊戲昇於天上。時。尼彌王昇彼
車已。御者復白王。欲令我從何道送。為從惡
受惡報道。為從妙受妙報道耶。時。尼彌王告
御者曰。汝於兩道中間送我。惡受惡報。妙受
^pb妙報。於是。御者便於兩道中間送王。惡受惡
報。妙受妙報。於是。三十三天遙見尼彌王來。
見已稱善。善來。大王。善來。大王。可與三十三
天共住娛樂。時。尼彌王為三十三天而說頌
曰。
^pb猶如假借乘　一時暫求車　此處亦復然
謂為他所有　我還彌薩羅　當作無量善
因是生天上　作福為資糧
難。昔大天王者汝謂異人耶。莫作是念。當
知即是我也。阿難。我昔從子至子。從孫至孫。
^pb從族至族。從我展轉八萬四千轉輪王。剃除
鬚髮。著袈裟衣。至信．捨家．無家．學道．學仙人
王修行梵行。在此彌薩羅大天奈林中。阿難。
我爾時為自饒益。亦饒益他。饒益多人。愍傷
世間。為天．為人求義及饒益。求安隱快樂。爾
時說法不至究竟。不究竟白淨。不究竟梵行。

^pb不究竟梵行訖。爾時不離生老病死．啼哭憂
慼。亦未能得脫一切苦。　阿難。我今出世。如來．
無所著．等正覺．明行成為．善逝．世間解．無上
士．道法御．天人師。號佛．眾祐。我今為自饒益。
亦饒益他。饒益多人。愍傷世間。為天．為人求
^pb義及饒益。求安隱快樂。我今說法得至究竟。
究竟白淨。究竟梵行。究竟梵行訖。我今得離
生老病死。啼哭憂慼。我今已得脫一切苦。　阿
難。我今為汝轉相繼法。汝亦當復轉相繼法。
莫令佛種斷。阿難。云何我今為汝轉相繼法。
^pb汝亦當復轉相繼法。莫令佛種斷。謂八支聖
道。正見。乃至正定為八。阿難。是謂我今為汝
轉相繼法。汝亦當復轉相繼法。莫令佛種斷。
　佛說如是。尊者阿難及諸比丘聞佛所說。歡
喜奉行。大天奈林經第三竟(四千七百三十
九字)。
^pb^n68中阿含王相應品大善見王經第四(第二小
土城誦)我聞如是。　一時。佛遊拘尸城。住和跋
單力士娑羅林中。　爾時。世尊最後欲取般涅
槃時。告曰。阿難。汝往至雙娑羅樹間。可為如
來北首敷床。如來中夜當般涅槃。　尊者阿難
^pb受如來教。即詣雙樹。於雙樹間而為如來北
首敷床。敷床已訖。還詣佛所。稽首禮足。卻住
一面。白曰。世尊。已為如來於雙樹間北首敷
床。唯願世尊自當知時。於是。世尊將尊者阿
難至雙樹間。四疊鬱多羅僧以敷床上。襞僧
^pb伽梨作枕。右脅而臥。足足相累。最後欲取般
涅槃。　時。尊者阿難執拂侍佛。尊者阿難叉手
向佛。白曰。世尊。更有餘大城。一名瞻波。二名
舍衛。三名鞞舍離。四名王舍城。五名波羅奈。
六名加維羅衛。世尊不於彼般涅槃。何故正
在此小
^pb土城。諸城之中此最為下。　是時。世尊告曰。阿
難。汝莫說此為小土城。諸城之中此最為下。
所以者何。乃過去時。此拘尸城名拘尸王城。
極大豐樂。多有人民。阿難。拘尸王城長十二
由延。廣七由延。阿難。造立樓櫓。高如一人。或
^pb二．三．四。至高七人。阿難。拘尸王城於外周匝
有塹七重。其塹則以四寶塼壘金．銀．琉璃及
水精。其底布以四種寶沙金．銀．琉璃及水精。
阿難。拘尸王城周匝外有垣墻七重。其墻亦
以四寶塼壘金．銀．琉璃及水精。阿難。拘尸王
^pb城周匝七重。行四寶多羅樹金．銀．琉璃及水
精。金多羅樹銀葉華實。銀多羅樹金葉華實。
琉璃多羅樹水精葉華實。水精多羅樹琉璃
葉華實。　阿難。彼多羅樹間作種種華池青蓮
華池。紅蓮．赤蓮．白蓮華池。阿難。其華池岸
^pb四寶塼壘金．銀．琉璃及水精。其底布以四種
寶沙金．銀．琉璃及水精。阿難。彼池中有四寶
梯陛金．銀．琉璃及水精。金陛銀蹬．銀陛金蹬。
琉璃陛水精蹬。水精陛琉璃蹬。阿難。彼池周
匝有四寶鉤欄金．銀．琉璃及水精。金欄銀鉤。
^pb銀欄金鉤。琉璃欄水精鉤。水精欄琉璃鉤。阿
難。彼池覆以羅網。鈴懸其間。彼鈴四寶金．銀．
琉璃及水精。金鈴銀舌。銀鈴金舌。琉璃鈴水
精舌。水精鈴琉璃舌。阿難。於彼池中殖種種
水華青蓮華。紅蓮．赤蓮．白蓮華。常水常華。無
^pb守視者。通一切人。阿難。於彼池岸殖種種陸
華修摩那華．婆師華．瞻蔔華．修揵提華．摩頭
揵提華．阿提牟哆華．波羅頭華。　阿難。其華池
岸有眾多女。身體光澤。曒潔明淨。美色過人。
少不及天。姿容端正。睹者歡悅。眾寶瓔珞。嚴
^pb飾具足。彼行惠施。隨其所須。飲食．衣被．車乘．
屋舍．床褥．氍氀．給使．明燈。悉以與之。　阿難。其
多羅樹葉。風吹之時。有極上妙音樂之聲。猶
五種妓工師作樂。極妙上好諧和之音。阿難。
其多羅樹葉。風吹之時。亦復如是。阿難。拘尸
^pb城中設有弊惡極下之人。其有欲得五種妓
樂者。即共往至多羅樹間。皆得自恣。極意娛
樂。阿難。拘尸王城常有十二種聲。未曾斷絕。
象聲．馬聲．車聲．步聲．吹螺聲．鼓聲．薄洛鼓聲．
伎鼓聲．歌聲．舞聲．飲食聲．惠施聲。　阿難。拘尸
^pb城中有王。名大善見。為轉輪王。聰明智慧。有
四種軍整御天下。由己自在。如法法王成就
七寶。得人四種如意之德。云何成就七寶。得
人四種如意之德。如前所說七寶．四種人如
意之德。阿難。於是。拘尸王城梵志．居士。多取
^pb珠寶．鉗婆羅寶。載詣大善見王。白曰。天王。此
多珠寶．鉗婆羅寶。天王當為見慈愍故。願垂
納受。大善見王告梵志．居士曰。卿等送獻。我
所不須。吾亦自有。　阿難。復有八萬四千諸小
國王詣大善見王。白曰。天王。我等欲為天王
^pb作殿。大善見王告諸小王。卿等欲為我作正
殿。我所不須。自有正殿。八萬四千諸小國王
皆叉手向。再三白曰。天王。我等欲為天王作
殿。我等欲為天王作殿。於是。大善見王為八
萬四千諸小王故。默然而聽。爾時。八萬四千
^pb諸小國王知大善見王默然聽已。拜謁辭退。
繞三匝而去。各還本國。以八萬四千車載金
自重。并及其錢作以不作。復以一一珠寶之
柱載往拘尸城。去城不遠。作大正殿。　阿難。彼
大正殿長一由延。廣一由延。阿難。彼大正殿
^pb四寶塼壘金．銀．琉璃及水精。阿難。彼大正殿
四寶梯陛金．銀．琉璃及水精。金陛銀蹬。銀陛
金蹬。琉璃陛水精蹬。水精陛琉璃蹬。阿難。大
正殿中有八萬四千柱。以四寶作金．銀．琉璃
及水精。金柱銀櫨磉。銀柱金櫨磉。琉璃柱水
^pb精櫨磉。水精柱琉璃櫨磉。阿難。大正殿內立
八萬四千樓。以四寶作金．銀．琉璃及水精。金
樓銀覆。銀樓金覆。琉璃樓水精覆。水精樓琉
璃覆。　阿難。大正殿中設八萬四千御座。亦四
寶作金．銀．琉璃及水精。金樓設銀御座。敷以
^pb氍氀．毾𣰆覆以錦綺羅縠。有襯體被。兩頭安枕。
加陵伽波和邏波遮悉多羅那。如是銀樓設
金御座。琉璃樓設水精御座。水精樓設琉璃
御座。敷以氍氀．毾𣰆覆以錦綺羅縠。有襯體被。
兩頭安枕。加陵伽波和邏波遮悉多羅
^pb那。阿難。彼大正殿周匝繞有四寶鉤欄金．銀．
琉璃及水精。金欄銀鉤。銀欄金鉤。琉璃欄水
精鉤。水精欄琉璃鉤。阿難。彼大正殿覆以羅
網。鈴懸其間。彼鈴四寶金．銀．琉璃及水精。金
鈴銀舌。銀鈴金舌。琉璃鈴水精舌。水精鈴琉
^pb璃舌。　阿難。彼大正殿具足成已。八萬四千諸
小國王去殿不遠。作大華池。阿難。彼大華池
長一由延。廣一由延。阿難。彼大華池四寶塼
壘金．銀．琉璃及水精。其底布以四種寶沙金．
銀．琉璃及水精。阿難。彼大華池有四寶梯陛
^pb金．銀．琉璃及水精。金陛銀蹬。銀陛金蹬。琉璃
陛水精蹬。水精陛琉璃蹬。　阿難。彼大華池周
匝繞有四寶鉤欄金．銀．琉璃及水精。金欄銀
鉤。銀欄金鉤。琉璃欄水精鉤。水精欄琉璃鉤。
阿難。彼大華池覆以羅網。鈴懸其間。彼鈴
^pb四寶金．銀．琉璃及水精。金鈴銀舌。銀鈴金舌。
琉璃鈴水精舌。水精鈴琉璃舌。阿難。彼大華
池其中則有種種水華青蓮華。紅蓮．赤蓮．白
蓮華。常水常華。有守視者。不通一切人。阿難。
彼大華池其岸則有種種陸華修摩那華．婆
^pb師華．瞻蔔華．修揵提華．摩頭揵提華．阿提牟
哆華．波羅賴華。　阿難。如是大殿及大華池具
足成已。八萬四千諸小國王去殿不遠。作多
羅園。阿難。彼多羅園長一由延。廣一由延。阿
難。多羅園中殖八萬四千多羅樹。則以四寶
^pb金．銀．琉璃及水精。金多羅樹銀葉華實。銀多
羅樹金葉華實。琉璃多羅樹水精葉華實。水
精多羅樹琉璃葉華實。阿難。彼多羅園周匝
有四寶鉤欄金．銀．琉璃及水精。金欄銀鉤。銀
欄金鉤。琉璃欄水精鉤。水精欄琉璃鉤。
^pb阿難。彼多羅園覆以羅網。鈴懸其間。彼鈴四
寶金．銀．琉璃及水精。金鈴銀舌。銀鈴金舌。琉
璃鈴水精舌。水精鈴琉璃舌。阿難。如是大殿
華池及多羅園具足成已。八萬四千諸小國
王即共往詣大善見王。白曰。天王。當知大殿
^pb華池及多羅園悉具足成。唯願天王隨意所
欲。阿難。爾時。大善見王便作是念。我不應先
昇此大殿。若有上尊沙門．梵志。依此拘尸王
城住者。我寧可請一切來集坐此大殿。施設
上味極美餚饌。種種豐饒食噉含消。手自斟
^pb酌。皆令飽滿。食竟收器。行澡水訖。發遣令還。
　阿難。大善見王作是念已。即請上尊沙門．梵
志。依彼拘尸王城住者。一切來集昇大正殿。
都集坐已。自行澡水。便以上味極美餚饌。種
種豐饒食噉含消。手自斟酌。皆令飽滿。食竟
^pb收器。行澡水訖。受咒願已。發遣令還。　阿難。大
善見王復作是念。今我不應大正殿中而行
於欲。我寧可獨將一侍人昇大殿住。阿難。大
善見王則於後時。將一侍人昇大正殿。便入
金樓。坐銀御床。敷以氍氀．毾𣰆覆以錦綺羅縠。
^pb有襯體被。兩頭安枕。加陵伽波和邏波遮悉
多羅那。坐已。離欲．離惡不善之法。有覺．有觀．
離生喜．樂。逮初禪成就遊。從金樓出。次入銀
樓。坐金御床。敷以氍氀．毾𣰆覆以錦綺羅縠。有
襯體被。兩頭安枕。加陵伽波和邏波遮悉多
^pb羅那。坐已。離欲．離惡不善之法。有覺．有觀。離
生喜．樂。逮初禪成就遊。從銀樓出。入琉璃樓。
坐水精御床。敷以氍氀．毾𣰆覆以錦綺羅縠。有
襯體被。兩頭安枕。加陵伽波和邏波遮悉多
羅那。坐已。離欲．離惡不善之法。有覺．
^pb有觀。離生喜．樂。逮初禪成就遊。從琉璃樓出。
入水精樓。坐琉璃御床。敷以氍氀．毾𣰆覆以錦
綺羅縠。有襯體被。兩頭安枕。加陵伽波和邏
波遮悉多羅那。坐已。離欲．離惡不善之法。有
覺．有觀。離生喜．樂。逮初禪成就遊。　阿難。爾時
^pb八萬四千夫人及女寶並久不見大善見王。
各懷飢虛。渴仰欲見。於是。八萬四千夫人共
詣女寶。白曰。天后。當知我等並久不覲天王。
天后。我等今欲共見天王。女寶聞已。告主兵
臣。汝今當知。我等並久不覲天王。今欲往見。
^pb主兵臣聞。即送八萬四千夫人及女寶至大
正殿。八萬四千象．八萬四千馬．八萬四千車．
八萬四千步．八萬四千小王亦共侍送至大
正殿。當去之時。其聲高大。音響震動。大善見
王聞其聲高大。音聲震動。聞已。即問傍侍
^pb者曰。是誰聲高大。音響震動。侍者白曰。天王。
是八萬四千夫人及女寶。今悉共來詣大正
殿。八萬四千象．八萬四千馬．八萬四千車．八
萬四千步．八萬四千小王亦復共來詣大正
殿。是故其聲高大。音響震動。大善見王聞已。
^pb告侍者曰。汝速下殿。可於露地疾敷金床。訖
還白我。侍者受教。即從殿下。則於露地疾敷
金床訖。還白曰。已為天王則於露地敷金床
訖。隨天王意。　阿難。大善見王即共侍者從殿
來下。昇金床上。結跏趺坐。阿難。彼時八萬四
^pb千夫人及女寶皆悉共前。詣大善見王。阿難。
大善見王遙見八萬四千夫人及女寶。見已。
則便閉塞諸根。於是。八萬四千夫人及女寶
見王閉塞諸根已。便作是念。天王今必不用
我等。所以者何。天王適見我等。便閉塞諸根。
　阿
^pb難。於是。女寶則前往詣大善見王。到已。白曰。
天王。當知彼八萬四千夫人及女寶盡是天
王所有。唯願天王常念我等。乃至命終。八萬
四千象．八萬四千馬．八萬四千車．八萬四千
步．八萬四千小王。盡是天王所有。唯願天王
^pb常念我等。乃至命終。　彼時大善見王聞斯語
已。告女寶曰。妹。汝等長夜教我為惡。不令行
慈。妹。汝等從今已後。當教我行慈。莫令為惡。
阿難。八萬四千夫人及女寶卻住一面。涕零
悲泣。而作此語。我等非是天王之妹。而今天
^pb王稱我等為妹。　阿難。彼八萬四千夫人及女
寶各各以衣抆拭其淚。復前往詣大善見王。
到已。白曰。天王。我等云何教天王行慈。不為
惡耶。大善見王答曰。諸妹。汝等為我。應如是
說。天王知不。人命短促。當就後世。應修梵行。

^pb生無不終。天王。當知彼法必來。非可愛念。亦
不可喜。壞一切世。名曰為死。是以天王於八
萬四千夫人及女寶有念有欲者。唯願天王
悉斷．捨離。至終莫念。於八萬四千象．八萬四
千馬．八萬四千車．八萬四千步．八萬四千小
^pb王。天王有欲有念者。唯願天王悉斷．捨離．至
終莫念。諸妹。汝等如是教我行慈。不令為惡。
　阿難。彼八萬四千夫人及女寶白曰。天王。我
等從今已後。當教天王行慈。不令為惡。天王。
人命短促。當就後世。彼法必來。非可愛念。亦
^pb不可喜。壞一切世。名曰為死。是以天王於八
萬四千夫人及女寶有念有欲者。唯願天王
悉斷．捨離。至終莫念。於八萬四千象．八萬四
千馬．八萬四千車．八萬四千步．八萬四千小
王。天王有欲有念者。唯願天王悉斷．捨離。至
^pb終莫念。阿難。大善見王為彼八萬四千夫人
及女寶說法。勸發渴仰。成就歡喜。無量方便
為彼說法。勸發渴仰。成就歡喜已。發遣令還。
阿難。彼八萬四千夫人及女寶知大善見王
發遣已。各拜辭還。　阿難。彼八萬四千夫人及
^pb女寶還去不久。大善見王即共侍者還昇大
殿。則入金樓。坐銀御床。敷以氍氀．毾𣰆覆以錦
綺羅縠。有襯體被。兩頭安枕。加陵伽波和邏
波遮悉多羅那。坐已。作是觀。我是最後邊。念
欲．念恚．念害．鬥諍．相憎．諛諂．虛偽．欺誑．妄言。
^pb無量諸惡不善之法是最後邊。心與慈俱。遍
滿一方成就遊。如是二三四方。四維上下。普
周一切。無結無怨。無恚無諍。極廣甚大。無量
善修。遍滿一切世間成就遊。　從金樓出。次入
銀樓。坐金御床。敷以氍氀．毾𣰆覆以錦綺
^pb羅縠。有襯體被。兩頭安枕。加陵伽波和邏波
遮悉多羅那。坐已。作是觀。我是最後邊。念欲．
念恚．念害．鬥諍．相憎．諛諂．虛偽．欺誑．妄言。無
量諸惡不善之法是最後邊。心與悲俱。遍滿
一方成就遊。如是二三四方。四維上下。普周
^pb一切。無結無怨。無恚無諍。極廣甚大。無量善
修。遍滿一切世間成就遊。　從銀樓出。入琉璃
樓。坐水精御床。敷以氍氀．毾𣰆覆以錦綺羅縠。
有襯體被。兩頭安枕。加陵伽波和邏波遮悉
多羅那。坐已。作是觀。我是最後邊。念欲．念恚．
^pb念害．鬥諍．相憎．諛諂．虛偽．欺誑．妄言。無量諸
惡不善之法是最後邊。心與喜俱。遍滿一方
成就遊。如是二三四方。四維上下。普周一切。
無結無怨。無恚無諍。極廣甚大。無量善修。遍
滿一切世間成就遊。　從琉璃樓出。入水精
^pb樓。坐琉璃御床。敷以氍氀．毾𣰆覆以錦綺羅縠。
有襯體被。兩頭安枕。加陵伽波和邏波遮悉
多羅那。坐已。作是觀。我是最後邊。念欲．念恚．
念害．鬥諍．相憎．諛諂．虛偽．欺誑．妄言。無量諸
惡不善之法是最後邊。心與捨俱。遍滿一方
^pb成就遊。如是二三四方。四維上下。普周一切。
無結無怨。無恚無諍。極廣甚大。無量善修。遍
滿一切世間成就遊。　阿難。大善見王於最後
時生微微死痛。猶如居士或居士子。食極妙
食。生小微煩。阿難。大善見王於最後時生微
^pb微死痛亦復如是。阿難。爾時大善見王修習
四梵室。捨念欲已。乘是命終。生梵天中。　阿難。
在昔異時大善見王者。汝謂異人耶。莫作斯
念。當知即是我也。阿難。我於爾時為自饒益。
亦饒益他。饒益多人。愍傷世間。為天．為人
^pb求義及饒益。求安隱快樂。爾時說法不至究
竟。不究竟白淨。不究竟梵行。不究竟梵行訖。
爾時不離生老病死．啼哭憂慼。亦未能得脫
一切苦。　阿難。我今出世。如來．無所著．等正覺．
明行成為．善逝．世間解．無上士．道法御．天人
^pb師．號佛．眾祐。我今為自饒益。亦饒益他。饒益
多人。愍傷世間。為天．為人求義及饒益。求安
隱快樂。我今說法得至究竟。究竟白淨。究竟
梵行。究竟梵行訖。我今得離生老病死．啼哭
憂慼。我今已得脫一切苦。　阿難。從拘尸城。從
^pb和跋單力士娑羅林。從尼連然河。從求求河。
從天冠寺。從為我敷床處。我於其中間七反
捨身。於中六反為轉輪王。今第七如來．無所
著．等正覺。　阿難。我不復見世中天及魔．梵．沙
門．梵志。從天至人。更復捨身者。是處不然。阿
^juan15^pb
^pb難。我今最後生．最後有．最後身．最後形．得最
後我。我說是苦邊。　佛說如是。尊者阿難及諸
比丘聞佛所說。歡喜奉行。大善見王經第四
竟(四千六百一十五字)。
中阿含經卷第十四
^pb(九千三百五十四字)(第二小土城誦)
中阿含
經卷第十五
　　　　東晉罽賓三藏瞿曇僧伽提婆譯
^n69中阿含王相應品三十喻經第五(第二小土
^pb城誦)我聞如是。　一時。佛遊王舍城。在竹林加
蘭哆園。與大比丘眾俱。共受夏坐。　爾時。世尊
於十五日說從解脫時。在比丘眾前敷座而
坐。世尊坐已。便入定意。觀諸比丘心。於是。世
尊見比丘眾靜坐默然極默然。無有睡眠。除
陰蓋故。比丘眾坐甚深極甚深。息極息．妙極
妙。　是時。尊者舍梨子亦在眾中。於是。世尊告
曰。舍梨子。比丘眾靜坐默然極默然。無有睡
眠。除陰蓋故。比丘眾坐甚深極甚深。息極息．
妙極妙。舍梨子。誰能敬重奉事比丘眾者。　於
是。尊者舍梨子即從坐起。偏袒著衣。叉手向
佛。白曰。世尊。如是比丘眾靜坐默然極默然。
無有
^pb睡眠。除陰蓋故。比丘眾坐甚深極甚深。息極
息．妙極妙。世尊。無能敬重奉事比丘眾者。唯
有世尊能敬重奉事法及比丘眾．戒．不放逸．
布施及定。唯有世尊能敬重奉事。　世尊告曰。
舍梨子。如是。如是。無能敬重奉事比丘眾者。
^pb唯有世尊能敬重奉事法及比丘眾．戒．不放
逸．布施及定。唯有世尊能敬重奉事。舍梨子。
猶如王及大臣有種種嚴飾具。繒綵錦罽．指
環．臂釧．肘瓔．咽鉗．生色珠鬘。舍梨子。如是。比
丘．比丘尼以戒德為嚴飾具。舍梨子。若比丘．
^pb比丘尼成就戒德為嚴飾具者。便能捨惡。修
習於善。舍梨子。猶如王及大臣有五儀式。劍．
蓋．天冠．珠柄之拂及嚴飾屣。守衛其身。令得
安隱。舍梨子。如是。比丘．比丘尼以持禁戒為
衛梵行。舍梨子。若比丘．比丘尼成就禁戒
^pb為衛梵行者。便能捨惡。修習於善。　舍梨子。猶
如王及大臣有守閤人。舍梨子。如是．比丘．比
丘尼以護六根為守閤人。舍梨子。若比丘．比
丘尼成就護六根為守閤人者。便能捨惡。修
習於善。舍梨子。猶如王及大臣有守門將。聰
^pb明智慧。分別曉了。舍梨子。如是。比丘．比丘尼
以正念為守門將。舍梨子。若比丘．比丘尼成
就正念為守門將者。便能捨惡。修習於善。舍
梨子。猶如王及大臣有好浴池。清泉平滿。舍
梨子。如是。比丘．比丘尼以自心為浴池泉。舍
^pb梨子。若比丘．比丘尼成就自心為浴池泉者。
便能捨惡。修習於善。舍梨子。猶如王及大臣
有沐浴人。常使洗浴。舍梨子。如是。比丘．比丘
尼以善知識為沐浴人。舍梨子。若比丘．比丘
尼成就善知識為沐浴人者。便能捨惡。修習
^pb於善。　舍梨子。猶如王及大臣有塗身香。木蜜．
沈水．栴檀．蘇合雞舌．都梁。舍梨子。如是。比丘．
比丘尼以戒德為塗香。舍梨子。若比丘．比丘
尼成就戒德為塗香者。便能捨惡。修習於善。
舍梨子。猶如王及大臣有好衣服。初摩衣．錦
^pb繒衣．白㲲．加陵伽波和邏衣。舍梨子。如是。比
丘．比丘尼以慚愧為衣服。舍梨子。若比丘．比
丘尼成就慚愧為衣服者。便能捨惡。修習於
善。舍梨子。猶如王及大臣有好床座。極廣高
大。舍梨子。如是。比丘．比丘尼以四禪為床座。
^pb舍梨子。若比丘．比丘尼成就四禪為床座者。
便能捨惡。修習於善。　舍梨子。猶如王及大臣
有工剃師。常使洗浴。舍梨子。如是。比丘．比丘
尼以正念為剃師。舍梨子。若比丘．比丘尼成
就正念為剃師者。便能捨惡。修習於善。舍
^pb梨子。猶如王及大臣有餚饌美食。種種異味。
舍梨子。如是。比丘．比丘尼以喜為食。舍梨子。
若比丘．比丘尼成就於喜以為食者。便能捨
惡。修習於善。舍梨子。猶如王及大臣有種種
飲。奈飲．瞻波飲．甘蔗飲．蒲桃飲．末蹉提飲。舍
^pb梨子。如是。比丘．比丘尼以法味為飲。舍梨子。
若比丘．比丘尼成就法味以為飲者。便能捨
惡。修習於善。　舍梨子。猶如王及大臣有妙華
鬘。青蓮華鬘．瞻蔔華鬘．修摩那華鬘．婆師華
鬘．阿提牟哆華鬘。舍梨子。如是。比丘．比丘尼
^pb以三定為華鬘。空．無願．無相。舍梨子。若比丘．
比丘尼成就三定為華鬘者。便能捨惡。修習
於善。舍梨子。猶如王及大臣有諸屋舍．堂閣．
樓觀。舍梨子。如是。比丘．比丘尼以三室為屋
舍。天室．梵室．聖室。舍梨子。若比丘．比丘尼成
^pb就三室為屋舍者。便能捨惡。修習於善。舍梨
子。猶如王及大臣有典守者。謂守室人。舍梨
子。如是。比丘．比丘尼以智慧為守室人。舍梨
子。若比丘．比丘尼成就智慧為守室人者。便
能捨惡。修習於善。　舍梨子。猶如王及大臣有
^pb諸國邑四種租稅。一分供王及給皇后．宮中
婇女。二分供給太子．群臣。三分供國一切民
人。四分供給沙門．梵志。舍梨子。如是。比丘．比
丘尼以四念處為租稅。舍梨子。若比丘．比丘
尼成就四念處為租稅者。便能捨惡。修習於
^pb善。舍梨子。猶如王及大臣有四種軍象軍．馬
軍．車軍．步軍。舍梨子。如是。比丘．比丘尼以四
正斷為四種軍。舍梨子。若比丘．比丘尼成就
四正斷為四種軍者。便能捨惡。修習於善。舍
梨子。猶如王及大臣有種種輿。象輿．馬輿．車
^pb輿．步輿。舍梨子。如是。比丘．比丘尼以四如意
足為扛輿。舍梨子。若比丘．比丘尼成就四如
意足以為輿者。便能捨惡。修習於善。　舍梨子。
猶如王及大臣有種種車莊。以眾好師子．虎．
豹斑文之皮。織成雜色種種莊飾。舍梨子。如
^pb是。比丘．比丘尼以止觀為車。舍梨子。若比丘．
比丘尼成就止觀以為車者。便能捨惡。修習
於善。舍梨子。猶如王及大臣有駕御者。謂御
車人。舍梨子。如是。比丘．比丘尼以正念為駕
御人。舍梨子。若比丘．比丘尼成就正念為駕
^pb御人者。便能捨惡。修習於善。舍梨子。猶如王
及大臣有極高幢。舍梨子。如是。比丘．比丘尼
以己心為高幢。舍梨子。若比丘．比丘尼成就
己心為高幢者。便能捨惡。修習於善。舍梨子。
猶如王及大臣有好道路。平正坦然。唯趣園
^pb觀。舍梨子。如是。比丘．比丘尼以八支聖道為
道路。平正坦然。唯趣涅槃。舍梨子。若比丘．比
丘尼成就八支聖道以為道路。平正坦然。唯
趣涅槃者。便能捨惡。修習於善。舍梨子。猶如
王及大臣有主兵臣。聰明智慧。分別曉了。舍
^pb梨子。如是。比丘．比丘尼以智慧為主兵臣。舍
梨子。若比丘．比丘尼成就智慧為主兵臣者。
便能捨惡。修習於善。舍梨子。猶如王及大臣
有大正殿。極廣高敞。舍梨子。如是。比丘．比丘
尼以智慧為大正殿。舍梨子。若比丘．比丘尼
^pb成就智慧為大正殿者。便能捨惡。修習於善。
　舍梨子。猶如王及大臣昇高殿上。觀殿下人
往來走踊．住立坐臥。舍梨子。如是。比丘．比丘
尼以昇無上智慧高殿。為自觀己心。周正柔
軟。歡喜遠離。舍梨子。若比丘．比丘尼成就無
^pb上智慧高殿。為自觀己心。周正柔軟。歡喜遠
離者。便能捨惡。修習於善。舍梨子。猶如王及
大臣有宗正卿。諳練宗族。舍梨子。如是。比丘．
比丘尼以四聖種為宗正卿。舍梨子。若比丘．
比丘尼成就四聖種為宗正卿者。便能捨惡。
^pb修習於善。舍梨子。猶如王及大臣有名良醫。
能治眾病。舍梨子。如是。比丘．比丘尼以正念
為良醫。舍梨子。若比丘．比丘尼成就正念為
良醫者。便能捨惡。修習於善。　舍梨子。猶如王
及大臣有正御床。敷以氍氀．毾𣰆覆以錦綺羅
^pb縠。有襯體被。兩頭安枕。加陵伽波和邏波遮
悉多羅那。舍利子。如是。比丘．比丘尼以無礙
定為正御床。舍梨子。若比丘．比丘尼成就無
礙定為正御床者。便能捨惡。修習於善。舍梨
子。猶如王及大臣有名珠寶。舍梨子。如是。
^pb比丘．比丘尼以不動心解脫為名珠寶。舍梨
子。若比丘．比丘尼成就不動心解脫為名珠
寶者。便能捨惡。修習於善。舍梨子。猶如王及
大臣極淨沐浴。好香塗身。身極清淨。舍梨子。
如是。比丘．比丘尼以自觀己心為身極淨。舍
^pb梨子。若比丘．比丘尼成就自觀己心為身淨
者。便能敬重奉事世尊．法及比丘眾．戒．不放
逸．布施及定。　佛說如是。尊者舍梨子及諸比
丘聞佛所說。歡喜奉行。三十喻經第五竟(二
千三百八十八字)。
^pb^n70中阿含王相應品轉輪王經第六(第二小土
城誦)我聞如是。　一時。佛遊摩兜麗剎利。在奈
林駛河岸。　爾時。世尊告諸比丘。諸比丘。當自
然法燈。自歸己法。莫然餘燈。莫歸餘法。諸比
丘。若自然法燈。自歸己法。不然餘燈。不歸餘
法者。便能求學得利。獲福無量。所以者何。比
丘。昔
^pb時有王名曰堅念。為轉輪王。聰明智慧。有四
種軍整御天下。由己自在。如法法王。成就七
寶。得人四種如意之德。云何成就七寶。得人
四種如意之德。如前所說成就七寶。得人四
種如意之德。　於是。堅念王而於後時。天輪寶
^pb移。忽離本處。有人見之。詣堅念王白曰。天王。
當知天輪寶移離於本處。堅念王聞已。告曰。
太子。我天輪寶移離於本處。太子。我自曾從
古人聞之。若轉輪王天輪寶移離本處者。彼
王必不久住。命不久存。太子。我已得人間之
^pb欲。今當復求於天上欲。太子。我欲剃除鬚髮。
著袈裟衣。至信．捨家．無家．學道。太子。我今以
此四天下付授於汝。汝當如法治化。莫以非
法。無令國中有諸惡業．非梵行人。太子。汝後
若見天輪寶移離本處者。汝亦當復以此國
^pb政授汝太子。善教敕之。授太子國已。汝亦當
復剃除鬚髮。著袈裟衣。至信．捨家．無家．學道
於是。堅念王授太子國。善教敕已。便剃除鬚
髮。著袈裟衣。至信．捨家．無家．學道。　時。堅念王
出家學道七日之後。彼天輪寶即沒不現。失
^pb天輪已。剎利頂生王便大憂惱。愁慼不樂。剎
利頂生王即詣父堅念王仙人所。到已。白曰。
天王。當知天王學道七日之後。彼天輪寶便
沒不現。父堅念王仙人告子剎利頂生王曰。
汝莫以失天輪寶故而懷憂慼。所以者何。汝
^pb不從父得此天輪。剎利頂生王復白父曰。天
王。我今當何所為。父堅念王仙人告其子曰。
汝當應學相繼之法。汝若學相繼之法者。於
十五日說從解脫時。沐浴澡洗。昇正殿已。彼
天輪寶必從東方來。輪有千輻。一切具足。清
^pb淨自然。非人所造。色如火㷿光明昱爍。剎利頂
生王復白父曰。天王。云何相繼之法欲令我
學。令我學已。於十五日說從解脫時。沐浴澡
洗。昇正殿已。彼天輪寶從東方來。輪有千輻。
一切具足。清淨自然。非人所造。色如火㷿光明
^pb昱爍。　父堅念王仙人復告子曰。汝當觀法如
法。行法如法。當為太子．后妃．婇女及諸臣民．
沙門．梵志乃至昆蟲奉持法齋。月八日．十四
日．十五日修行布施。施諸窮乏沙門．梵志．貧
窮．孤獨．遠來乞者。以飲食．衣被．車乘．華鬘．散
^pb華．塗香．屋舍．床褥．氍𭯫綩綖．給使．明燈。若汝國
中有上尊．名德．沙門．梵志者。汝當隨時往詣
彼所。問法受法。諸尊。何者善法。何者不善法。
何者為罪。何者為福。何者為妙。何者非妙。何
者為黑。何者為白。黑白之法從何而
^pb生。何者現世義。何者後世義。云何作行受善
不受惡。從彼聞已。行如所說。若汝國中有貧
窮者。當出財物。以給恤之。天王。是謂相繼之
法。汝當善學。汝善學已。於十五日說從解脫
時。沐浴澡洗。昇正殿已。彼天輪寶必從東方
^pb來。輪有千輻。一切具足。清淨自然。非人所造。
色如火焰。光明昱爍。　剎利頂生王便於後時
觀法如法。行法如法。而為太子．后妃．婇女及
諸臣民．沙門．梵志乃至昆蟲奉持法齋。月八
日．十四日．十五日修行布施。施諸窮乏沙門．
^pb梵志．貧窮．孤獨．遠來乞者。以飲食．衣被．車乘．
華鬘．散華．塗香．屋舍．床褥．氍𭯫綩綖。給使．明燈。
若其國中有上尊．名德．沙門．梵志者。便自隨
時往詣彼所。問法受法。諸尊。何者善法。何者
不善法。何者為罪。何者為福。何者為妙。何者
^pb非妙。何者為黑。何者為白。黑白之法從何而
生。何者現世義。何者後世義。云何作行受善
不受惡。從彼聞已。行如所說。若其國中有貧
窮者。即出財物。隨時給恤。剎利頂生王於後
十五日說從解脫時。沐浴澡洗。昇正殿已。彼
^pb天輪寶從東方來。輪有千輻。一切具足。清淨
自然。非人所造。色如火㷿光明昱爍。彼亦得轉
輪王。亦成就七寶。亦得人四種如意之德。云
何成就七寶．得人四種如意之德。亦如前說。
　彼轉輪王而於後時。天輪寶移。忽離本處。有
^pb人見之。詣轉輪王白曰。天王。當知天輪寶移
離於本處。轉輪王聞已。告曰。太子。我天輪寶
移離本處。太子。我曾從父堅念王仙人聞之。
若轉輪王天輪寶移離本處者。彼王必不久
住。命不久存。太子。我已得人間之欲。今當
^pb復求於天上欲。太子。我欲剃除鬚髮。著袈裟
衣。至信．捨家．無家．學道。太子。我今以此四天
下付授於汝。汝當如法治化。莫以非法。無令
國中有諸惡業．非梵行人。太子。汝後若見天
輪寶移離本處者。汝亦當復以此國政授汝
^pb太子。善教敕之。授太子國已。汝亦當復剃除
鬚髮。著袈裟衣。至信．捨家．無家．學道於是。轉
輪王授太子國。善教敕已。便剃除鬚髮。著袈
裟衣。至信．捨家．無家．學道。　彼轉輪王出家學
道七日之後。彼天輪寶即沒不現。失天輪已。
^pb剎利頂生王而不憂慼。但染欲著欲。貪欲無
厭。為欲所縛。為欲所觸。為欲所使。不見災患。
不知出要。便自出意治國。以自出意治國故。
國遂衰減。不復增益。猶如昔時諸轉輪王學
相繼法。國土人民轉增熾盛。無有衰減。剎利
^pb頂生王亦復如是。自出意治國。以自出意治
國故。國遂衰減。不復增益。　於是。國師梵志案
行國界。見國人民轉就衰減。不復增益。便作
是念。剎利頂生王自出意治國。以自出意治
國故。國土人民轉就衰減。不復增益。猶如昔
^pb時諸轉輪王學相繼法。國土人民轉增熾盛。
無有衰減。此剎利頂生王亦復如是。自出意
治國。以自出意治國故。國土人民轉就衰減。
不復增益。　國師梵志即共往詣剎利頂生王。
白曰。天王。當知天王自出意治國。以自出意
^pb治國故。國土人民轉就衰減。不復增益。猶如
昔時諸轉輪王學相繼法。國土人民轉增熾
盛。無有衰減。今天王亦復如是。自出意治國。
以自出意治國故。國土人民轉就衰減。不復
增益。剎利頂生王聞已告曰。梵志。我當云何。
國
^pb師梵志白曰。天王。國中有人聰明智慧。明知
算數。國中有大臣眷屬學經明經。誦習受持
相繼之法。猶如我等一切眷屬。天王。當學相
繼之法。學相繼法已。於十五日說從解脫時。
沐浴澡洗。昇正殿已。彼天輪寶必從東方來。
^pb輪有千輻。一切具足。清淨自然。非人所造。色
如火㷿光明昱爍。　剎利頂生王復問曰。梵志。云
何相繼之法欲令我學。令我學已。於十五日
說從解脫時。沐浴澡洗。昇正殿已。彼天輪寶
必從東方來。輪有千輻。一切具足。清淨自然。
^pb非人所造。色如火㷿光明昱爍。國師梵志白曰。
天王。當觀法如法。行法如法。當為太子．后妃．
婇女及諸臣民．沙門．梵志乃至昆蟲奉持法
齋。月八日．十四日．十五日修行布施。施諸窮
乏沙門．梵志．貧窮．孤獨．遠來乞者。以飲
^pb食．衣被．車乘．華鬘．散華．塗香．屋舍．床褥．氍𭯫綩
綖。給使．明燈。若王國中有上尊．名德．沙門．梵
志者。當自隨時往詣彼所。問法受法。諸尊。何
者善法。何者不善法。何者為罪。何者為福。何
者為妙。何者非妙。何者為黑。何者為白。黑白
^pb之法從何而生。何者現世義。何者後世義。云
何作行受善不受惡。從彼聞已。行如所說。若
王國中有貧窮者。當出財物。用給恤之。天王。
是謂相繼之法。當善取學。善取學已。於十五
日說從解脫時。沐浴澡洗。昇正殿已。彼天輪
^pb寶必從東方來。輪有千輻。一切具足。清淨自
然。非人所造。色如火㷿光明昱爍。　剎利頂生王
便於後時觀法如法。行法如法。而為太子．后
妃．婇女及諸臣民．沙門．梵志乃至昆蟲奉持
法齋。月八日．十四日．十五日修行布施。
^pb施諸窮乏沙門．梵志．貧窮．孤獨．遠來乞者。以
飲食．衣被．車乘．華鬘．散華．塗香．屋舍．床褥．氍
𭯫綩綖。給使．明燈。若其國中有上尊．名德．沙門．
梵志者。便自隨時往詣彼所。問法受法。諸尊。
何者善法。何者不善法。何者為罪。何者為福。
^pb何者為妙。何者非妙。何者為黑。何者為白。黑
白之法從何而生。何者現世義。何者後世義。
云何作行受善不受惡。從彼聞已。行如所說。
　然國中民有貧窮者。不能出物。用給恤之。是
為困貧無財物者不能給恤。故人轉窮困。因
^pb窮困故。便盜他物。因偷盜故。其主捕伺收縛。
送詣剎利頂生王。白曰。天王。此人盜我物。願
天王治。剎利頂生王問彼人曰。汝實盜耶。彼
人白曰。天王。我實偷盜。所以者何。天王。以貧
困故。若不盜者。便無以自濟。剎利頂生王
^pb即出財物而給與之。語盜者曰。汝等還去。後
莫復作。於是。國中人民聞剎利頂生王若國
中人有行盜者。王便出財物而給與之。由斯
之故。人作是念。我等亦應盜他財物。　於是。國
人各各競行盜他財物。是為困貧無財物者。
^pb不能給恤。故人轉窮困。因窮困故。盜轉滋甚。
因盜滋甚故。彼人壽轉減。形色轉惡。彼壽轉
減色轉惡已。比丘。父壽八萬歲。子壽四萬歲。
比丘。彼人壽四萬歲時。有人便行盜他財物。
其主捕伺收縛。送詣剎利頂生王。白曰。天王。
^pb此人盜我物。願天王治。剎利頂生王問彼人
曰。汝實盜耶。彼人白曰。天王。我實偷盜。所以
者何。以貧困故。若不盜者。便無以自濟。剎利
頂生王聞已。便作是念。若我國中有盜他物。
更出財物盡給與者。如是唐空竭國藏。盜遂
^pb滋甚。我今寧可作極利刀。若我國中有偷盜
者。便收捕取。坐高標下。斬截其頭。於是。剎利
頂生王後便敕令。作極利刀。若國中有盜他
物者。即敕捕取。坐高標下。斬截其頭。國中人
民聞剎利頂生王敕作利刀。若國中有盜他
^pb物者。即便捕取。坐高標下。斬截其頭。我亦寧
可效作利刀。持行劫物。若從劫物者。捉彼物
主而截其頭。於是。彼人則於後時效作利刀。
持行劫物。捉彼物主。截斷其頭。是為困貧無
財物者。不能給恤故。人轉窮困。因窮困故。盜
^pb轉滋甚。因盜滋甚故。刀殺轉增。因刀殺增故。
彼人壽轉減。形色轉惡。彼壽轉減。色轉惡已。
比丘。父壽四萬歲。子壽二萬歲。　比丘。人壽二
萬歲時。有人盜他財物。其主捕伺收縛。送詣
剎利頂生王。白曰。天王。此人盜我財物。願天
^pb王治。剎利頂生王問彼人曰。汝實盜耶。時。彼
盜者便作是念。剎利頂生王若知其實。或縛
鞭我。或拋或擯。或罰錢物。或種種苦治。或貫
標上。或梟其首。我寧可以妄言欺誑剎利頂
生王耶。念已。白曰。天王。我不偷盜。是為困貧
^pb無財物者。不能給恤故。人轉窮困。因窮困故。
盜轉滋甚。因盜滋甚故。刀殺轉增。因刀殺增
故。便妄言．兩舌轉增。因妄言．兩舌增故。彼人
壽轉減。形色轉惡。彼壽轉減。色轉惡已。比丘。
父壽二萬歲。子壽一萬歲。　比丘。人壽萬歲時。
^pb人民或有德。或無德。若無德者。彼為有德人
起嫉妒意而犯其妻。是為困貧無財物者。不
能給恤故。人轉窮困。因窮困故。盜轉滋甚。因
盜滋甚故。刀殺轉增。因刀殺增故。便妄言。兩
舌轉增。因妄言．兩舌增故。便嫉妒．邪婬轉增。

^pb因嫉妒．邪婬增故。彼人壽轉減。形色轉惡。彼
壽轉減。色轉惡已。比丘。父壽萬歲。子壽五千
歲。　比丘。人壽五千歲時。三法轉增。非法．欲貪．
邪法。因三法增故。彼人壽轉減。形色轉惡。彼
壽轉減。色轉惡已。比丘。父壽五千歲。子壽二
^pb千五百歲。比丘。人壽二千五百歲時。復三法
轉增。兩舌．麤言．綺語。因三法增故。彼人壽轉
減。形色轉惡。彼壽轉減。色轉惡已。比丘。父壽
二千五百歲。子壽千歲。比丘。人壽千歲時。一
法轉增。邪見是也。因一法增故。彼人壽轉減。
^pb形色轉惡。彼壽轉減。色轉惡已。比丘。父壽千
歲。子壽五百歲。　比丘。人壽五百歲時。彼人盡
壽不孝父母。不能尊敬沙門．梵志。不行順事。
不作福業。不見後世罪。彼因不孝父母。不能
尊敬沙門．梵志。不行順事。不作福業。不見後
^pb世罪故。比丘。父壽五百歲。子壽或二百五十．
或二百歲。比丘。今若有長壽。或壽百歲。或不
啻者。　佛復告曰。比丘。未來久遠時。人壽十歲。
比丘。人壽十歲時。女生五月。即便出嫁。比丘。
人壽十歲時。有穀名稗子。為第一美食。猶如
^pb今人。粳糧為上饌。比丘。如是人壽十歲時。有
穀名稗子。為第一美食。比丘。人壽十歲時。若
今日所有美味。酥油．鹽．蜜．甘蔗．糖。彼一切盡
沒。比丘。人壽十歲時。若行十惡業道者。彼便
為人所敬重。猶如今日若行十善業道者。彼
^pb便為人所敬重。比丘。人壽十歲時亦復如是。
若行十惡業道者。彼便為人之所敬重。比丘。
人壽十歲時都無有善名。況復有行十善業
道。　比丘．人壽十歲時。有人名彈罰。周行遍往。
家家彈罰。比丘。人壽十歲時。母於其
^pb子極有害心。子亦於母極有害心。父子．兄弟．
姊妹．親屬。展轉相向。有賊害心。猶如獵師見
彼鹿已。極有害心。比丘。人壽十歲時亦復如
是。母於其子極有害心。子亦於母極有害心。
父子．兄弟．姊妹．親屬。展轉相向。有賊害心。比
^pb丘。人壽十歲時。當有七日刀兵劫。彼若捉草。
即化成刀。若捉樵木。亦化成刀。彼以此刀各
各相殺。彼於七日刀兵劫。過七日便止。　爾時。
亦有人生慚恥羞愧。厭惡不愛。彼人七日刀
兵劫時。便入山野。在隱處藏。過七日已。則從
^pb山野於隱處出。更互相見。生慈愍心。極相愛
念。猶如慈母。唯有一子。與久離別。從遠來還。
安隱歸家。相見喜歡。生慈愍心。極相愛念。如
是彼人過七日後。則從山野於隱處出。更互
相見。生慈愍心。極相愛念。共相見已。便作是
^pb語。諸賢。我今相見。今得安隱。我等坐生不善
法故。今值見此。親族死盡。我等寧可共行善
法。云何當共行善法耶。我等皆是殺生之人。
今寧可共離殺．斷殺。我等應共行是善法。　彼
便共行如是善法。行善法已。壽便轉增。形色
^pb轉好。彼壽轉增。色轉好已。比丘。壽十歲人生
子壽二十。比丘。壽二十歲人復作是念。若求
學善者。壽便轉增。形色轉好。我等應共更增
行善。云何當共更增行善。我等已共離殺．斷
殺．然故共行不與而取。我等寧可離不與取。
^pb斷不與取。我等應共行是善法。彼便共行如
是善法。行善法已。壽便轉增。形色轉好。彼壽
轉增。色轉好已。比丘。壽二十歲人生子壽四
十。　比丘。壽四十歲人亦作是念。若求學善者。
壽便轉增。形色轉好。我等應共更增行善。
^pb云何當共更增行善。我等已離殺．斷殺．離不
與取．斷不與取。然故行邪婬。我等寧可離邪
婬．斷邪婬。我等應共行是善法。彼便共行如
是善法。行善法已。壽便轉增。形色轉好。彼壽
轉增。色轉好已。比丘。壽四十歲人生子壽八
^pb十。　比丘。壽八十歲人亦作是念。若求學善者。
壽便轉增。形色轉好。我等應共更增行善。云
何當共更增行善。我等已離殺．斷殺．離不與
取．斷不與取。離邪婬．斷邪婬。然故行妄言。我
等寧可離妄言．斷妄言。我等應共行是善法。
^pb彼便共行如是善法。行善法已。壽便轉增。形
色轉好。彼壽轉增。色轉好已。比丘。壽八十歲
人生子壽百六十。　比丘。壽百六十歲人亦作
是念。若求學善者。壽便轉增。形色轉好。我等
應共更增行善。云何當共更增行善。我等已
^pb離殺．斷殺．離不與取．斷不與取。離邪婬．斷邪
婬。離妄言．斷妄言。然故行兩舌。我等寧可離
兩舌．斷兩舌。我等應共行是善法。彼便共行
如是善法。行善法已。壽便轉增。形色轉好。彼
壽轉增。色轉好已。比丘。壽百六十歲人生子
^pb壽三百二十歲。　比丘。壽三百二十歲人亦作
是念。若求學善者。壽便轉增。形色轉好。我等
應共更增行善。云何當共更增行善。我等已
離殺．斷殺．離不與取．斷不與取。離邪婬．斷邪
婬。離妄言．斷妄言。離兩舌．斷兩舌。然故行麤
^pb言。我等寧可離麤言．斷麤言。我等應共行是
善法。彼便共行如是善法。行善法已。壽便轉
增。形色轉好。彼壽轉增。色轉好已。比丘。壽三
百二十歲人生子壽六百四十。　比丘。壽六百
四十歲人亦作是念。若求學善者。壽便轉增。

^pb形色轉好。我等應共更增行善。云何當共更
增行善。我等已離殺．斷殺．離不與取．斷不與
取。離邪婬．斷邪婬。離妄言．斷妄言。離兩舌．斷
兩舌。離麤言．斷麤言。然故行綺語。我等寧可
離綺語．斷綺語。我等應共行是善法。彼便共
^pb行如是善法。行善法已。壽便轉增。形色轉好。
彼壽轉增。色轉好已。比丘。壽六百四十歲人
生子壽二千五百。　比丘。壽二千五百歲人亦
作是念。若求學善者。壽便轉增。形色轉好。我
等應共更增行善。云何當共更增行善。我等
^pb已離殺．斷殺．離不與取．斷不與取。離邪婬．斷
邪婬。離妄言．斷妄言。離兩舌．斷兩舌。離麤言．
斷麤言。離綺語．斷綺語。然故行貪嫉。我等寧
可離貪嫉．斷貪嫉。我等應共行是善法。彼便
共行如是善法。行善法已。壽便轉增。形色轉
^pb好。彼壽轉增。色轉好已。比丘。壽二千五百歲
人生子壽五千。　比丘。壽五千歲人亦作是念。
若求學善者。壽便轉增。形色轉好。我等應共
更增行善。云何當共更增行善。我等已離殺．
斷殺．離不與取．斷不與取。離邪婬．斷邪婬。離
^pb妄言．斷妄言。離兩舌．斷兩舌。離麤言．斷麤言。
離綺語．斷綺語。離貪嫉．斷貪嫉。然故行瞋恚。
我等寧可離瞋恚．斷瞋恚。我等應共行是善
法。彼便共行如是善法。行善法已。壽便轉增。
形色轉好。彼壽轉增。色轉好已。比丘。壽五千
^pb歲人生子壽一萬。　比丘。壽萬歲人亦作是念。
若求學善者。壽便轉增。形色轉好。我等應共
更增行善。云何當共更增行善。我等已離殺．
斷殺．離不與取．斷不與取。離邪婬．斷邪婬。離
妄言．斷妄言。離兩舌．斷兩舌。離麤言．斷麤
^pb言。離綺語．斷綺語。離貪嫉．斷貪嫉。離瞋恚．斷
瞋恚。然故行邪見。我等寧可離邪見．斷邪見。
我等應共行是善法。彼便共行如是善法。行
善法已。壽便轉增。形色轉好。彼壽轉增。色轉
好已。比丘。壽萬歲人生子壽二萬。　比丘。壽二
^pb萬歲人亦作是念。若求學善者。壽便轉增。形
色轉好。我等應共更增行善。云何當共更增
行善。我等已離殺．斷殺．離不與取．斷不與取。
離邪婬．斷邪婬。離妄言．斷妄言。離兩舌．斷兩
舌。離麤言．斷麤言。離綺語．斷綺語。離貪嫉．斷
^pb貪嫉。離瞋恚．斷瞋恚。離邪見．斷邪見。然故有
非法．欲惡．貪行邪法。我等寧可離此三惡不
善法．斷三惡不善法。我等應共行是善法。彼
便共行如是善法。行善法已。壽便轉增。形色
轉好。彼壽轉增。色轉好已。比丘。壽二萬歲人
^pb生子壽四萬。　比丘。人壽四萬歲時孝順父母。
尊重恭敬沙門．梵志。奉行順事。修習福業。見
後世罪。彼因孝順父母。尊重恭敬沙門．梵志。
奉行順事。修習福業。見後世罪故。比丘。壽四
萬歲人生子壽八萬。比丘。人壽八萬歲時。此
^pb閻浮洲極大豐樂。多有人民。村邑相近。如雞
一飛。比丘。人壽八萬歲時。女年五百乃當出
嫁。比丘。人壽八萬歲時。唯有如是病。寒熱．大
小便．欲．不食．老。更無餘患。　比丘。人壽八萬歲
時有王名螺。為轉輪王。聰明智慧。有四種軍
^pb整御天下。由己自在。如法法王。成就七寶。彼
七寶者。輪寶．象寶．馬寶．珠寶．女寶．居士寶．主
兵臣寶。是謂為七。千子具足。顏貌端正。勇猛
無畏。能伏他眾。彼必統領此一切地。乃至大
海。不以刀杖。以法教令。令得安樂。比丘。
^pb諸剎利頂生王得為人主。整御天下。行自境
界。從父所得。彼因行自境界。從父所得。壽不
轉減。形色不惡。未曾失樂。力亦不衰。諸比丘。
汝等亦應如是。剃除鬚髮。著袈裟衣。至信．捨
家．無家．學道。行自境界。從父所得。諸比丘。汝
^pb等因行自境界。從父所得。壽不轉減。形色不
惡。未曾失樂。力亦不衰。　云何比丘行自境界。
從父所得。此比丘觀內身如身。觀內覺．心．法
如法。是謂比丘行自境界。從父所得。云何比
丘壽。此比丘修欲定如意足。依遠離。依無欲。
^pb依滅盡。趣向出要。修精進定。修心定。修思惟
定如意足。依遠離。依無欲。依滅盡。趣向出要。
是謂比丘壽。云何比丘色。此比丘修習禁戒。
守護從解脫。又復善攝威儀禮節。見纖介罪。
常懷畏怖。受持學戒。是謂比丘色。云何比丘
^juan16^pb
^pb樂。此比丘離欲．離惡不善之法。乃至得第四
禪成就遊。是謂比丘樂。云何比丘力。此比丘
諸漏已盡。得無漏。心解脫．慧解脫。於現法中
自知自覺。自作證成就遊。生已盡。梵行已立。
所作已辦。不更受有。知如真。是謂比丘力。　比
^pb丘。我不更見有力不可降伏如魔王力。彼漏
盡比丘則以無上聖慧之力而能降伏。　佛說
如是。彼諸比丘聞佛所說。歡喜奉行。轉輪王
經第六竟(六千三百一十三字)。
中阿含經卷
^pb第十五(八千七百二十一字)
中阿含經卷第
十六
　　　　東晉罽賓三藏瞿曇僧伽提婆譯
^n71中阿含王相應品蜱肆經第七(第二小土城
誦)我聞如是。　一時。尊者鳩摩羅迦葉遊拘薩
羅國。與大比丘眾俱。往詣斯和提。住彼村北
尸攝和林。　爾時。斯和提中有王名蜱肆。極大
豐樂。資財無量。畜牧產業不可稱計。封戶．食
邑種種具足。斯和提邑泉池草木一切屬王。
從拘薩羅王波斯匿之所封授。　於是。斯和提
梵志．居士聞。有沙門名鳩摩羅迦葉遊拘薩
羅國。與大比丘眾俱。來至此斯和提。住彼村
北尸攝和林。彼沙門鳩摩羅迦葉有大名稱。
周聞十方。鳩摩羅迦葉才辯無礙。所說微妙。
彼是多聞阿羅訶也。若有見此阿羅訶恭敬
禮事者。快得善利。我等可往見彼沙門鳩摩
羅
^pb迦葉。斯和提梵志．居士各與等類相隨而行。
從斯和提並共北出。至尸攝和林。　是時。蜱肆
王在正殿上。遙見斯和提梵志．居士各與等
類相隨而行。從斯和提並共北出。至尸攝和
林。蜱肆王見已。告侍人曰。此斯和提梵志．居
^pb士。今日何故各與等類相隨而行。從斯和提
並共北出。至尸攝和林。　侍人白曰。天王。彼斯
和提梵志．居士聞。有沙門鳩摩羅迦葉遊拘
薩羅國。與大比丘眾俱。來至此斯和提。住彼
村北尸攝和林。天王。彼沙門鳩摩羅迦葉有
^pb大名稱。周聞十方。鳩摩羅迦葉才辯無礙。所
說微妙。彼是多聞阿羅訶也。若有見此阿羅
訶恭敬禮事者。快得善利。我等可往見彼沙
門鳩摩羅迦葉。天王。是故斯和提梵志．居士
各與等類相隨而行。從斯和提並共北出。至
^pb尸攝和林。　蜱肆王聞已。告侍人曰。汝往詣彼
斯和提梵志．居士所。而語之曰。蜱肆王告斯
和提梵志．居士。諸賢可住。我與汝等共往見
彼沙門鳩摩羅迦葉。汝等愚癡。勿為彼所欺。
為有後世。有眾生生。我如是見。如是說。無有
^pb後世。無眾生生。　侍人受教。即往詣彼斯和提
梵志．居士所。而語之曰。蜱肆王告斯和提梵
志．居士。諸賢可住。我與汝等共往見彼沙門
鳩摩羅迦葉。汝等愚癡。勿為彼所欺。為有後
世。有眾生生。我如是見。如是說。無有後世。無
^pb眾生生。　斯和提梵志．居士聞此教已。答侍人
曰。輒如來敕。　侍人還啟。已宣王命。彼斯和提
梵志．居士住待天王。唯願天王宜知是時。　時。
蜱肆王即敕御者。汝速嚴駕。我今欲行。　御者
受教。即速嚴駕訖。還白王。嚴駕已辦。隨天王
意。　
^pb時。蜱肆王即乘車出。往詣斯和提梵志．居士
所。與共行至尸攝和林。時。蜱肆王遙見尊者
鳩摩羅迦葉在樹林間。即下車步進。往詣尊
者鳩摩羅迦葉所。共相問訊。卻坐一面。問曰。
迦葉。我今欲問。寧見聽耶。　尊者鳩摩羅迦葉
^pb告曰。蜱肆。若欲問者。便可問之。我聞已當思。
　時。蜱肆王即便問曰。迦葉。我如是見。如是說。
無有後世。無眾生生。沙門鳩摩羅迦葉。於意
云何。尊者鳩摩羅迦葉告曰。蜱肆。我今問王。
隨所解答。於王意云何。今此日月。為是今世。
^pb為後世耶。　蜱肆答曰。沙門鳩摩羅迦葉雖作
是說。但我如是見。如是說。無有後世。無眾生
生。　尊者鳩摩羅迦葉告曰。蜱肆。復更有惡而
過此耶。　蜱肆答曰。如是。迦葉。復更有惡。迦葉。
我有親親疾病困篤。我往彼所。到已。謂言。
^pb汝等當知我如是見。如是說。無有後世。無眾
生生。親親。有沙門．梵志如是見。如是說。言。有
後世。有眾生生。我常不信彼之所說。彼復作
是語。若有男女作惡行。不精進。事惰．懈怠．嫉
妒．慳貪。不舒手。不庶幾。極著財物。彼因緣此。
^pb身壞命終。必至惡處。生地獄中。若彼沙門．梵
志所說是真實者。汝等是我親親。作惡行。不
精進事惰．懈怠．嫉妒．慳貪。不舒手。不庶幾。極
著財物。若汝等身壞命終。必至惡處。生地獄
中者。可還語我。蜱肆。彼地獄中如是如是苦。
^pb若當爾者。我便現見。彼聞我語。受我教已。都
無有來語我言。蜱肆。彼地獄中如是如是苦。
迦葉。因此事故。我作是念。無有後世。無眾生
生。　尊者鳩摩羅迦葉告曰。蜱肆。我復問王。隨
所解答。若有王人收縛罪者。送至王所。白曰。

^pb天王。此人有罪。王當治之。王告彼曰。汝等將
去反縛兩手。令彼騎驢。打破敗鼓。聲如驢鳴。
遍宣令已。從城南門出。坐高標下。斬斷其頭。
彼受教已。即反縛罪人。令其騎驢。打破敗鼓。
聲如驢鳴。遍宣令已。從城南門出。坐高標下。
^pb欲斬其頭。此人臨死語彼卒曰。汝且小住。我
欲得見父母．妻子．奴婢．使人。聽我暫去。於王
意云何。彼卒寧當放斯罪人。聽暫去耶。　蜱肆
答曰。不也。迦葉。尊者鳩摩羅迦葉告曰。蜱肆。
王親親者亦復如是。作惡行。不精進。事惰．懈
^pb怠．嫉妒．慳貪．不舒手。不庶幾。極著財物。彼因
緣此。身壞命終。必至惡處。生地獄中。地獄卒
捉極苦治時。彼語卒曰。諸地獄卒。汝等小住。
莫苦治我。我欲暫去詣蜱肆王。告語之曰。彼
地獄中如是如是苦。令彼現見。於王意云何。

^pb彼地獄卒寧當放王親親令暫來耶。蜱肆答
曰。不也。迦葉。　尊者鳩摩羅迦葉告曰。蜱肆。汝
應如是觀於後世。莫如肉眼之所見也。蜱肆。
若有沙門．梵志斷絕離欲。趣向離欲。斷絕離
恚。趣向離恚。斷絕離癡。趣向離癡。彼以清淨
^pb天眼出過於人。見此眾生死時．生時。好色．惡
色。或妙．不妙。往來善處及不善處。隨此眾生
之所作業。見其如真。　蜱肆王復言。沙門鳩摩
羅迦葉雖作是說。但我如是見。如是說。無有
後世。無眾生生。　尊者鳩摩羅迦葉告曰。蜱肆。
^pb復更有惡而過此耶。　蜱肆答曰。如是。迦葉。復
更有惡。迦葉。我有親親疾病困篤。我往彼所。
到已謂言。汝等當知我如是見。如是說。無有
後世。無眾生生。親親。有沙門．梵志如是見。如
是說。言。有後世。有眾生生。我常不信彼之所
^pb說。彼復作是語。若有男女妙行精進。精勤不
懈。無有嫉妒。亦不慳貪。舒手。庶幾。開意放捨。
給諸孤窮。常樂施與。不著財物。彼因緣此。身
壞命終。必昇善處。乃生天上。若彼沙門．梵志
所說是真實者。汝等是我親親。妙行精進。精
^pb勤不懈。無有嫉妒。亦不慳貪。舒手。庶幾。開意
放捨。給諸孤窮。常樂施與。不著財物。若汝等
身壞命終。必昇善處。生天上者。可還語我。蜱
肆。天上如是如是樂。若當爾者。我便現見。彼
聞我語。受我教已。都無有來語我言。蜱肆。天
^pb上如是如是樂。迦葉。因此事故。我作是念。無
有後世。無眾生生。　尊者鳩摩羅迦葉告曰。蜱
肆。聽我說喻。慧者聞喻則解其義。蜱肆。猶村
邑外有都圊廁。深沒人頭。糞滿其中。而有一
人墮沒廁底。若復有人為慈愍彼。求義及饒
益。求
^pb安隱快樂。便從廁上徐徐挽出。刮以竹片。拭
以樹葉。洗以暖湯。彼於後時淨澡浴已。以香
塗身。昇正殿上。以五所欲而娛樂之。於王意
云何。彼人寧復憶念先廁。歡喜稱譽。復欲見
耶。　蜱肆答曰。不也。迦葉。若更有人憶念彼廁。
^pb歡喜稱譽而欲見者。便不愛此人。況復自憶
念先廁。歡喜稱譽。復欲見者。是處不然。　蜱肆。
若王有親親妙行精進。精勤不懈。無有嫉妒。
亦不慳貪。舒手。庶幾。開意放捨。給諸孤窮。常
樂施與。不著財物。彼因緣此。身壞命終。必昇
^pb善處。乃生天上。生天上已。天五所欲而自娛
樂。於王意云何。彼天天子寧當捨彼天五所
欲。憶念於此人間五欲。歡喜稱譽。復欲見耶。
　蜱肆答曰。不也。迦葉。所以者何。人間五欲臭
處不淨。甚可增惡。而不可向。不可愛念。麤澀
^pb不淨。迦葉。比於人間五所欲者。天欲為最。最
上最好。最妙最勝。若彼天天子捨天五欲。而
更憶念人間五欲。歡喜稱譽。復欲見者。是處
不然。　蜱肆。汝應如是觀於後世。莫如肉眼之
所見也。蜱肆。若有沙門．梵志斷絕離欲。趣向
^pb離欲。斷絕離恚。趣向離恚。斷絕離癡。趣向離
癡。彼以清淨天眼出過於人。見此眾生死時．
生時。好色．惡色。或妙．不妙。往來善處及不善
處。隨此眾生之所作業。見其如真。蜱肆王復
言。沙門鳩摩羅迦葉雖作是說。但我如是見。
^pb如是說。無有後世。無眾生生。　尊者鳩摩羅迦
葉告曰。蜱肆。復更有惡而過是耶。　蜱肆答曰。
如是。迦葉。復更有惡。迦葉。我有親親疾病困
篤。我往彼所。到已謂言。汝等當知我如是見。
如是說。無有後世。無眾生生。親親。有沙門．梵
志
^pb如是見。如是說。言。有後世。有眾生生。我常不
信彼之所說。彼復作是語。若有男女妙行精
進。精勤不懈。無有嫉妒。亦不慳貪。舒手。庶幾。
開意放捨。給諸孤窮。常樂施與。不著財物。彼
因緣此。身壞命終。必昇善處。乃生天上。若彼
^pb沙門．梵志所說是真實者。汝等是我親親。妙
行精進。精勤不懈。無有嫉妒。亦不慳貪。舒手。
庶幾。開意放捨。給諸孤窮。常樂施與。不著財
物。若汝等身壞命終。必昇善處。生天上者。可
還語我。蜱肆。天上如是如是樂。若汝天上而
^pb作是念。我若還歸。當何所得。蜱肆王家多有
財物。吾當與汝。彼聞我語。受我教已。都無有
來語我言。蜱肆。天上如是如是樂。迦葉。因此
事故。我作是念。無有後世。無眾生生。　尊者鳩
摩羅迦葉告曰。蜱肆。天上壽長。人間命短。若
^pb人間百歲。是三十三天一日一夜。如是一日
一夜。月三十日。年十二月。三十三天天壽千
年。於王意云何。若汝有親親妙行精進。精勤
不懈。無有嫉妒。亦不慳貪。舒手。庶幾。開意放
捨。給諸孤窮。常樂施與。不著財物。彼因緣此。
^pb身壞命終。必昇善處。乃生天上。生天上已。便
作是念。我等先當一日一夜。以天五欲而自
娛樂。或二．三．四。至六．七日。以天五欲而自娛
樂。然後當往語蜱肆王。天上如是如是樂。令
彼現見。於王意云何。汝竟當得爾所活不。　蜱
^pb肆問曰。迦葉。誰從後世來語。沙門鳩摩羅迦
葉。天上壽長。人間命短。若人間百歲。是三十
三天一日一夜。如是一日一夜。月三十日。年
十二月。三十三天天壽千年。　尊者鳩摩羅迦
葉告曰。蜱肆。聽我說喻。慧者聞喻則解其義。
蜱肆。
^pb猶如盲人。彼作是說。無黑白色。亦無見黑白
色。無長短色。亦無見長短色。無近遠色。亦無
見近遠色。無麤細色。亦無見麤細色。何以故。
我初不見不知。是故無有色。彼盲如是說。為
真說耶。　蜱肆答曰。不也。迦葉。所以者何。迦葉。
^pb有黑白色。亦有見黑白色。有長短色。亦有見
長短色。有近遠色。亦有見近遠色。有麤細色。
亦有見麤細色。若盲作是說。我不見不知。是
故無有色者。彼作是說。為不真實。　尊者鳩摩
羅迦葉告曰。蜱肆王亦如盲。若王作是說。誰
^pb從後世來語。沙門鳩摩羅迦葉。天上壽長。人
間命短。若人間百歲是三十三天一日一夜。
如是一日一夜。月三十日。年十二月。三十三
天天壽千年。　蜱肆王言。沙門鳩摩羅迦葉。大
為不可。不應作是說。所以者何。沙門鳩摩羅
^pb迦葉。精進比我如盲。迦葉。若知我知我親親
妙行精進。精勤不懈。無有嫉妒。亦不慳貪。舒
手。庶幾。開意放捨。給諸孤窮。常樂施與。不著
財物。彼因緣此。身壞命終。必昇善處。生天上
者。迦葉。我今便應即行布施。修諸福業。奉齋
^pb守戒已。以刀自殺。或服毒藥。或投坑井。或自
縊死。沙門鳩摩羅迦葉。精進不應比我如彼
盲人。　尊者鳩摩羅迦葉告曰。蜱肆。復聽我說
喻。慧者聞喻則解其義。蜱肆。猶如梵志有年
少婦。方始懷妊。又前婦者已有一男。而彼梵
^pb志於其中間忽便命終。命終之後。彼前婦兒
語小母曰。小母。當知今此家中所有財物盡
應屬我。不復見應可與分者。小母報曰。我今
懷妊。若生男者。汝應與分。若生女者。物盡屬
汝。彼前婦兒復更再三語小母曰。今此家中
^pb所有財物盡應屬我。不復見應可與分者。小
母亦復再三報曰。我今懷妊。若生男者。汝應
與分。若生女者。物盡屬汝。於是。小母愚癡不
達。不善曉解。無有智慧。欲求存命而反自害。
即入室中。便取利刀自決其腹。看為是男。為
^pb是女耶。彼愚癡不達。不善曉解。無有智慧。欲
求存命而反自害及腹中子。　當知蜱肆亦復
如是愚癡不達。不善曉解。無有智慧。欲求存
命。反作是念。迦葉。若知我知我親親妙行精
進。精勤不懈。無有嫉妒。亦不慳貪。舒手。庶幾。
^pb開意放捨。給諸孤窮。常樂施與。不著財物。彼
因緣此。身壞命終。必昇善處。生天上者。我今
便應即行布施。修諸福業。奉齋守戒已。以刀
自殺。或服毒藥。或投坑井。或自縊死。沙門鳩
摩羅迦葉。精進不應比我如彼盲人。蜱肆。若
^pb精進人長壽者。便得大福。若得大福者。便得
生天長壽。蜱肆。汝應如是觀於後世。莫如肉
眼之所見也。蜱肆。若有沙門．梵志斷絕離欲。
趣向離欲。斷絕離恚。趣向離恚。斷絕離癡。趣
向離癡。彼以清淨天眼出過於人。見此眾生
^pb死時．生時。好色．惡色。或妙．不妙。往來善處及
不善處。隨此眾生之所作業。見其如真。　蜱肆
王復言。沙門鳩摩羅迦葉雖作是說。但我如
是見。如是說。無有後世。無眾生生。尊者鳩摩
羅迦葉告曰。蜱肆。復更有惡而過此耶。　蜱肆
^pb答曰。如是。迦葉。復更有惡。迦葉。我有親親疾
病困篤。我往彼所。慰勞看彼。彼亦慰勞視我。
彼若命終。我復詣彼慰勞看彼。彼亦不復慰
勞視我。我亦不復慰勞看彼。迦葉。以此事故。
我作是念。無眾生生。　尊者鳩摩羅迦葉告曰。

^pb蜱肆。復聽我說喻。慧者聞喻則解其義。蜱肆。
猶如有人善能吹螺。若彼方土未曾聞螺聲。
便往彼方。於夜闇中昇高山上盡力吹螺。彼
眾多人未曾聞螺聲。聞已。便念。此為何聲。如
是極妙。為甚奇特。實可愛樂。好可觀聽。令心
^pb歡悅。時。彼眾人便共往詣善吹螺人所。到已。
問曰。此是何聲。如是極妙。為甚奇特。實可愛
樂。好可觀聽。令心歡悅。善吹螺人以螺投地。
語眾人曰。諸君。當知即此螺聲。於是。眾人以
足蹴螺。而作是語。螺可出聲。螺可出聲。寂無
^pb音響。善吹螺人便作是念。今此眾人愚癡不
達。不善曉解。無有智慧。所以者何。乃從無知
之物欲求音聲。　是時。善吹螺人還取彼螺。以
水淨洗。便舉向口。盡力吹之。時。彼眾人聞已。
作是念。螺甚奇妙。所以者何。謂因手因水因
^pb口。風吹便生好聲。周滿四方。如是。蜱肆。若人
活命存者。則能言語共相慰勞。若其命終。便
不能言共相慰勞。蜱肆。汝應如是觀眾生生。
莫如肉眼之所見也。蜱肆。若有沙門．梵志斷
絕離欲。趣向離欲。斷絕離恚。趣向離恚。斷絕
^pb離癡。趣向離癡。彼以清淨天眼出過於人。見
此眾生死時．生時。好色．惡色。或妙．不妙。往來
善處及不善處。隨此眾生之所作業。見其如
真。　蜱肆王復言。沙門鳩摩羅迦葉雖作是說。
但我如是見。如是說。無眾生生。　尊者鳩摩羅
^pb迦葉告曰。蜱肆。復更有惡而過此耶。　蜱肆答
曰。如是。迦葉。復更有惡。迦葉。我有右伺。收捕
罪人送詣我所。到已。白曰。天王。此人有罪。願
王治之。我語彼曰。取此罪人可生稱之。生稱
之已。還下著地。以繩絞殺。殺已復稱。我欲得
^pb知此人為何時極輕柔軟。色悅澤好。為死時
耶。為活時耶。彼受我教。取此罪人。活稱之已。
還下著地。以繩絞殺。殺已復稱。彼罪人活時
極輕柔軟。色悅澤好。彼人死已。皮轉厚重。堅
不柔軟。色不悅澤。迦葉。因此事故。我作是念。
^pb無眾生生。　尊者鳩摩羅迦葉告曰。蜱肆。復聽
我說喻。慧者聞喻則解其義。蜱肆。猶如鐵丸
或鐵犁鑱。竟日火燒。彼當爾時。極輕柔軟。色
悅澤好。若火滅已。漸漸就冷。轉凝厚重。堅不
柔軟。色不悅澤。如是。蜱肆。若人活時。身體極
^pb輕柔軟。色悅澤好。若彼死已。便轉厚重。堅不
柔軟。色不悅澤。蜱肆。汝應如是觀眾生生。莫
如肉眼之所見也。蜱肆。若有沙門．梵志斷絕
離欲。趣向離欲。斷絕離恚。趣向離恚。斷絕離
癡。趣向離癡。彼以清淨天眼出過於人。見眾
^pb生死時．生時。好色．惡色。或妙．不妙。往來善處
及不善處。隨此眾生之所作業。見其如真。　蜱
肆王復言。沙門鳩摩羅迦葉雖作是說。但我
如是見。如是說。無眾生生。　尊者鳩摩羅迦葉
告曰。蜱肆。復更有惡而過此耶。蜱肆答曰。如
^pb是。迦葉。復更有惡。迦葉。我有右伺收捕罪人
送詣我所。到已。白曰。天王。此人有罪。願王治
之。我語彼曰。取此罪人倒著鐵釜中。或著銅
釜中。密蓋其口。於下燃火。下燃火已。觀視眾
生入時出時。往來周旋。彼受我教。取此罪人。
^pb倒著鐵釜中。或著銅釜中。密蓋其口。於下燃
火。下燃火已。觀視眾生入時出時．往來周旋。
迦葉。我作如是方便。不見眾生生。迦葉。因此
事故。我作是念。無眾生生。　尊者鳩摩羅迦葉
告曰。蜱肆。我今問汝。隨所解答。於意云何。若
^pb汝食好極美上饌。晝寢於床。汝頗曾憶於夢
中見園觀浴池．林木華果．清泉長流。極意遊
戲周旋往來耶。　蜱肆答曰。曾憶有之。　迦葉復
問。若汝食好極美上饌。晝寢於床。爾時頗有
直侍人不。　答曰。有也。　迦葉復問。若汝食好極
^pb美上饌。晝寢於床。當爾之時。左右直侍頗有
見汝出入周旋往來時耶。　蜱肆答曰。正使異
人亦不能見。況復左右直侍人耶。蜱肆。汝應
如是觀眾生生。莫如肉眼之所見也。蜱肆。若
有沙門．梵志斷絕離欲。趣向離欲。斷絕離恚。
^pb趣向離恚。斷絕離癡。趣向離癡。彼以清淨天
眼出過於人。見此眾生死時．生時。好色．惡色。
或妙．不妙。往來善處及不善處。隨此眾生之
所作業。見其如真。　蜱肆王復言。沙門鳩摩羅
迦葉雖作是說。但我如是見。如是說。無眾生
^pb生。　尊者鳩摩羅迦葉告曰。蜱肆。復更有惡而
過此耶。　蜱肆答曰。如是。迦葉。復更有惡。迦葉。
我有右伺。收捕罪人送詣我所。到已。白曰。天
王。此人有罪。願王治之。我語彼曰。取此罪人
剝皮剔肉。截筋破骨。乃至於髓。求眾生生。彼
^pb受我教。取此罪人剝皮剔肉。截筋破骨。乃至
於髓。求眾生生。迦葉。我作如是方便求眾生
生。而竟不見眾生生。迦葉。因此事故。我作是
念。無眾生生。　尊者鳩摩羅迦葉告曰。蜱肆。復
聽我說喻。慧者聞喻則解其義。蜱肆。猶如事
^pb火編髮梵志居近道邊。去彼不遠。有商人宿。
時。諸商人過夜平旦匆匆發去。忘一小兒。於
是。事火編髮梵志早起案行商人宿處。見一
小兒獨住失主。見已。念曰。今此小兒無所依
怙。我不養者。必死無疑。便抱持去。還至本處
^pb而養長之。此兒轉大。諸根成就。爾時。事火編
髮梵志彼於人間有小事緣。於是。事火編髮
梵志敕年少曰。我有小事暫出人間。汝當種
火。慎莫令滅。若火滅者。汝可取此火鑽求之。
爾時。事火編髮梵志善教敕已。即至人間。於
^pb後年少便出遊戲。火遂滅盡。彼還求火。即取
火鑽以用打地。而作是語。火出。火出。火竟不
出。復於石上加力打之。火出。火出。火亦不出。
火既不出。便破火鑽十片．百片。棄去坐地。愁
惱而言。不能得火。當如之何。　是時。事火編髮
^pb梵志彼於人間所作已訖。還歸本處。到已。問
曰。年少。汝不遊戲隨視種火。不令滅耶。年少
白曰。尊者。我出遊戲。火後遂滅。我還求火。即
取火鑽以用打地而作是語。火出。火出。火竟
不出。復於石上加力打之。火出。火出。火亦不
^pb出。火既不出。便破火鑽十片．百片。棄去坐地。
尊者。我如是求。不能得火。當如之何。　爾時。事
火編髮梵志便作是念。今此年少甚癡不達。
不善曉解。無有智慧。所以者何。從無知火鑽
作如是意求索火耶。於是。事火編髮梵志取
^pb燥火鑽火母。著地而以鑽之。即便火出。轉轉
熾盛。語年少曰。年少。求火法應如是。不應如
汝愚癡不達。無有智慧。從無知火鑽作如是
意求索於火。當知蜱肆亦復如是。愚癡不達。
不善曉解。無有智慧。於無知死肉乃至骨髓
^pb求眾生生。蜱肆。汝應如是觀眾生生。莫如肉
眼之所見也。蜱肆。若有沙門．梵志斷絕離欲。
趣向離欲。斷絕離恚。趣向離恚。斷絕離癡。趣
向離癡。彼以清淨天眼出過於人。見此眾生
死時．生時。好色．惡色。或妙．不妙。往來善處及
^pb不善處。隨此眾生之所作業。見其如真。　蜱肆
王復言。沙門鳩摩羅迦葉雖作是說。但我此
見欲取．恚取．怖取．癡取。終不能捨。所以者何。
若有他國異人聞之。便作是說。蜱肆王有見
長夜受持。彼為沙門鳩摩羅迦葉之所降伏．
^pb所治斷捨。迦葉。是故我此見欲取．恚取．怖取．
癡取。終不能捨。　尊者鳩摩羅迦葉告曰。蜱肆。
聽我說喻。慧者聞喻則解其義。蜱肆。猶如朋
友二人捨家治生。彼行道時。初見有麻甚多
無主。一人見已。便語伴曰。汝當知之。今此有
^pb麻甚多無主。我欲與汝共取。自重而擔。還歸
可得資用。便取重擔。彼於道路復見多有劫
貝紗縷及劫貝衣甚多無主。復見多銀亦無
有主。一人見已。便棄麻擔取銀自重。復於道
路見多金聚而無有主。時。擔銀人語擔麻
^pb者。汝今當知。此金極多而無有主。汝可捨麻。
我捨銀擔。我欲與汝共取此金。重擔而歸。可
得供用。彼擔麻者語擔銀人。我此麻擔已好。
裝治縛束已堅。從遠擔來。我不能捨。汝且自
知。勿憂我也。於是。擔銀人強奪麻擔。撲著於
^pb地而𢱍之。彼擔麻者語擔銀人。汝已如是𢱍
我擔。我此麻擔縛束已堅。所來處遠。我要自
欲擔此麻歸。終不捨之。汝且自知。勿憂我也。
　彼擔銀人即捨銀擔。便自取金重擔而還。擔
金人歸。父母遙見擔金來歸。見已。嘆曰。善來。
^pb賢子。快來。賢子。汝因是金快得生活。供養父
母。供給妻子．奴婢．使人。復可布施沙門．梵志。
作福昇上。善果善報。生天長壽。彼擔麻者還
歸其家。父母遙見擔麻來歸。見已。罵曰。汝罪
人來。無德人來。汝因此麻。不得生活。供
^pb養父母。供給妻子．奴婢．使人。又亦不得布施
沙門及諸梵志。作福昇上。善果善報。生天長
壽當知蜱肆亦復如是。若汝此見欲取．恚取．
怖取．癡取。終不捨者。汝便當受無量之惡。亦
為眾人之所增惡。　蜱肆王復言。沙門鳩摩羅
^pb迦葉雖作是說。但我此見欲取．恚取．怖取．癡
取。終不能捨。所以者何。若有他國異人聞之。
便作是說。蜱肆王有見長夜受持。彼為沙門
鳩摩羅迦葉之所降伏．所治斷捨。迦葉。是故
我此見欲取．恚取．怖取．癡取。終不能捨。　尊者
^pb鳩摩羅迦葉告曰。蜱肆。復聽我說喻。慧者聞
喻則解其義。蜱肆。猶如商人與其大眾。有千
乘車。行飢儉道。此大眾中而有兩主。彼作是
念。我等何因得脫此難。復作是念。我此大眾
應分為兩部。部各五百。彼商人眾便分為兩
^pb部。部各五百。於是。一商人主將五百乘至飢
儉道。彼商人主常在前導。見有一人從傍道
來。衣服盡濕。身黑頭黃。兩眼極赤。著蘅華鬘
而乘驢車。泥著兩𨍉彼商人主見。便問曰。飢儉
道中有天雨不。彼有新水．樵及草耶。彼人答
^pb曰。飢儉道中天降大雨。極有新水乃饒樵．草。
諸賢。汝等可捨故水．樵．草。莫令乘乏。汝等不
久當得新水及好樵．草。　彼商人主聞已即還．
詣諸商人而告之曰。我在前行。見有一人從
傍道來。衣服盡濕。身黑頭黃。兩眼極赤。著蘅
^pb華鬘而乘驢車。泥著兩𨍉我問彼曰。飢儉道中
有天雨不。彼有新水．樵及草耶。彼答我曰。飢
儉道中天降大雨。極有新水乃饒樵．草。諸賢。
汝等可捨故水．樵．草。莫令乘乏。汝等不久當
得新水及好樵．草。諸商人。我等可捨故
^pb水．樵．草。如是不久當得新水．樵．草。莫令乘乏。
彼商人等即便棄捨故水．樵．草。一日行道不
得新水．樵．草。二日．三日。乃至七日行道。猶故
不得新水．樵．草。過七日已。為食人鬼之所殺
害。　第二商人主便作是念。前商人主已過嶮
^pb難。我等今當以何方便復得脫難。第二商人
主作是念已。與五百車即便俱進至飢儉道。
第二商人主自在前導。見有一人從傍道來。
衣服盡濕。身黑頭黃。兩眼極赤。著蘅華鬘而
乘驢車。泥著兩𨍉第二商人主見便問曰。飢儉
^pb道中有天雨不。彼有新水．樵及草耶。彼人答
曰。飢儉道中天降大雨。極有新水乃饒樵．草。
諸賢。汝等可捨故水．樵．草。莫令乘乏。汝等不
久當得新水及好樵．草。　第二商人主聞已即
還。詣諸商人而告之曰。我在前行見有一
^pb人從傍道來。衣服盡濕。身黑頭黃。兩眼極赤。
著蘅華鬘而乘驢車。泥著兩𨍉我問彼曰。飢儉
道中有天雨不。彼有新水．樵及草耶。彼答我
曰。飢儉道中天適大雨。極有新水乃饒樵．草。
諸賢。汝等可捨故水．樵．草。莫令乘乏。汝等不
^pb久當得新水及好樵．草。諸商人。我等未可捨
故水．樵．草。若得新水．樵．草。然後當棄。彼不捨
故水．樵．草。一日行道不得新水．樵．草。二日．三
日。乃至七日行道。猶故不得新水．樵．草。第二
商人主在前行時。見前第一商人主及諸商
^pb人為食人鬼之所殺害。第二商人主見已。語
諸商人。汝等看前商人主愚癡不達。不善曉
解。無有智慧。既自殺身。復殺諸人。汝等商人
若欲取前諸商人物。自恣取之。當知蜱肆亦
復如是。若汝此見欲取．恚取．怖取．癡取。終
^pb不捨者。汝便當受無量之惡。亦為眾人之所
憎惡。猶前第一商人之主及諸商人。　蜱肆王
復言。沙門鳩摩羅迦葉雖作是說。但我此見
欲取．恚取．怖取．癡取。終不能捨。所以者何。若
有他國異人聞之。便作是說。蜱肆王有見長
^pb夜受持。彼為沙門鳩摩羅迦葉之所降伏．所
治斷捨。迦葉。是故我此見欲取．恚取．怖取．癡
取。終不能捨。尊者鳩摩羅迦葉告曰。蜱肆。復
聽我說喻。慧者聞喻則解其義。蜱肆。猶如二
人許戲賭䴵第一戲者並竊食之。食一．二．三。或
^pb至眾多。第二戲者便作是念。共此人戲。數數
欺我而偷䴵。或一．二．三。或至眾多。見如是已。
語彼伴曰。我今欲息。後當更戲。於是。第二戲
者離於彼處。便以毒藥用塗其䴵塗已即還。語
其伴曰。可來共戲。即來共戲。第一戲
^pb者復竊䴵。或一．二．三。或至眾多。既食䴵。即便
戴眼吐沫欲死。於是。第二戲者向第一戲人
即說頌曰。
此[麩-夫+并]毒藥塗　汝貪食不覺　坐為[麩-夫+并]欺我
後必致苦患
^pb知蜱肆亦復如是。若汝此見欲取．恚取．怖
取．癡取。終不捨者。汝便當受無量之惡。亦為
眾人之所憎惡。猶如戲人為䴵他。還自得殃。
　蜱肆王復言。沙門鳩摩羅迦葉雖作是說。但
我此見欲取．恚取．怖取．癡取。終不能捨。所以
^pb者何。若有他國異人聞之。便作是說。蜱肆王
有見長夜受持。彼為沙門鳩摩羅迦葉之所
降伏．所治斷捨。迦葉。是故我此見欲取．恚取．
怖取．癡取。終不能捨。　尊者鳩摩羅迦葉告曰。
蜱肆。復聽我說喻。慧者聞喻則解其義。蜱
^pb肆。猶養豬人。彼行路時。見有熇糞甚多無主。
便作是念。此糞可以養飽多豬。我寧可取自
重而去。即取負去。彼於中道遇天大雨。糞液
流漫。澆污其身。故負持去。終不棄捨。彼則自
受無量之惡。亦為眾人之所憎惡。當知蜱肆
^pb亦復如是。若汝此見欲取．恚取．怖取．癡取。終
不捨者。汝便當受無量之惡。亦為眾人之所
憎惡。猶養豬人。　蜱肆王復言。沙門鳩摩羅迦
葉雖作是說。但我此見欲取．恚取．怖取．癡取。
終不能捨。所以者何。若有他國異人聞之。便
^pb作是說。蜱肆王有見長夜受持。彼為沙門鳩
摩羅迦葉之所降伏．所治斷捨。迦葉。是故我
此見欲取．恚取．怖取．癡取。終不能捨。　尊者鳩
摩羅迦葉告曰。蜱肆。復聽我說最後譬喻。若
汝知者。善。若不知者。我不復說法。蜱肆。猶如
^pb大豬為五百豬王。行嶮難道。彼於中路遇見
一虎。豬見虎已。便作是念。若與鬥者。虎必殺
我。若畏走者。然諸親族便輕慢我。不知今當
以何方便得脫此難。作是念已。而語虎曰。若
欲鬥者。便可共鬥。若不爾者。借我道過。彼虎
^pb聞已。便語豬曰。聽汝共鬥。不借汝道。豬復語
曰。虎。汝小住。待我被著祖父時鎧。還當共戰。
彼虎聞已。而作是念。彼非我敵。況祖父鎧耶。
便語豬曰。隨汝所欲。豬即還至本廁處所。婉
轉糞中。塗身至眼已。便往至虎所。語曰。汝欲
^pb鬥者便可共鬥。若不爾者。借我道過。虎見豬
已。復作是念。我常不食雜小蟲者。以惜牙故。
況復當近此臭豬耶。虎念是已。便語豬曰。我
借汝道。不與汝鬥。豬得過已。則還向虎而說
頌曰。
　
^pb虎汝有四足　　我亦有四足
汝來共我鬥　何意怖而走。
虎聞已。亦復說頌而答豬曰。
汝毛豎森森　諸畜中下極　豬汝可速去
糞臭不可堪。
^pb豬自誇復說頌曰。
摩竭鴦二國　聞我共汝鬥　汝來共我戰
何以怖而走
聞此已。復說頌曰。
舉身毛皆污　豬汝臭熏我　汝鬥欲求勝
^pb我今與汝勝
者鳩摩羅迦葉告曰。蜱肆。我亦如是。若汝
此見欲取．恚取．怖取．癡取。終不捨者。汝便自
受無量之惡。亦為眾人之所憎惡。猶如彼虎
與豬勝也。　蜱肆王聞已。白曰。尊者初說日月
^pb喻時。我聞即解。歡喜奉受。然我欲從尊者鳩
摩羅迦葉求上復上妙智所說。是故我向問
復問耳。我今自歸尊者鳩摩羅迦葉。　尊者鳩
摩羅迦葉告曰。蜱肆。汝莫歸我。我所歸佛。汝
亦應歸。　蜱肆王白曰。尊者。我今自歸佛．法及
^pb比丘眾。願尊者鳩摩羅迦葉為佛受我為優
婆塞。從今日始。終身自歸。乃至命盡。尊者鳩
摩羅迦葉。我從今日始行布施修福。　尊者鳩
摩羅迦葉問曰。蜱肆。汝欲行施修福。施與幾
人。能至幾時。　蜱肆王白曰。布施百人。或至千
^pb人。一日．二日。或至七日。　尊者鳩摩羅迦葉告
曰。若王行施修福。布施百人。或至千人。一日．
二日。或至七日者。諸方沙門．梵志盡聞。蜱肆
王有見長夜受持。彼為沙門鳩摩羅迦葉之
所降伏．所治斷捨。諸方聞已。盡當遠來。七
^pb日之中不及王施。若不得食王信施者。王便
無福。不得長夜受其安樂。蜱肆王。猶如種子
不碎不壞。不剖不坼。非風非日。非水中傷。秋
時好藏。若彼居士深耕良田。極治地已。隨時
下種。然雨澤不適者。於蜱肆意云何。彼種可
^pb得生增長不。　答曰。不也。　尊者鳩摩羅迦葉告
曰。蜱肆。汝亦如是。若行施修福。布施百人或
至千人。一日．二日。或至七日者。諸方沙門．梵
志盡聞。蜱肆王有見長夜受持。彼為沙門鳩
摩羅迦葉之所降伏．所治斷捨。諸方聞已。盡
^pb當遠來。七日之中不及王施。若不得食王信
施者。王便無福。不得長夜受其安樂。　蜱肆王
復問曰。尊者。我當云何。尊者鳩摩羅迦葉答
曰。蜱肆。汝當行施修福。常供長齋。若蜱肆王
行施修福。常供長齋者。諸方沙門．梵志聞。蜱
^pb肆王有見長夜受持。彼為沙門鳩摩羅迦葉
之所降伏．所治斷捨。諸方聞已。盡當遠來。彼
皆可得及王信施。王便有福。而得長夜受其
安樂。蜱肆。猶如種子不碎不壞。不剖不坼。非
風非日。非水中傷。秋時好藏。若彼居士深耕
^pb良田。極治地已。隨時下種。雨澤適者。於蜱肆
意云何。彼種可得生增長不。　答曰。生也。　尊者
鳩摩羅迦葉告曰。蜱肆。汝亦如是。若當行施
修福。常供長齋者。諸方沙門．梵志聞。蜱肆王
有見長夜受持。彼為沙門鳩摩羅迦葉之所
^pb降伏．所治斷捨。諸方聞已。盡當遠來。彼皆可
得及王信施。王便有福。而得長夜受其安樂。
　於是。蜱肆王白曰。尊者。我從今始行施修福。
常供長齋。　爾時。尊者鳩摩羅迦葉為蜱肆王
及斯和提梵志．居士說法。勸發渴仰。成就歡
^pb喜。無量方便。為彼說法。勸發渴仰。成就歡喜
已。默然而住。於是。蜱肆王及斯和提梵志．居
士。尊者鳩摩羅迦葉為其說法。勸發渴仰。成
就歡喜已。即從坐起。稽首尊者鳩摩羅迦葉
足。繞三匝而去。彼蜱肆王雖行施修福。然極
^pb惡麤弊豆羹菜茹。唯一片薑。又復施以麤弊
布衣。時。監廚者名優多羅。彼行施修福時。為
蜱肆王囑語上座咒願。此施若有福報者。莫
令蜱肆王今世後世受。蜱肆王聞優多羅行
施修福時。常為囑上座咒願。此施若有福報
^pb者。莫令蜱肆王今世後世受。聞已。即呼問曰。
優多羅。汝實行施修福時。為我囑上座咒願。
此施若有福報者。莫令蜱肆王今世後世受。
為如是耶。　優多羅白曰。實爾。天王。所以者何。
天王雖行施修福。然極惡麤弊豆羹菜茹。唯
^pb一片薑。天王。此食尚不可以手觸。況復自食
耶。天王施以麤弊布衣。天王。此衣尚不可以
腳躡。況復自著耶。我敬天王。不重所施。是故。
天王。我不願此弊布施報令王受也。　蜱肆王
聞已。告曰。優多羅。汝從今始。如我所食。當以
^pb飯食。如我著衣。當以布施。於是。優多羅從是
已後。如王所食。便以飯食。如王所衣。便以布
施。　爾時。優多羅因為蜱肆王監行布施故。身
壞命終。生四王天中。彼蜱肆王以不至心行
布施故。身壞命終。生榵樹林空宮殿中。尊者
^pb橋㷿帝數往遊行彼榵樹林空宮殿中。尊者
橋㷿帝遙見蜱肆王。即便問曰。汝是誰耶。　蜱
肆王答曰。尊者橋㷿帝。頗聞閻浮洲中有斯
和提王。名蜱肆耶。　尊者橋㷿帝答曰。我聞閻
浮洲中斯和提有王。名蜱肆。　蜱肆王白
^pb曰。尊者橋㷿帝。我即是也。本名蜱肆王。　尊者
橋㷿帝復問曰。蜱肆王如是見。如是說。無有
後世。無眾生生。彼何由生此。依四王天小榵
樹林空宮殿中。　蜱肆王白曰。尊者橋㷿帝。我
本實有是見。然為尊者沙門鳩摩羅迦葉之
^pb所降伏．所治斷捨。若尊者橋㷿帝還下閻浮
洲者。願遍告語閻浮洲人。若行施修福時。當
至心與。自手與。自往與。至信與。知有業．有業
報與。所以者何。莫令以是受布施報如斯和
提蜱肆王也。蜱肆王者是布施主。以不至心
^pb行施與故。生依四王天小榵樹林空宮殿中。
爾時。尊者橋㷿帝默然而受。　於是。尊者橋㷿
帝有時來下至閻浮洲。則遍告諸閻浮洲人。
至心施與。自手與。自往與。至信與。知有業．有
業報與。所以者何。莫令以是
^juan17^pb
^pb受布施報如斯和提蜱肆王也。蜱肆王者是
布施主。以不至心行施與故。生依四王天小
榵樹林空宮殿中。　尊者鳩摩羅迦葉所說如
是。蜱肆王．斯和提梵志．居士及諸比丘聞尊
者鳩摩羅迦葉所說。歡喜奉行。蜱肆王經第
^pb七竟(萬三百六十七字)。
中阿含經卷第十六
(萬三百六十七字)中阿含王相應品第一竟
(三萬五千六百二十一字)(第二小土城誦)。
中
^pb阿含經卷第十七
　　　　東晉罽賓三藏瞿曇僧伽提婆譯
　　中阿含長壽王品第二(有十五經)(第二小土
城誦)
　長壽．天．八念　　淨不移動道
郁伽支羅說　娑雞三族姓
梵天迎請佛　　勝天．伽絺那
　念身．支離彌　　上尊長老眠
無刺及真人　說處最在後
n72中阿含長壽王品長壽王本起經第一我聞
如是。　一時。佛遊拘舍彌。在瞿師羅園。　爾時。拘
舍彌諸比丘數共鬥諍。於是。世尊告拘舍彌
諸比丘曰。比丘。汝等莫共鬥諍。所以者何。
若以諍止諍　至竟不見止　唯忍能止諍
是法可尊貴
以者何。昔過去時。有拘娑羅國王。名曰長
壽。復有加赦國王。名梵摩達哆。彼二國王常
共戰諍。於是。加赦國王梵摩達哆
^pb興四種軍象軍．馬軍．車軍．步軍。興四種軍已。
加赦國王梵摩達哆自引軍往。欲與拘娑羅
國王長壽共戰。拘娑羅國王長壽聞加赦國
王梵摩達哆興四種軍象軍．馬軍．車軍．步軍。
興四種軍已。來與我戰。拘娑羅國王長壽聞
^pb已。亦興四種軍象軍．馬軍．車軍．步軍。興四種
軍已。拘娑羅國王長壽自引軍出。往至界上。
列陣共戰。即摧破之。於是。拘娑羅國王長壽
盡奪取彼梵摩達哆四種軍象軍．馬軍．車軍．
步軍。乃復生擒加赦國王梵摩達哆身。得已。
^pb即放而語彼曰。汝窮厄人。今原赦汝。後莫復
作。加赦國王梵摩達哆復再三興四種軍象
軍．馬軍．車軍．步軍。興四種軍已。復自引軍往
與拘娑羅國王長壽共戰。拘娑羅國王長壽
聞加赦國王梵摩達哆復興四種軍象軍．
^pb馬軍．車軍．步軍。興四種軍已。來與我戰。拘娑
羅國王長壽聞已。便作是念。我已剋彼。何須
復剋。我已伏彼。何足更伏。我已害彼。何須復
害。但以空弓。足能伏彼。拘娑羅國王長壽作
是念已。晏然不復興四種軍象軍．馬軍．車軍．
^pb步軍。亦不自往。於是。加赦國王梵摩達哆得
來破之。盡奪取拘娑羅國王長壽四種軍眾
象軍．馬軍．車軍．步軍。　於是。拘娑羅國王長壽
聞加赦國王梵摩達哆來。盡奪取我四種軍
眾象軍．馬軍．車軍．步軍已。復作是念。鬥為甚
^pb奇。鬥為甚惡。所以者何。剋當復剋。伏當復伏。
害當復害。我今寧可獨將一妻。共乘一車。走
至波羅奈。於是。拘娑羅國王長壽即獨將妻。
共乘一車。走至波羅奈。拘
^pb娑羅國王長壽復作是念。我今寧可至村村
邑邑。受學博聞。拘娑羅國王長壽作是念已。
即便往至村村邑邑。受學博聞。以博聞故。即
轉名為長壽博士。　長壽博士復作是念。所為
學者。我今已得。我寧可往波羅奈都邑中。住
^pb街街巷巷。以歡悅顏色作妙音伎。如是波羅
奈諸貴豪族聞已。當極歡喜而自娛樂。長壽
博士作是念已。便往至波羅奈都邑中。住街
街巷巷。以歡悅顏色作妙音伎。如是波羅奈
諸貴豪族聞已。極大歡喜而自娛樂。於是。加
^pb赦國王梵摩達哆外眷屬聞。中眷屬．內眷屬
及梵志國師展轉悉聞。梵志國師聞已。便呼
見之。於是。長壽博士往詣梵志國師所。向彼
而立。以歡悅顏色作妙音伎。梵志國師聞已。
極大歡喜而自娛樂。於是。梵志國師告長壽
博士。汝從今日可依我住。當相供給。長壽博
士白曰。尊者。我有一
^pb妻。當如之何。梵志國師報曰。博士。汝可將來
依我家住。當供給之。於是。長壽博士即將其
妻依梵志國師家住。梵志國師即便供給彼。
　於後時長壽博士妻心懷憂慼。作如是念。欲
令四種軍陣列鹵簿。拔白露刃。徐庠而過。我
^pb欲遍觀。亦復欲得磨刀水飲。長壽博士妻作
是念已。便白長壽博士。我心懷憂慼。作如是
念。欲令四種軍陣列鹵簿。拔白露刃。徐庠而
過。我欲遍觀。亦復欲得磨刀水飲。長壽博士
即告妻曰。卿莫作是念。所以者何。我等今為
^pb梵摩達哆王所破壞。卿當何由得見四種軍
陣列鹵簿。拔白露刃。徐庠而過。我欲遍觀。亦
復欲得磨刀水飲耶。妻復白曰。尊若能得者。
我有活望。若不得者。必死無疑。長壽博士即
便往詣梵志國師所。向彼而立。顏色愁慘。以
^pb惡微聲作諸音伎。梵志國師聞已不得歡喜。
於是。梵志國師問曰。博士。汝本向我立。以歡
悅顏色作妙音伎。我聞已極大歡喜而自娛
樂。汝今何以向我立。顏色愁慘。以惡微聲作
諸音伎。我聞已不得歡喜。長壽博士。汝身無
^pb疾患。意無憂慼耶。長壽博士白曰。尊者。我身
無患。但意有憂慼耳。尊者。我妻心懷憂慼。作
如是念。我欲得四種軍陣列鹵簿。拔白露刃。
徐庠而過。我欲遍觀。亦復欲得磨刀水飲。我
即報妻曰。卿莫作是念。所以者何。我今如此。
^pb卿當何由得四種軍陣列鹵簿。拔白露刃。徐
庠而過。我欲遍觀。亦復欲得磨刀水飲耶。妻
復白我曰。尊若能得者。我有活望。若不得者。
必死無疑。尊者。若妻不全。我亦無理。　梵志國
師問曰。博士。汝妻可得見不。白曰。尊者。可得
^pb見耳。於是。梵志國師將長壽博士往至妻所。
是時。長壽博士妻懷有德子。梵志國師見長
壽博士妻懷有德子故。便以右膝跪地。叉手
向長壽博士妻。再三稱說。生拘娑羅國王。生
拘娑羅國王。教敕左右曰。莫令人知。梵志國
^pb師告曰。博士。汝勿憂慼。我能令汝妻得見四
種軍陣列鹵簿。拔白露刃。徐庠而過。亦能令
得磨刀水飲。　於是。梵志國師往詣加赦國王
梵摩達哆所。到已。白曰。天王。當知有德星現。
唯願天王嚴四種軍。陣列鹵簿。拔白露刃。徐
^pb庠導引。出曜軍威。以水磨刀。唯願天王自出
觀視。天王。若作是者。必有吉應。加赦國王梵
摩達哆即敕主兵臣。卿。今當知有德星現。卿
宜速嚴四種之軍。陣列鹵簿。拔白露刃。徐庠
導引。出曜軍威。以水磨刀。我自出觀。若作是
^pb者。必有吉應。時。主兵臣即受王教。嚴四種軍。
陣列鹵簿。拔白露刃。徐庠導引。出曜軍威。以
水磨刀。梵摩達哆即自出觀。　因是長壽博士
妻得見四種軍陣列鹵簿。拔白露刃。徐庠導
引。出曜軍威。并亦復得磨刀水飲。飲磨刀水
^pb已。憂慼即除。尋生德子。便為作字。名長生童
子。寄人密養。漸已長大。長生童子若諸剎利
頂生王者。整御天下得大國土。種種伎藝。乘
象．騎馬．調御．馳驟．射戲．手搏．擲罥．擲鉤．乘車．
坐輦。如是種種諸妙伎藝皆善知之。若干種
^pb妙觸事殊勝。猛毅超世。聰明挺出。幽微隱遠。
無不博達。　於是。梵摩達哆聞拘娑羅國王長
壽彼作博士。轉名在此波羅奈城中。梵摩達
哆即敕左右。卿等速往收拘娑羅國王長壽。
反縛兩手。令彼騎驢。打破敗鼓。聲如驢鳴。遍
^pb宣令已。從城南門出。坐高標下。詰問其辭。左
右受教。即便往收拘娑羅國王長壽。反縛兩
手。令彼騎驢。打破敗鼓。聲如驢鳴。遍宣令已。
從城南門出。坐高標下。詰問其辭。是時。長生
童子尋隨父後。或在左右而白父曰。天王勿
^pb怖。天王勿怖。我即於此。必能拔濟。必能拔濟。
拘娑羅王長壽告曰。童子可忍。童子可忍。莫
起怨詰。但當行慈。眾人聞長壽王而作此語。
便問於王。所道何等。王答眾人曰。此童子聰
明。必解我語。　爾時。長生童子勸波羅奈城中
^pb諸貴豪族。諸君。行施修福。為拘娑羅國王長
壽咒願。以此施福。願拘娑羅國王長壽令安
隱。得解脫。於是。波羅奈城中諸貴豪族為長
生童子所勸。行施修福。為拘娑羅國王長壽
咒願。以此施福。願拘娑羅國王長壽令安隱。

^pb得解脫。加赦國王梵摩達哆聞此波羅奈諸
貴豪族行施修福。為拘娑羅國王長壽咒願。
以此施福願拘娑羅國王長壽令安隱。得解
脫。聞即大怖。身毛皆豎。莫令此波羅奈城中
諸貴豪族反於我耶。且置彼事。我今急當先
^pb滅此事。於是。加赦國王梵摩達哆教敕左右。
汝等速去。殺拘娑羅國王長壽。斬作七段。左
右受教。即便速往。殺長壽王。斬作七段。　於是。
長生童子勸波羅奈城中諸貴豪族而作是
語。諸君看此。加赦國王梵摩達哆酷暴無道。
^pb彼取我父拘娑羅國王長壽無過之人。奪取
其國倉庫財物。怨酷枉殺。斬作七段。諸君可
往。以新繒疊收斂我父。取七段屍。以一切香．
香木積聚而闍維之。立於廟堂。為我作書與
梵摩達哆言。拘娑羅國王長生童子。彼作是
^pb語。汝不畏後為子孫作患耶。於是。波羅奈諸
貴豪族為長生童子所勸。以新繒疊即往斂。
取彼七段屍。以一切香．香木積聚而闍維之。
為立廟堂。亦為作書與梵摩達哆言。拘娑羅
國王長生童子。彼作是語。汝不畏後為子孫
^pb作患耶。　於是。長壽王妻告長生童子曰。汝當
知此加赦國王梵摩達哆酷暴無道。彼取汝
父拘娑羅國王長壽無過之人。奪取其國倉
庫財物。怨酷枉殺。斬作七段。童子汝來。共乘
一車。走出波羅奈。若不去者。禍將及汝。於是。
^pb長壽王妻與長生童子共乘一車。走出波羅
奈。爾時。長生童子作如是念。我寧可往至村
村邑邑。受學博聞。長生童子作是念已。便往
至村村邑邑。受學博聞。以博聞故。即轉名為
長生博士。　長生博士復作是念。所為學者。我
^pb今已得。我寧可往波羅奈都邑中。住街街巷
巷。以歡悅顏色作妙音伎。如是波羅奈諸貴
豪族聞已。當大歡喜而自娛樂。長生博士作
是念已。便往至波羅奈都邑中。住街街巷巷。
歡悅顏色作妙音伎。如是波羅奈諸貴豪族
^pb聞已。極大歡喜而自娛樂。於是。加赦國王梵
摩達哆外眷屬聞。中眷屬．內眷屬．梵志國師。
展轉乃至加赦國王梵摩達哆聞。便呼見。　於
是。長生博士即往詣加赦國王梵摩達哆所。
向彼而立。以歡悅顏色作妙音伎。如是加赦
^pb國王梵摩達哆聞已。極大歡喜而自娛樂。於
是。加赦國王梵摩達哆告曰。博士。汝從今日
可依我住。當相供給。於是。長生博士即依彼
住。加赦國王梵摩達哆即供給之。後遂信任。
一以委付。即持衛身刀劍授與長生博士。　爾
^pb時。加赦國王梵摩達哆便敕御者。汝可嚴駕。
我欲出獵。御者受教。即便嚴駕訖。還白曰。嚴
駕已辦。隨天王意。於是。加赦國王梵摩達哆
便與長生博士共乘車出。長生博士即作是
念。此加赦國王梵摩達哆酷暴無道。彼取我
^pb父拘娑羅國王長壽無過之人。奪取其國倉
庫財物。怨酷枉殺。斬作七段。我今寧可御車。
使離四種軍眾各在異處。長生博士作是念
已。即便御車離四種軍。各在異處。　彼時。加赦
國王梵摩達哆冒涉塗路。風熱所逼。煩悶渴
^pb乏。疲極欲臥。即便下車。枕長生博士膝眠。於
是。長生博士復作是念。此加赦國王梵摩達
哆酷暴無道。彼取我父無過之人。奪取其國
倉庫財物。怨酷枉殺。斬作七段。然于今日已
在我手。但當報怨。長生博士作是念已。即拔
^pb利刀。著加赦國王梵摩達哆頸上而作是語。
我今殺汝。我今殺汝。長生博士復作是念。我
為不是。所以者何。憶父昔日在標下時。臨終
語我。童子可忍。童子可忍。莫起怨結。但當行
慈。憶已。舉刀還內鞘中。　彼時。加赦國王梵摩
^pb達哆夢見拘娑羅國王長壽兒長生童子。手
拔利刀。著我頸上而作此言。我今殺汝。我今
殺汝。見已恐怖。身毛皆豎。便疾驚寤。起語長
生博士。汝今當知我於夢中。見拘娑羅國王
長壽兒長生童子。手拔利刀。著我頸上而作
^pb是言。我今殺汝。我今殺汝。長生博士聞已。白
曰。天王勿怖。天王勿怖。所以者何。彼拘娑羅
國王長壽兒長生童子者。即我身是。天王。我
作是念。加赦國王梵摩達哆酷暴無道。彼取
我父無過之人。奪取其國倉庫財物。怨酷枉
^pb殺。斬作七段。而于今日已在我手。但當報怨。
天王。我拔利刃。著王頸上而作是語。我今殺
汝。我今殺汝。天王。我復作是念。我為不是。所
以者何。憶父昔日在標下時。臨終語我。童子
可忍。童子可忍。莫起怨結。但當行慈。憶已舉
^pb刀還內鞘中。　加赦國王梵摩達哆語曰。童子。
汝作是說。童子可忍。童子可忍。我已知此義。
童子又言。莫起怨結。但當行慈者。此謂何義。
長生童子答曰。天王。莫起怨結。但當行慈者。
即謂此也。加赦國王梵摩達哆聞已。語曰。童
^pb子。從今日始。我所領國盡以相與。汝父本國
還持付卿。所以者何。汝所作甚難。乃惠我命。
長生童子聞已。白曰。天王本國自屬天王。我
父本國可以見還。　於是。加赦國王梵摩達哆
與長生童子共載還歸。入波羅奈城。坐正殿
^pb上。告諸臣曰。卿等若見拘娑羅國王長壽兒
長生童子者。當云何耶。諸臣聞已。或有白曰。
天王。若見彼者。當截其手。或復作是語。天王。
若見彼者。當截其足。或復作是語。當斷其命。
加赦國王梵摩達哆告諸臣曰。卿等欲見拘
^pb娑羅國王長壽兒長生童子者。即此是也。汝
等莫起惡意向此童子。所以者何。此童子所
作甚難。惠與我命。於是。加赦國王梵摩達哆
以王沐浴浴長生童子。塗以王香。衣以王服。
令坐金御床。以女妻之。還其本國。　比丘。彼諸
^pb國王剎利頂生王。為大國主。整御天下。自行
忍辱。復稱歎忍。自行慈心。復稱歎慈。自行恩
惠。復稱恩惠。諸比丘。汝亦應如是。至信．捨家．
無家．學道。當行忍辱。復稱歎忍。自行慈心。復
稱歎慈。自行恩惠。復稱恩惠。　於是。諸比丘聞
^pb佛所說。有作是言。世尊法主今且住也。彼導
說我。我那得不導說彼。　於是。世尊不悅可拘
舍彌諸比丘所行威儀．禮節．所學．所習。即從
坐起。而說頌曰。
以若干言語　破壞最尊眾　破壞聖眾時
^pb無有能訶止　碎身至斷命　奪象牛馬財
破國滅亡盡　彼猶故和解　況汝小言罵
不能制和合　若不思真義　怨結焉得息
罵詈責數說　而能制和合　若思真實義
怨結必得息　若以諍止諍　至竟不見止
^pb唯忍能止諍　是法可尊貴　瞋向慧真人
口說無賴言　誹謗牟尼聖　是下賤非智
他人不解義　唯我獨能知　若有能解義
彼恚便得息　若得定為侶　慧者共修善
捨本所執意　歡喜常相隨
若不得定伴　　
^pb慧者獨修善
如王嚴治國　如象獨在野　獨行莫為惡
如象獨在野　獨行為善勝　勿與惡共會
學不得善友　不與己等者　當堅意獨住
勿與惡共會
^pb時。世尊說此頌已。即以如意足乘虛而去。
至婆羅樓羅村。於是。婆羅樓羅村有尊者婆
咎釋家子。晝夜不眠。精勤行道。志行常定。住
道品法。尊者釋家子遙見佛來。見已往迎。攝
佛衣缽。為佛敷床。汲水洗足。佛洗足已。坐尊
^pb者釋家子婆咎座。坐已。告曰。婆咎比丘。汝常
安隱。無所乏耶。　尊者釋家子婆咎白曰。世尊。
我常安隱。無有所乏。　世尊復問。婆咎比丘。云
何安隱。無所乏耶。　尊者婆咎白曰。世尊。我晝
夜不眠。精勤行道。志行常定。住道品法。世尊。
如是我常安隱。無有所乏。　世尊復念。此族
^pb姓子遊行安樂。我今寧可為彼說法。作是念
已。便為尊者婆咎說法。勸發渴仰。成就歡喜。
無量方便為彼說法。勸發渴仰。成就歡喜已。
從坐起去。往至護寺林。入護寺林中。至一樹
下。敷尼師檀。結跏趺坐。　世尊復念。我已得脫
^pb彼拘舍彌諸比丘輩。數數鬥訟。相伏相憎。相
瞋共諍。我不喜念彼方。謂拘舍彌諸比丘輩
所住處也。當爾之時。有一大象為眾象王。彼
離象眾而獨遊行。亦至護寺林。入護寺林中。
至賢娑羅樹。倚賢娑羅樹立。爾時。大象而作
^pb是念。我已得脫彼群象輩。牝象．牡象。大小象
子。彼群象輩常在前行。草為之蹋。水為之渾。
我於爾時。食彼蹋草。飲渾濁水。我今飲食新
草．清水。　於是。世尊以他心智。知彼大象心之
所念。即說頌曰。
　
^pb一象與象等　　成身具足牙
以心與心等　若樂獨住林
是。世尊從護寺林攝衣持缽。往至般那蔓
闍寺林。爾時。般那蔓闍寺林有三族姓子共
在中住。尊者阿那律陀．尊者難提．尊者金毘
^pb羅。彼尊者等所行如是。若彼乞食有前還者。
便敷床。汲水出。洗足器。安洗足蹬。及拭腳巾．
水瓶．澡罐。若所乞食能盡食者。便盡食之。若
有餘者。器盛覆舉。食訖收缽．澡洗手足。以尼
師檀著於肩上。入室宴坐。若彼乞食有後還
^pb者。能盡食者。亦盡食之。若不足者。取前餘食。
足而食之。若有餘者。便瀉著淨地。及無蟲水
中。取彼食器。淨洗拭已。舉著一面。收卷床席。
斂洗足蹬。收拭腳巾。舉洗足器。及水瓶．澡罐。
掃灑食堂。糞除淨已。收舉衣缽。澡洗手足。以
^pb尼師檀著於肩上。入室宴坐。彼尊者等至於
晡時。若有先從宴坐起者。見水瓶．澡罐空無
有水。便持行取。若能勝者。便舉持來。安著一
面。若不能勝。則便以手招一比丘。兩人共舉。
持著一面。各不相語。各不相問。彼尊者等五
^pb日一集。或共說法。或聖默然。　於是。守林人遙
見世尊來。逆訶止曰。沙門。沙門。莫入此林。所
以者何。今此林中有三族姓子。尊者阿那律
陀．尊者難提．尊者金毘羅。彼若見汝。或有不
可。　世尊告曰。汝守林人。彼若見我。必可。無不
^pb可。　於是。尊者阿那律陀遙見世尊來。即訶彼
曰。汝守林人。莫訶世尊。汝守林人。莫止善逝。
所以者何。是我尊來。我善逝來。尊者阿那律
陀出迎世尊。攝佛衣缽。尊者難提為佛敷床。
尊者金毘羅為佛取水。　爾時。世尊洗手足已。

^pb坐彼尊者所敷之座。坐已。問曰。阿那律陀。汝
常安隱。無所乏耶。　尊者阿那律陀白曰。世尊。
我常安隱。無有所乏。　世尊復問阿那律陀。云
何安隱。無所乏耶。　尊者阿那律陀白曰。世尊。
我作是念。我有善利。有大功德。謂我與如是
^pb梵行共行。世尊。我常向彼梵行行慈身業。見
與不見。等無有異。行慈口業．行慈意業。見與
不見。等無有異。世尊。我作是念。我今寧可自
捨己心。隨彼諸賢心。世尊。我便自捨己心。隨
彼諸賢心。世尊。我未曾有一不可心。世尊。如
^pb是我常安隱。無有所乏。問尊者難提。答亦如
是。　復問尊者金毘羅曰。汝常安隱。無所乏耶。
　尊者金毘羅白曰。世尊。我常安隱。無有所乏。
　問曰。金毘羅。云何安隱。無所乏耶。尊者金毘
羅白曰。世尊。我作是念。我有善利。有大功德。

^pb謂我與如是梵行共行。世尊。我常向彼梵行
行慈身業。見與不見。等無有異。行慈口業．行
慈意業。見與不見。等無有異。世尊。我作是念。
我今寧可自捨己心。隨彼諸賢心。世尊。我便
自捨己心。隨彼諸賢心。世尊。我未曾有一不
^pb可心。世尊。如是我常安隱。無有所乏。世尊歎
曰。善哉。善哉。阿那律陀。如是汝等常共和合。
安樂無諍。一心一師。合一水乳。頗得人上之
法而有差降安樂住止耶。　尊者阿那律陀白
曰。世尊。如是我等常共和合。安樂無諍。一心
^pb一師。合一水乳。得人上之法而有差降安樂
住止。世尊。我等得光明便見色。彼見色光明
尋復滅。　世尊告曰。阿那律陀。汝等不達此相。
謂相得光明而見色者。彼見色光明尋復滅。
阿那律陀。我本未得覺無上正真道時。亦得
^pb光明而見色。彼見色光明尋復滅。阿那律陀。
我作是念。我心中有何患。令我失定而滅眼。
眼滅已。我本所得光明而見色。彼見色光明
尋復滅。阿那律陀。我行精勤無懈怠。身止住。
有正念正智。無有愚癡。得定一心。阿那律陀。
^pb我作是念。我行精勤無懈怠。身止住。有正念
正智。無有愚癡。得定一心。若世中無道。我可
見可知彼耶。我心中生此疑患。因此疑患故。
便失定而滅眼。眼滅已。我本所得光明而見
色。彼見色光明尋復滅。阿那律陀。我今要當
^pb作是念。我心中不生疑患。阿那律陀。我欲不
起此患故。便在遠離獨住。心無放逸。修行精
懃。因在遠離獨住。心無放逸。修行精勤故。便
得光明而見色。彼見色光明尋復滅。　阿那律
陀。我復作是念。我心中有何患。令我失定而
^pb滅眼。眼滅已。我本所得光明而見色。彼見色
光明尋復滅。阿那律陀。我復作是念。我心中
生無念患。因此無念患故。便失定而滅眼。眼
滅已。我本所得光明而見色。彼見色光明尋
復滅。阿那律陀。我今要當作是念。我心中不
^pb生疑患。亦不生無念患。阿那律陀。我欲不起
此患故。便在遠離獨住。心無放逸。修行精勤。
因在遠離獨住。心無放逸。修行精勤故。便得
光明而見色。彼見色光明尋復滅。　阿那律陀。
我復作是念。我心中有何患。令我失定而滅
^pb眼。眼滅已。我本所得光明而見色。彼見色光
明尋復滅。阿那律陀。我復作是念。我心中生
身病想患。因此身病想患故。便失定而滅眼。
眼滅已。我本所得光明而見色。彼見色光明
尋復滅。阿那律陀。我今要當作是念。我心
^pb中不生疑患。不生無念患。亦不生身病想患。
阿那律陀。我欲不起此患故。便在遠離獨住。
心無放逸。修行精勤。因在遠離獨住。心無放
逸。修行精勤故。便得光明而見色。彼見色光
明尋復滅。　阿那律陀。我復作是念。我心中有
^pb何患。令我失定而滅眼。眼滅已。我本所得光
明而見色。彼見色光明尋復滅。阿那律陀。我
復作是念。我心中生睡眠患。因此睡眠患故。
便失定而滅眼。眼滅已。我本所得光明而見
色。彼見色光明尋復滅。阿那律陀。我今要當
^pb作是念。我心中不生疑患。不生無念患。不生
身病想患。亦不生睡眠患。阿那律陀。我欲不
起此患故。便在遠離獨住。心無放逸。修行精
勤。因在遠離獨住。心無放逸。修行精勤故。便
得光明而見色。彼見色光明尋復滅。　阿那律
^pb陀。我復作是念。我心中有何患。令我失定而
滅眼。眼滅已。我本所得光明而見色。彼見色
光明尋復滅。阿那律陀。我復作是念。我心中
生過精勤患。因此過精勤患故。便失定而滅
眼。眼滅已。我本所得光明而見色。彼見色光
^pb明尋復滅。阿那律陀。猶如力士捉蠅太急。蠅
即便死。如是。阿那律陀。我心中生過精勤患。
因此過精勤患故。便失定而滅眼。眼滅已。我
本所得光明而見色。彼見色光明尋復滅。阿
那律陀。我今要當作是念。我心中不生疑患。
^pb不生無念患。不生身病想患。不生睡眠患。亦
不生過精勤患。阿那律陀。我欲不起此患故。
便在遠離獨住。心無放逸。修行精勤。因在遠
離獨住。心無放逸。修行精勤故。便得光明而
見色。彼見色光明尋復滅。　阿那律陀。我復作
^pb是念。我心中有何患。令我失定而滅眼。眼滅
已。我本所得光明而見色。彼見色光明尋復
滅。阿那律陀。我復作是念。我心中生太懈怠
患。因此太懈怠患故。便失定而滅眼。眼滅已。
我本所得光明而見色。彼見色光明尋復滅。
^pb阿那律陀。猶如力士捉蠅太緩。蠅便飛去。阿
那律陀。我心中生太懈怠患。因此太懈怠患
故。便失定而滅眼。眼滅已。我本所得光明而
見色。彼見色光明尋復滅。阿那律陀。我今要
當作是念。我心中不生疑患。不生無念患。不
^pb生身病想患。不生睡眠患。不生太精勤患。亦
不生太懈怠患。阿那律陀。我欲不起此患故。
便在遠離獨住。心無放逸。修行精勤。因在遠
離獨住。心無放逸。修行精勤故。便得光明而
見色。彼見色光明尋復滅。　阿那律陀。我復作
^pb是念。我心中有何患。令我失定而滅眼。眼滅
已。我本所得光明而見色。彼見色光明尋復
滅。阿那律陀。我復作是念。我心中生恐怖患。
因此恐怖患故。便失定而滅眼。眼滅已。我本
所得光明而見色。彼見色光明尋復滅。阿那
^pb律陀。猶如人行道。四方有怨賊來。彼人見已。
畏懼恐怖。舉身毛豎。如是。阿那律陀。我心中
生恐怖患。因此恐怖患故。便失定而滅眼。眼
滅已。我本所得光明而見色。彼見色光明尋
復滅。阿那律陀。我今要當作是念。我心中不
^pb生疑患。不生無念患。不生身病想患。不生睡
眠患。不生大精勤患。不生太懈怠患。亦不生
恐怖患。阿那律陀。我欲不起此患故。便在遠
離獨住。心無放逸。修行精勤。因在遠離獨住。
心無放逸。修行精勤故。便得光明而見色。彼
^pb見色光明尋復滅。　阿那律陀。我復作是念。我
心中有何患。令我失定而滅眼。眼滅已。我本
所得光明而見色。彼見色光明尋復滅。阿那
律陀。我復作是念。我心中生喜悅患。因此喜
悅患故。便失定而滅眼。眼滅已。我本所得光
^pb明而見色。彼見色光明尋復滅。阿那律陀。猶
若如人本求一寶藏。頓得四寶藏。彼見已。便
生悅歡喜。如是。阿那律陀。我心中生喜悅患。
因此喜悅患故。便失定而滅眼。眼滅已。我本
所得光明而見色。彼見色光明尋復滅。阿那
^pb律陀。我今要當作是念。我心中不生疑患。不
生無念患。不生身病想患。不生睡眠患。不生
太精勤患。不生太懈怠患。不生恐怖患。亦不
生喜悅患。阿那律陀。我欲不起此患故。便在
遠離獨住。心無放逸。修行精勤。因在遠離獨
^pb住。心無放逸。修行精勤故。便得光明而見色。
彼見色光明尋復滅。　阿那律陀。我復作是念。
我心中有何患。令我失定而滅眼。眼滅已。我
本所得光明而見色。彼見色光明尋復滅。阿
那律陀。我復作是念。我心中生自高心患。因
^pb此自高心患故。便失定而滅眼。眼滅已。我本
所得光明而見色。彼見色光明尋復滅。阿那
律陀。我今要當作是念。我心中不生疑患。不
生無念患。不生身病想患。不生睡眠患。不生
太精勤患。不生太懈怠患。不生恐怖患。不生
^pb喜悅患。亦不生自高心患。阿那律陀。我欲不
起此患故。便在遠離獨住。心無放逸。修行精
勤。因在遠離獨住。心無放逸。修行精勤故。便
得光明而見色。彼見色光明尋復滅。　阿那律
陀。我復作是念。我心中有何患。令我失定而
^pb滅眼。眼滅已。我本所得光明而見色。彼見色
光明尋復滅。阿那律陀。我復作是念。我心中
生若干想患。因此若干想患故。便失定而滅
眼。眼滅已。我本所得光明而見色。彼見色光
明尋復滅。阿那律陀。我今要當作是念。我心
^pb中不生疑患。不生無念患。不生身病想患。不
生睡眠患。不生大精勤患。不生太懈怠患。不
生恐怖患。不生喜悅患。不生自高心患。亦不
生若干想患。阿那律陀。我欲不起此患故。便
在遠離獨住。心無放逸。修行精勤。因在遠離
^pb獨住。心無放逸。修行精勤故。便得光明而見
色。彼見色光明尋復滅。　阿那律陀。我復作是
念。我心中有何患。令我失定而滅眼。眼滅已。
我本所得光明而見色。彼見色光明尋復滅。
阿那律陀。我復作是念。我心中生不觀色患。

^pb因此不觀色患故。便失定而滅眼。眼滅已。我
本所得光明而見色。彼見色光明尋復滅。阿
那律陀。我今要當作是念。我心中不生疑患。
不生無念患。不生身病想患。不生睡眠患。不
生太精勤患。不生太懈怠患。不生恐怖患。不
^pb生喜悅患。亦不生自高心患。不生若干想患。
亦不生不觀色患。阿那律陀。我欲不起此患
故。便在遠離獨住。心無放逸。修行精勤。因在
遠離獨住。心無放逸。修行精勤故。便得光明
而見色。阿那律陀。若我心生疑患。彼得心清
^pb淨。無念．身病想．睡眠．太精勤．太懈怠．恐怖．喜
悅．高心．生若干想．不觀色心患。彼得心清淨。
　阿那律陀。我復作是念。我當修學三定。修學
有覺有觀定。修學無覺少觀定。修學無覺無
觀定。阿那律陀。我便修學三定。修學有覺有
觀
^pb定。修學無覺少觀定。修學無覺無觀定。若我
修學有覺有觀定者。心便順向無覺少觀定。
如是我必不失此智見。阿那律陀。如是我知
如是已。竟日．竟夜．竟日夜修學有覺有觀定。
阿那律陀。我爾時行此住止行。若我修學有
^pb覺有觀定者。心便順向無覺無觀定。如是我
必不失此智見。阿那律陀。如是我知如是已。
竟日．竟夜．竟日夜修學有覺有觀定。阿那律
陀。我爾時行此住止行。　阿那律陀。若我修學
無覺少觀定者。心便順向有覺有觀定。如是
^pb我必不失此智見。阿那律陀。如是我知如是
已。竟日．竟夜．竟日夜修學無覺少觀定。阿那
律陀。我爾時行此住止行。若我
^pb修學無覺少觀定者。心便順向無覺無觀定。
如是我必不失此智見。阿那律陀。如是我知
如是已。竟日．竟夜．竟日夜修學無覺少觀定。
阿那律陀。我爾時行此住止行。　阿那律陀。若
我修學無覺無觀定者。心便順向有覺有觀
^pb定。如是我必不失此智見。阿那律陀。如是我
知如是已。竟日．竟夜．竟日夜修學無覺無觀
定。阿那律陀。我爾時行此住止行。若我修學
無覺無觀定者。心便順向無覺少觀定。如是
我不失此智見。阿那律陀。如是我知如是已。
^pb竟日．竟夜．竟日夜修學無覺無觀定。阿那律
陀。我爾時行此住止行。　阿那律陀。有時我知
光明而不見色。阿那律陀。我作是念。何因何
緣知光明而不見色。阿那律陀。我復作是念。
若我念光明相。不念色相者。爾時我知光明
^pb而不見色。阿那律陀。如是我知如是已。竟日．
竟夜．竟日夜知光明而不見色。阿那律陀。我
爾時行此住止行。阿那律陀。有時我見色而
不知光明。阿那律陀。我作是念。何因何緣我
見色而不知光明。阿那律陀。我復作是念。若
^pb我念色相。不念光明相者。爾時我知色而不
知光明。阿那律陀。如是我知如是已。竟日．竟
夜．竟日夜知色而不知光明。阿那律陀。我爾
時行此住止行。　阿那律陀。有時我少知光明。
亦少見色。阿那律陀。我作是念。何因何緣我
^pb少知光明。亦少見色。阿那律陀。我復作是念。
若我少入定。少入定故。少眼清淨。少眼清淨
故。我少知光明。亦少見色。阿那律陀。如是我
知如是已。竟日．竟夜．竟日夜少知光明。亦少
見色。阿那律陀。爾時我行此住止行。阿那律
^pb陀。有時我廣知光明。亦廣見色。阿那律陀。我
作是念。何因何緣我廣知光明。亦廣見色。阿
那律陀。我復作是念。若我廣入定。廣入定故。
廣眼清淨。廣眼清淨故。我廣知光明。亦廣見
色。阿那律陀。如是我知如是已。竟日．竟夜．竟
^pb日夜廣知光明。亦廣見色。阿那律陀。爾時我
行此住止行。　阿那律陀。若我心中生疑患。彼
得心清淨。無念．身病想．睡眠．太精勤．太懈怠．
恐怖．喜悅．高心．生若干想．不觀色心患。彼得
心清淨。有覺有觀定修學極修學。無覺少觀
^pb定修學極修學。無覺無觀定修學極修學。一
向定修學極修學。雜定修學極修學。少定修
學極修學。廣無量定修學極修學。我生知見
極明淨。趣向定住。精勤修道品。生已盡。梵行
已立。所作已辦。不更受有。知如真。阿那律陀。

^juan18^pb
^pb爾時我行此住止行。　佛說如是。尊者阿那律
陀．尊者難提．尊者金毘羅聞佛所說。歡喜奉
行。長壽王本起經第一竟(九千二百一十八
字)。
中阿含經卷第十七(九千二百一十八字
^pb)(第二小土城誦)
中阿含經卷第十八
　　　　東晉罽賓三藏瞿曇僧伽提婆譯
^n73中阿含長壽王品天經第二(第二小土城誦
)我聞如是。　一時。佛遊枝提瘦。在水渚林中。爾
^pb時。世尊告諸比丘。我本未得覺無上正真道
時。而作是念。我寧可得生其光明。因其光明
而見形色。如是我智見極大明淨。我為智見
極明淨故。便在遠離獨住。心無放逸。修行精
勤。我因在遠離獨住。心無放逸。修行精勤故。
即得光明。便見形色也。然我未與彼天共同
集會。未相慰勞。未有所論說。未有所答對。　我
復作是念。我寧可得生其光明。因其光明而
見形色。及與彼天共同集會。共相慰勞。有所
論說。有所答對。如是我智見極大明淨。我為
智見極明淨故。便在遠離獨住。心無放逸。修
^pb行精勤。我因在遠離獨住。心無放逸。修行精
勤故。即得光明。便見形色。及與彼天共同集
會。共相慰勞。有所論說。有所答對也。然我不
知彼天如是姓．如是字．如是生。　我復作是念。
我寧可得生其光明。因其光明而見形色。及
^pb與彼天共同集會。共相慰勞。有所論說。有所
答對。亦知彼天如是姓．如是字．如是生。如是
我智見極大明淨。我為智見極明淨故。便在
遠離獨住。心無放逸。修行精勤。我因在遠離
獨住。心無放逸。修行精勤故。即得光明。便見
^pb形色。及與彼天共同集會。共相慰勞。有所論
說。有所答對。亦知彼天如是姓．如是字．如是
生也。然我不知彼天如是食．如是受苦樂。　我
復作是念。我寧可得生其光明。因其光明而
見形色。及與彼天共同集會。共相慰勞。有所
^pb論說。有所答對。亦知彼天如是姓．如是字．如
是生。亦知彼天如是食．如是受苦樂。如是我
智見極大明淨。我為智見極明淨故。便在遠
離獨住。心無放逸。修行精勤。我因在遠離獨
住。心無放逸。修行精勤故。即得光明。便見形
^pb色。及與彼天共同集會。共相慰勞。有所論說。
有所答對。亦知彼天如是姓．如是字．如是生。
亦知彼天如是食．如是受苦樂也。然我不知
彼天如是長壽．如是久住．如是命盡。　我復作
是念。我寧可得生其光明。因其光明而見形
^pb色。及與彼天共同集會。共相慰勞。有所論說。
有所答對。亦知彼天如是姓．如是字．如是生。
亦知彼天如是食．如是受苦樂。亦知彼天如
是長壽．如是久住．如是命盡。如是我智見極
大明淨。我為智見極明淨故。便在遠離獨住。

^pb心無放逸。修行精勤。我因在遠離獨住。心無
放逸。修行精勤故。即得光明。便見形色。及與
彼天共同集會。共相慰勞。有所論說。有所答
對。亦知彼天如是姓．如是字．如是生。亦知彼
天如是食．如是受苦樂。亦知彼天如是長壽．
^pb如是久住．如是命盡也。然我不知彼天作如
是如是業已。死此生彼。我復作是念。我寧可
得生其光明。因其光明而見形色。及與彼天
共同集會。共相慰勞。有所論說。有所答對。亦
知彼天如是姓．如是字．如是生。亦知彼天如
^pb是食．如是受苦樂。亦知彼天如是長壽．如是
久住．如是命盡。亦知彼天作如是如是業已。
死此生彼。如是我智見極大明淨。我為智見
極明淨故。便在遠離獨住。心無放逸。修行精
勤。我因在遠離獨住。心無放逸。修行精勤故。

^pb即得光明。便見形色。及與彼天共同集會。共
相慰勞。有所論說。有所答對。亦知彼天如是
姓．如是字．如是生。亦知彼天如是食．如是受
苦樂。亦知彼天如是長壽．如是久住．如是命
盡。亦知彼天作如是如是業已。死此生彼也。
^pb然我不知彼天．彼彼天中。　我復作是念。我寧
可得生其光明。因其光明而見形色。及與彼
天共同集會。共相慰勞。有所論說。有所答對。
亦知彼天如是姓．如是字．如是生。亦知彼天
如是食．如是受苦樂。亦知彼天如是長壽．如
^pb是久住．如是命盡。亦知彼天作如是如是業
已。死此生彼。亦知彼天．彼彼天中。如是我智
見極大明淨。我為智見極明淨故。便在遠離
獨住。心無放逸。修行精勤。我因在遠離獨住。
心無放逸。修行精勤故。即得光明。便見形色。

^pb及與彼天共同集會。共相慰勞。有所論說。有
所答對。亦知彼天如是姓．如是字．如是生。亦
知彼天如是食．如是受苦樂。亦知彼天如是
長壽．如是久住．如是命盡。亦知彼天作如是
如是業已。死此生彼。亦知彼天．彼彼天中也。
^pb然我不知彼天上我曾生中．未曾生中。　我復
作是念。我寧可得生其光明。因其光明而見
形色。及與彼天共同集會。共相慰勞。有所論
說。有所答對。亦知彼天如是姓．如是字．如是
生。亦知彼天如是食．如是受苦樂。亦知彼天
^pb如是長壽．如是久住．如是命盡。亦知彼天作
如是如是業已。死此生彼。亦知彼天．彼彼天
中。亦知彼天上我曾生中．未曾生中。如是我
智見極大明淨。我為智見極明淨故。便在遠
離獨住。心無放逸。修行精勤。我因在遠離獨
^pb住。心無放逸。修行精勤故。即得光明。便見形
色。及與彼天共同集會。共相慰勞。有所論說。
有所答對。亦知彼天如是姓．如是字．如是生。
亦知彼天如是食．如是受苦樂。亦知彼天如
是長壽．如是久住．如是命盡。亦知彼天作如
^pb是如是業已。死此生彼。亦知彼天．彼彼天中。
亦知彼天上我曾生中．未曾生中也。　若我不
正知得此八行者。便不可一向說得。亦不知
我得覺無上正真之道。我亦於此世間。諸天．
魔．梵．沙門．梵志不能出過其上。我亦不得解
^pb脫種種解脫。我亦未離諸顛倒。未生已盡．梵
行已立．所作已辦．不更受有。知如真。若我正
知得此八行者。便可一向說得。亦知我得覺
無上正真之道。我亦於此世間。諸天．魔．梵．沙
門．梵志出過其上。我亦得解脫種種解脫。我
^pb心已離諸顛倒。生已盡。梵行已立。所作已辦。
不更受有。知如真。　佛說如是。彼諸比丘聞佛
所說。歡喜奉行。天經第二竟(千七百七十四
字)。
^n74中阿含長壽王品八念經第三(第二小土城
^pb誦)我聞如是。　一時。佛遊婆奇瘦。在鼉山怖林
鹿野園中。　爾時。尊者阿那律陀在枝提瘦水
渚林中。彼時。尊者阿那律陀在安靜處燕坐
思惟。心作是念。道從無欲。非有欲得。道從知
足。非無厭得。道從遠離。非樂聚會。非住聚會。
^pb非合聚會得。道從精勤。非懈怠得。道從正念。
非邪念得。道從定意。非亂意得。道從智慧。非
愚癡得。　於是。世尊以他心智知尊者阿那律
陀心中所念．所思．所行。世尊知已。即入如其
像定。以如其像定猶若力士屈申臂頃。如是
世尊從婆奇瘦鼉山怖林鹿野園中忽沒不
現。
^pb住枝提瘦水渚林中尊者阿那律陀前。是時。
世尊便從定覺。歎尊者阿那律陀曰。善哉。善
哉。阿那律陀。謂汝在安靜處燕坐思惟。心作
是念。道從無欲。非有欲得。道從知足。非無厭
得。道從遠離。非樂聚會。非住聚會。非合聚會
^pb得。道從精勤。非懈怠得。道從正念。非邪念得。
道從定意。非亂意得。道從智慧。非愚癡得。　阿
那律陀。汝從如來更受第八大人之念。受已。
便思道從不戲．樂不戲．行不戲。非戲．非樂戲．
非行戲得。阿那律陀。若汝成就此大人八念
^pb者。汝必能離欲．離惡不善之法。至得第四禪
成就遊。阿那律陀。若汝成就大人八念。而復
得此四增上心。現法樂居。易不難得者。如王．
王臣有好緘簏。盛滿種種衣。中前欲著。便取
著之。中時．中後若欲著衣。便取著之。隨意自
^pb在。阿那律陀。汝亦如是。得糞掃衣為第一服。
汝心無欲。行此住止行。阿那律陀。若汝成就
大人八念。而復得此四增上心。現法樂居。易
不難得者。如王．王臣有好廚宰。種種淨妙甘
美餚膳。阿那律陀。汝亦如是。常行乞食為第
^pb一饌。汝心無欲。行此住止行。阿那律陀。若汝
成就大人八念。而復得此四增上心。現法樂
居。易不難得者。如王．王臣有好屋舍。或樓閣
宮殿。阿那律陀。汝亦如是。依樹下止為第一
舍。汝心無欲。行此住止行。阿那律陀。若汝成
^pb就大人八念。而復得此四增上心。現法樂居。
易不難得者。如王．王臣有好床座。敷以氍氀．
毾𣰆覆以錦綺．羅縠。有襯體被。兩頭安枕。加陵
伽波和邏波遮悉哆羅那。阿那律陀。汝亦如
是。草座葉座為第一座。汝心無欲。行此住
^pb止行。　阿那律陀。若汝成就大人八念。而復得
此四增上心。現法樂居。易不難得者。如是汝
若遊東方。必得安樂。無眾苦患。若遊南方．西
方．北方者。必得安樂。無眾苦患。阿那律陀。若
汝成就大人八念。而復得此四增上心。現法
^pb樂居。易不難得者。我尚不說汝諸善法住。況
說衰退。但當晝夜增長善法而不衰退。阿那
律陀。若汝成就大人八念。而復得此四增上
心。現法樂居。易不難得者。汝於二果必得其
一。或於現世得究竟智。或復有餘得阿那含。
^pb阿那律陀。汝當成就此大人八念。亦應得此
四增上心。現法樂居。易不難得已。然後於枝
提瘦水渚林中受夏坐也。　爾時。世尊為尊者
阿那律陀說法。勸發渴仰。成就歡喜。無量方
便為彼說法。勸發渴仰。成就歡喜已。入如其
^pb像定。以如其像定。猶若力士屈申臂頃。如是。
世尊從枝提瘦水渚林中忽沒不見。住婆奇
瘦鼉山怖林鹿野園中。　彼時。尊者阿難執拂
侍佛。於是。世尊便從定覺。迴顧告曰。阿難。若
有比丘遊鼉山怖林鹿野園中者。令彼一切
^pb皆集講堂。集講堂已。還來白我。　尊者阿難受
佛教已。稽首禮足。即行宣敕。諸有比丘遊鼉
山怖林鹿野園中者。令彼一切皆集講堂。集
講堂已。還詣佛所。頭面禮足。卻住一面。白曰。
世尊。諸有比丘遊鼉山怖林鹿野園中者。已
^pb令一切皆集講堂。唯願世尊自當知時。　於是。
世尊將尊者阿難往詣講堂。於比丘眾前敷
座而坐。坐已。告曰。諸比丘。我今為汝說大人
八念。汝等諦聽。善思念之。時。諸比丘受教而
聽。　佛言。大人八念者。謂道從無欲。非有欲得。

^pb道從知足。非無厭得。道從遠離。非樂聚會。非
住聚會。非合聚會得。道從精勤。非懈怠得。道
從正念。非邪念得。道從定意。非亂意得。道從
智慧。非愚癡得。道從不戲．樂不戲．行不戲。非
戲．非樂戲．非行戲得。　云何道從無欲。非有欲
^pb得。謂比丘得無欲。自知得無欲。不令他人知
我無欲。得知足．得遠離．得精勤．得正念．得定
意．得智慧．得不戲。自知得不戲。不欲令他知
我無欲。是謂道從無欲。非有欲得。云何道從
知足。非無厭得。謂比丘行知足。衣取覆形。食
^pb取充軀。是謂道從知足。非無厭得。云何道從
遠離。非樂聚會。非住聚會。非合聚會得。謂比
丘行遠離。成就二遠離。身及心俱遠離。是謂
道從遠離。非樂聚會。非住聚會。非合聚會得。
云何道從精進。非懈怠得。謂比丘常行精進。

^pb斷惡不善。修諸善法。恒自起意。專一堅固。為
諸善本不捨方便。是謂道從精勤。非懈怠得。
云何道從正念。非邪念得。謂比丘觀內身如
身。觀內覺．心．法如法。是謂道從正念。非邪念
得。云何道從定意。非亂意得。謂比丘離欲．離
^pb惡不善之法。至得第四禪成就遊。是謂道從
定意。非亂意得。云何道從智慧。非愚癡得。謂
比丘修行智慧。觀興衰法。得如是智。聖慧明
達。分別曉了。以正盡苦。是謂道從智慧。非愚
癡得。云何道從不戲．樂不戲．行不戲。非戲．非
^pb樂戲．非行戲得。謂比丘意常滅戲。樂住無餘
涅槃。心恒樂住。歡喜意解。是謂道從不戲．樂
不戲．行不戲。非戲．非樂戲．非行戲得。　諸比丘。
阿那律陀比丘成就此大人八念已。然後枝
提瘦水渚林中受夏坐也。我以此教。彼在遠
^pb離獨住。心無放逸。修行精勤。彼在遠離獨住。
心無放逸。修行精勤已。族姓子所為。剃除鬚
髮。著袈裟衣。至信．捨家．無家．學道者。唯無上
梵行訖。於現法中自知自覺。自作證成就遊。
生已盡。梵行已立。所作已辦。不更受有。知如
^pb真。　是時。尊者阿那律陀得阿羅呵。心正解脫。
得長老上尊。則於爾時而說頌曰。
遙知我思念　無上世間師　正身心入定
乘虛忽來到　如我心所念　為說而復過
諸佛樂不戲　遠離一切戲　既從彼知法
^pb樂住正法中　逮得三昧達　佛法作已辦
我不樂於死　亦不願於生　隨時任所適
立正念正智　鞞耶離竹林　我壽在彼盡
當在竹林下　無餘般涅槃
說如是。尊者阿那律陀及諸比丘聞佛所
^pb說。歡喜奉行。八念經第三竟(千九百五十四
字)。
^n75中阿含長壽王品淨不動道經第四(第二小
土城誦)我聞如是。　一時。佛遊拘樓瘦。在劍磨
瑟曇拘樓都邑。　爾時。世尊告諸比丘。欲者無
^pb常．虛偽．妄言。是妄言法。則是幻化．欺誑．愚癡。
若現世欲及後世欲。若現世色及後世色。彼
一切是魔境界。則是魔餌。因此令心生無量
惡不善之法。增伺．瞋恚及鬥諍等。謂聖弟子
學時為作障礙。多聞聖弟子作如是觀。世尊
^pb所說。欲者無常．虛偽．妄言。是妄言法則是幻
化．欺誑．愚癡。若現世欲及後世欲。若現世色
及後世色。彼一切是魔境界。則是魔餌。因此
令心生無量惡不善之法。增伺．瞋恚及鬥諍
等。謂聖弟子學時為作障礙。彼作是念。我可
得大心成就遊。掩伏世間。攝持其心。若我得
大心成
^pb就遊。掩伏世間。攝持其心者。如是心便不生
無量惡不善之法。增伺．瞋恚及鬥諍等。謂聖
弟子學時為作障礙。彼以是行．以是學。如是
修習而廣布。便於處得心淨。於處得心淨已。
比丘者或於此得入不動。或以慧為解。彼於
^pb後時。身壞命終。因本意故。必至不動。是謂第
一說淨不動道。復次。多聞聖弟子作如是觀。
若有色者。彼一切四大及四大造。四大者是
無常法。是苦．是滅。彼如是行．如是學。如是修
習而廣布。便於處得心淨。於處得心淨已。比
^pb丘者或於此得入不動。或以慧為解。彼於後
時。身壞命終。因本意故。必至不動。是謂第二
說淨不動道。　復次。多聞聖弟子作如是觀。若
現世欲及後世欲。若現世色及後世色。若現
世欲想．後世欲想。若現世色想．後世色想。彼
^pb一切想是無常法．是苦．是滅。彼於爾時必得
不動想。彼如是行．如是學。如是修習而廣布。
便於處得心淨。於處得心淨已。比丘者或於
此得入不動。或以慧為解。彼於後時。身壞命
終。因本意故。必至不動。是謂第三說淨不動
^pb道。　復次。多聞聖弟子作如是觀。若現世欲想．
後世欲想。若現世色想．後世色想及不動想。
彼一切想是無常法．是苦．是滅。彼於爾時得
無所有處想。彼如是行．如是學。如是修習而
廣布。便於處得心淨。於處得心淨已。比丘者
^pb或於此得入不動。或以慧為解。彼於後時。身
壞命終。因本意故。必至不動。是謂第一說淨
無所有處道。復次。多聞聖弟子作如是觀。此
世空空於神．神所有。空有常。空有恒。空長存。
空不變易。彼如是行．如是學。如是修習而廣
^pb布。便於處得心淨。於處得心淨已。比丘者或
於此得入無所有處。或以慧為解。彼於後時。
身壞命終。因本意故。必至無所有處。是謂第
二說淨無所有處道。　復次。多聞聖弟子作如
是觀。我非為他而有所為。亦非自為而有所
^pb為。彼如是行．如是學。如是修習而廣布。便於
處得心淨。於處得心淨已。比丘者或於此得
入無所有處。或以慧為解。彼於後時。身壞命
終。因本意故。必至無所有處。是謂第三說淨
無所有處道。　復次。多聞聖弟子作如是觀。若
^pb現世欲及後世欲。若現世色及後世色。若現
世欲想．後世欲想。若現世色想．後世色想及
不動想．無所有處想。彼一切想是無常法．是
苦．是滅。彼於爾時而得無想。彼如是行．如是
學。如是修習而廣布。便於處得心淨。於處得
^pb心淨已。比丘者或於此得入無想。或以慧為
解。彼於後時。身壞命終。因本意故。必至無想
處。是謂說淨無想道。　是時。尊者阿難執拂侍
佛。於是。尊者阿難叉手向佛。白曰。世尊。若有
比丘如是行。無我．無我所．我當不有．我所當
^pb不有。若本有者。便盡得捨。世尊。比丘行如是。
彼為盡。得般涅槃耶。　世尊告曰。阿難。此事不
定。或有得者。或有不得。　尊者阿難白曰。世尊。
比丘云何行不得般涅槃。　世尊告曰。阿難。若
比丘如是行。無我．無我所．我當不有．我所當
^pb不有。若本有者。便盡得捨。阿難。若比丘樂彼
捨．著彼捨．住彼捨者。阿難。比丘行如是。必不
得般涅槃。　尊者阿難白曰。世尊。比丘若有所
受。不得般涅槃耶。　世尊告曰。阿難。若比丘有
所受者。彼必不得般涅槃也。　尊者阿難白曰。

^pb世尊。彼比丘為何所受。　世尊告曰。阿難。行中
有餘。謂有想．無想處。於有中第一。彼比丘受。
　尊者阿難白曰。世尊。彼比丘受餘行耶。　世尊
告曰。阿難。如是比丘受餘行也。　尊者阿難白
曰。世尊。比丘云何行必得般涅槃。　世尊告曰。
^pb阿難。若比丘如是行。無我．無我所．我當不有．
我所當不有。若本有者。便盡得捨。阿難。若比
丘不樂彼捨．不著彼捨．不住彼捨者。阿難。比
丘行如是。必得般涅槃。　尊者阿難白曰。世尊。
比丘若無所受。必得般涅槃耶。　世尊告曰。阿
^pb難。若比丘無所受。必得般涅槃。　爾時。尊者阿
難叉手向佛。白曰。世尊已說淨不動道。已說
淨無所有處道。已說淨無想道。已說無餘涅
槃。世尊。云何聖解脫耶。　世尊告曰。阿難。多聞
聖弟子作如是觀。若現世欲及後世欲。若現
^pb世色及後世色。若現世欲想．後世欲想。若現
世色想．後世色想及不動想．無所有處想．無
想想。彼一切想是無常法．是苦．是滅。是謂自
己有。若自己有者。是生．是老．是病．是死。阿難。
若有此法。一切盡滅無餘不復有者。彼則無
^pb生。無老．病．死。　聖如是觀。若有者必是解脫法。
若有無餘涅槃者是名甘露。彼如是觀．如是
見。必得欲漏心解脫。有漏．無明漏心解脫。解
脫已。便知解脫。生已盡。梵行已立。所作已辦。
不更受有。知如真。　阿難。我今為汝已說淨不
^pb動道。已說淨無所有處道。已說淨無想道。已
說無餘涅槃。已說聖解脫。如尊師所為弟子
起大慈哀。憐念愍傷。求義及饒益。求安隱快
樂者。我今已作。汝等當復自作。至無事處。至
林樹下。空安靜處燕坐思惟。勿得放逸。勤加
^pb精進。莫令後悔。此是我之教敕。是我訓誨。佛
說如是。尊者阿難及諸比丘聞佛所說。歡喜
奉行。淨不動經第四竟(千七百八十七字)。
^n76中阿含長壽王品郁伽支羅經第五(第二小
土城誦)我聞如是。　一時。佛遊郁伽支羅。在恒
^pb水池岸。　爾時。一比丘則於晡時從燕坐起。往
詣佛所。稽首佛足。卻坐一面。白曰。世尊。唯願
為我善略說法。從法世尊聞已。在遠離獨住。
心無放逸。修行精勤。因在遠離獨住。心無放
逸。修行精勤故。族姓子所為。剃除鬚髮。著袈
^pb裟衣。至信．捨家．無家．學道者。唯無上梵行訖。
於現法中自知自覺。自作證成就遊。生已盡。
梵行已立。所作已辦。不更受有。知如真。　世尊
告曰。比丘當如是學。令心得住。在內不動無
量善修。復觀內身如身。行極精勤。立正念．正
智。善自御
^pb心。令離慳貪。意無憂慼。復觀外身如身。行極
精勤。立正念．正智。善自御心。令離慳貪。意無
憂慼。復觀內外身如身。行極精勤。立正念．正
智。善自御心。令離慳貪。意無憂慼。比丘。如此
之定。去時．來時當善修習。住時．坐時．臥時．眠
^pb時．寤時．眠寤時亦當修習。復次。亦當修習有
覺有觀定．無覺少觀定。修習無覺無觀定。亦
當修習喜共俱定．樂共俱定．定共俱定。修習
捨共俱定。　比丘。若修此定極善修者。比丘。當
復更修觀內覺如覺。行極精勤。立正念．正智。
^pb善自御心。令離慳貪。意無憂慼。復觀外覺如
覺。行極精勤。立正念．正智。善自御心。令離慳
貪。意無憂慼。復觀內外覺如覺。行極精勤。立
正念．正智。善自御心。令離慳貪。意無憂慼。比
丘。如此之定。去時．來時當善修習。住時．坐時．

^pb臥時．眠時．寤時．眠寤時亦當修習。復次。亦當
修習有覺有觀定．無覺少觀定。修習無覺無
觀定。亦當修習喜共俱定．樂共俱定．定共俱
定。修習捨共俱定。　比丘。若修此定極善修者。
比丘。當復更修觀內心如心。行極精勤。立正
^pb念．正智。善自御心。令離慳貪。意無憂慼。復觀
外心如心。行極精勤。立正念．正智。善自御心。
令離慳貪。意無憂慼。復觀內外心如心。行極
精勤。立正念．正智。善自御心。令離慳貪。意無
憂慼。比丘。如此之定。去時．來時當善修習。住
^pb時．坐時．臥時．眠時．寤時．眠寤時亦當修習。復
次。亦當修習有覺有觀定．無覺少觀定。修習
無覺無觀定。亦當修習喜共俱定．樂共俱定．
定共俱定。修習捨共俱定。　比丘。若修此定極
善修者。比丘。當復更修觀內法如法。行極
^pb精勤。立正念．正智。善自御心。令離慳貪。意無
憂慼。復觀外法如法。行極精勤。立正念．正智。
善自御心。令離慳貪。意無憂慼。復觀內外法
如法。行極精勤。立正念．正智。善自御心。令離
慳貪。意無憂慼。比丘。如此之定。去時．來時當
^pb善修習。住時．坐時．臥時．眠時．寤時．眠寤時亦
當修習。復次。亦當修習有覺有觀定．無覺少
觀定。修習無覺無觀定。亦當修習喜共俱定．
樂共俱定．定共俱定。修習捨共俱定。　比丘。若
修此定極善修者。比丘。心當與慈俱。遍滿一
^pb方成就遊。如是二三四方。四維上下。普周一
切。心與慈俱。無結無怨。無恚無諍。極廣甚大。
無量善修。遍滿一切世間成就遊。如是悲．喜
心與捨俱。無結無怨。無恚無諍。極廣甚大。無
量善修。遍滿一切世間成就遊。　比丘。若汝修
^pb習此定極善修者。若遊東方。必得安樂。無眾
苦患。若遊南方．西方．北方者。必得安樂。無眾
苦患。比丘。若汝修習此定極善修者。我尚不
說汝諸善法住。況說衰退。但當晝夜增長善
法而不衰退。比丘。若汝修習此定極善修者。
^pb汝於二果必得其一。或於現世得究竟智。或
復有餘得阿那含。　於是。彼比丘聞佛所說。善
受善持。即從坐起。稽首佛足。繞三匝而去。受
持佛教。在遠離獨住。心無放逸。修行精勤。因
在遠離獨住。心無放逸。修行精勤故。族姓子
^pb所為。剃除鬚髮。著袈裟衣。至信．捨家．無家．學
道者。唯無上梵行訖。於現法中自知自覺。自
作證成就遊。生已盡。梵行已立。所作已辦。不
更受有。知如真。彼尊者知法已至。得阿羅訶。
　佛說如是。彼諸比丘聞佛所說。歡喜奉行。郁
伽支羅經第五竟(千二百六字)。
^pb^n77中阿含長壽王品娑雞帝三族姓子經第六
(第二小土城誦)我聞如是。　一時。佛遊娑雞帝。
在青林中。　爾時。娑雞帝有三族姓子。尊者阿
那律陀．尊者難提．尊者金毘羅。並皆年少新
出家學。共來入此正法不久。爾時。世尊問諸
^pb比丘。此三族姓子並皆年少新出家學。共來
入此正法不久。此三族姓子頗樂於此正法．
律中行梵行耶。時。諸比丘嘿然不答。　世尊復
再三問諸比丘。此三族姓子並皆年少新出
家學。共來入此正法不久。此三族姓子頗樂
^pb於此正法．律中行梵行耶。時。諸比丘亦復再
三嘿然不答。　於是。世尊自問三族姓子。告尊
者阿那律陀。汝等三族姓子並皆年少新出
家學。共來入此正法不久。阿那律陀。汝等頗
樂此正法．律中行梵行耶。　尊者阿那律陀白
曰。世尊。如是。我
^pb等樂此正法。修行梵行。　世尊問曰。阿那律陀。
汝等小時年幼童子。清淨黑髮。身體盛壯。樂
於遊戲。樂數澡浴。嚴愛其身。於後親親及其
父母皆相愛戀。悲泣啼哭。不欲令汝出家學
道。汝等故能剃除鬚髮。著袈裟衣。至信．捨家．
^pb無家．學道。阿那律陀。汝等不畏王而行學道。
亦不畏賊。不畏負債。不畏恐怖。不畏貧窮不
得活故而行學道。但厭生．老．病．死．啼哭．憂苦。
或復欲得大苦聚邊。阿那律陀。汝等不以如
是心故出家學道耶。　答曰。如是。　阿那律陀。若
^pb族姓子以如是心出家學道者。為知所由。得
無量善法耶。　尊者阿那律陀白世尊曰。世尊
為法本。世尊為法主。法由世尊。唯願說之。我
等聞已。得廣知義。　佛便告曰。阿那律陀。汝等
諦聽。善思念之。我當為汝分別其義。阿那律
^pb陀等受教而聽。　世尊告曰。阿那律陀。若為欲
所覆．惡法所纏者。不得捨樂．無上止息。彼心
生增伺．瞋恚．睡眠。心生不樂。身生頻伸。多食
心憂。彼比丘便不能忍飢渴．寒熱．蚊虻．蠅蚤．
風日所逼。惡聲．捶杖亦不能忍。身遇諸疾極
^pb為苦痛。至命欲絕。諸不可樂。皆不堪耐。所以
者何。以為欲所覆．惡法所纏。不得捨樂．無上
止息故。若有離欲。非為惡法之所纏者。必得
捨樂及無上止息。彼心不生增伺．瞋恚．睡眠．
心不生不樂。身不生頻伸。亦不多食。心不愁
^pb憂。彼比丘便能忍飢渴．寒熱．蚊虻．蠅蚤．風日
所逼。惡聲．捶杖亦能忍之。身遇諸疾極為苦
痛。至命欲絕。諸不可樂。皆能堪耐。所以者何。
以非為欲所覆故。不為惡法之所纏故。又得
捨樂．無上止息故。　世尊問曰。阿那律陀。如來
^pb以何義故。或有所除。或有所用。或有所堪。或
有所止。或有所吐耶。　阿那律陀白世尊曰。世
尊為法本。世尊為法主。法由世尊。唯願說之。
我等聞已。得廣知義。　佛便告曰。阿那律陀。汝
等諦聽。善思念之。我當為汝分別其義。阿那
^pb律陀等受教而聽。世尊告曰。阿那律陀。諸漏
穢污為當來有本。煩熱苦報。生．老．病．死因。如
來非不盡。非不知故。或有所除。或有所用。或
有所堪。或有所止。或有所吐。阿那律陀。如來
但因此身故。因六處故。因壽命故。或有所除。
^pb或有所用。或有所堪。或有所止。或有所吐。阿
那律陀。如來以此義故。或有所除。或有所用。
或有所堪。或有所止。或有所吐。　世尊問曰。阿
那律陀。如來以何義故。住無事處．山林樹下。
樂居高巖。寂無音聲。遠離。無惡。無有人民。隨
^pb順燕坐耶。　尊者阿那律陀白世尊曰。世尊為
法本。世尊為法主。法由世尊。唯願說之。我等
聞已。得廣知義。　佛便告曰。阿那律陀。汝等諦
聽。善思念之。我當為汝分別其義。阿那律陀
等受教而聽。　世尊告曰。阿那律陀。如來非為
^pb未得欲得．未獲欲獲．未證欲證故。住無事處．
山林樹下。樂居高巖。寂無音聲。遠離。無惡。無
有人民。隨順燕坐。阿那律陀。如來但以二義
故。住無事處．山林樹下。樂居高巖。寂無音聲。
遠離。無惡。無有人民。隨順燕坐。一者為自現
^pb法樂居故。二者為慈愍後生人故。或有後生
人效如來住無事處．山林樹下。樂居高巖。寂
無音聲。遠離。無惡。無有人民。隨順燕坐。阿那
律陀。如來以此義故。住無事處．山林樹下。樂
居高巖。寂無音聲。遠離。無惡。無有人民。隨順
^pb燕坐。　世尊問曰。阿那律陀。如來以何義故。弟
子命終。記說某生某處．某生某處。尊者阿那
律陀白世尊曰。世尊為法本。世尊為法主。法
由世尊。唯願說之。我等聞已。得廣知義。　佛便
告曰。阿那律陀。汝等諦聽。善思念之。我當為
^pb汝分別其義。阿那律陀等受教而聽。　世尊告
曰。阿那律陀。如來非為趣為人說。亦不欺誑
人。亦不欲得人歡樂故。弟子命終。記說某生
某處．某生某處。阿那律陀。如來但為清信族
姓男．族姓女。極信極愛。極生喜悅。聞此正法．
^pb律已。或心願效如是如是。故弟子命終。記說
某生某處．某生某處。若比丘聞某尊者於某
處命終。彼為佛所記。得究竟智。生已盡。梵行
已立。所作已辦。不更受有。知如真。或自見彼
尊者。或復從他數數聞之。彼尊者如是有信．

^pb如是持戒．如是博聞．如是惠施．如是智慧。其
人聞已。憶彼尊者有信．持戒．博聞．惠施．智慧。
聞此正法．律已。或心願效如是如是。阿那律
陀。如是比丘必得差降安樂住止。　阿那律陀。
復次。比丘聞某尊者於某處命終。彼為佛所
^pb記。五下分結已盡。生於彼間而般涅槃。得不
退法。不還此世。或自見彼尊者。或復從他數
數聞之。彼尊者如是有信．如是持戒．如是博
聞．如是慧施．如是智慧。其人聞已。憶彼尊者
有信．持戒．博聞．惠施．智慧。聞此正法．律已。或
^pb心願效如是如是。阿那律陀。如是比丘必得
差降安樂住止。　阿那律陀。復次。比丘聞某尊
者於某處命終。彼為佛所記。三結盡。婬怒癡
薄。得一往來天上人間。一往來已而得苦際。
或自見彼尊者。或復從他數數聞之。彼尊
^pb者如是有信．如是持戒．如是博聞．如是惠施．
如是智慧。其人聞已。憶彼尊者有信．持戒．博
聞．惠施．智慧。聞此正法．律已。或心願效如是
如是。阿那律陀。如是比丘必得差降安樂住
止。　阿那律陀。復次。比丘聞某尊者於某處命
^pb終。彼為佛所記。三結已盡。得須陀洹。不墮惡
法。定趣正覺。極受七有。天上人間七往來已
而得苦際。或自見彼尊者。或復從他數數聞
之。彼尊者如是有信．如是持戒．如是博聞．如
是惠施．如是智慧。其人聞已。憶彼尊者有信．
^pb持戒．博聞．惠施．智慧。聞此正法．律已。或心願
效如是如是。阿那律陀。如是比丘必得差降
安樂住止。　阿那律陀。若比丘尼聞某比丘尼
於某處命終。彼為佛所記。得究竟智。生已盡。
梵行已立。所作已辦。不更受有。知如真。或自
^pb見彼比丘尼。或復從他數數聞之。彼比丘尼
如是有信．如是持戒．如是博聞．如是惠施．如
是智慧。其人聞已。憶彼比丘尼有信．持戒．博
聞．惠施．智慧。聞此正法．律已。或心願效如是
如是。阿那律陀。如是比丘尼必得差降安樂
^pb住止。　阿那律陀。復次。比丘尼聞某比丘尼於
某處命終。彼為佛所記。五下分結已盡。生於
彼間而般涅槃。得不退法。不還此生。或自見
彼比丘尼。或復從他數數聞之。彼比丘尼如
是有信．如是持戒．如是博聞．如是惠施．如是
^pb智慧。其人聞已。憶彼比丘尼有信．持戒．博聞．
惠施．智慧。聞此正法．律已。或心願效如是如
是。阿那律陀。如是比丘尼必得差降安樂住
止。　阿那律陀。復次。比丘尼聞某比丘尼於某
處命終。彼為佛所記。三結已盡。婬怒癡薄。得
^pb一往來天上人間。一往來已而得苦際。或自
見彼比丘尼。或復從他數數聞之。彼比丘尼
如是有信．如是持戒．如是博聞．如是惠施．如
是智慧。其人聞已。憶彼比丘尼有信．持戒．博
聞．惠施．智慧。聞此正法．律已。或心願效如是
^pb如是。阿那律陀。如是比丘尼必得差降安樂
住止。阿那律陀。復次。比丘尼聞某比丘尼於
某處命終。彼為佛所記。三結已盡。得須陀洹。
不墮惡法。定趣正覺。極受七有。天上人間七
往來已而得苦際。或自見彼比丘尼。或復從
^pb他數數聞之。彼比丘尼如是有信．如是持戒．
如是博聞．如是惠施．如是智慧。其人聞已。憶
彼比丘尼有信．持戒．博聞．惠施．智慧。聞此正
法．律已。或心願效如是如是。阿那律陀。如是
比丘尼必得差降安樂住止。　阿那律陀。若優
^pb婆塞聞某優婆塞於某村命終。彼為佛所記。
五下分結已盡。生於彼間而般涅槃。得不退
法。不還此世。或自見彼優婆塞。或復從他數
數聞之。彼優婆塞如是有信．如是持戒．如是
博聞．如是惠施．如是智慧。其人聞已。憶彼優
^pb婆塞有信．持戒．博聞．惠施．智慧。聞此正法．律
已。或心願效如是如是。阿那律陀。如是優婆
塞必得差降安樂住止。　阿那律陀。復次。優婆
塞聞某優婆塞於某村命終。彼為佛所記。三
結已盡。婬怒癡薄。得一往來天上人間。一往
^pb來已而得苦際。或自見彼優婆塞。或復從他
數數聞之。彼優婆塞如是有信．如是持戒．如
是博聞．如是惠施．如是智慧。其人聞已。憶彼
優婆塞有信．持戒．博聞．惠施．智慧。聞此正法．
律已。或心願效如是如是。阿那律陀。如
^pb是彼優婆塞必得差降安樂住止。　阿那律陀。
復次。優婆塞聞某優婆塞於某村命終。彼為
佛所記。三結已盡。得須陀洹。不墮惡法。定趣
正覺。極受七有。天上人間七往來已而得苦
際。或自見彼優婆塞。或復從他數數聞之。彼
^pb優婆塞如是有信．如是持戒．如是博聞．如是
惠施．如是智慧。其人聞已。憶彼優婆塞有信．
持戒．博聞．惠施．智慧。聞此正法．律已。或心願
效如是如是。阿那律陀。如是優婆塞必得差
降安樂住止。　阿那律陀。若優婆私聞某優婆
^pb私於某村命終。彼為佛所記。五下分結已盡。
生於彼間而般涅槃。得不退法。不還此世。或
自見彼優婆私。或復從他數數聞之。彼優婆
私如是有信．如是持戒．如是博聞．如是惠施．
如是智慧。其人聞已。憶彼優婆私有信．持戒．

^pb博聞．慧施．智慧。聞此正法．律已。或心願效如
是如是。阿那律陀。如是優婆私必得差降安
樂住止。　阿那律陀。復次。優婆私聞某優婆私
於某村命終。彼為佛所記。三結已盡。婬怒癡
薄。得一往來天上人間。一往來已而得苦際。
^pb或自見彼優婆私。或復從他數數聞之。彼優
婆私如是有信．如是持戒．如是博聞．如是惠
施．如是智慧。其人聞已。憶彼優婆私有信．持
戒．博聞．慧施．智慧。聞此正法．律已。或心願效
如是如是。阿那律陀。如是優婆私必得差降
^pb安樂住止。　阿那律陀。復次。優婆私聞某優婆
私於某村命終。彼為佛所記。三結已盡。得須
陀洹。不墮惡趣。定趣正覺。極受七有。天上人
間七往來已而得苦際。或自見彼優婆私。或
復從他數數聞之。彼優婆私如是有信．如
^juan19^pb
^pb是持戒．如是博聞．如是惠施．如是智慧。其人
聞已。憶彼優婆私有信．持戒．博聞．惠施．智慧。
聞此正法．律已。或心願效如是如是。阿那律
陀。如是優婆私必得差降安樂住止。阿那律
陀。如來以此義故。弟子命終。記說某生某處．
^pb某生某處。　佛說如是。尊者阿那律陀及諸比
丘聞佛所說。歡喜奉行。娑雞帝三族姓子經
第六竟(三千四百六字)。
中阿含經卷第十八
(萬一百二十七字)(第二小土城誦)
^pb中阿含經
卷第十九
　　　　東晉罽賓三藏瞿曇僧伽提婆譯
^n78中阿含長壽王品梵天請佛經第七(第二小
土城誦)我聞如是。　一時。佛遊舍衛國。在勝林
給孤獨園。　爾時。有一梵天住梵天上。生如是
邪見。此處有常。此處有恒。此處長存。此處是
要。此處不終法。此處出要。此出要更無出要
過其上。有勝．有妙．有最者。　於是。世尊以他心
智。知彼梵天心之所念。即入如其像定。以如
其像定。猶若力士屈申臂頃。於舍衛國勝林
給孤獨園忽沒不現。往梵天上。時。彼梵天見
世尊來。即請世尊。善來大仙人。此處有常。此
處有恒。此處長存。此處是要。此處不終法。此
處出要。此出要更無出要過其上。有勝．有妙．
有最者。　於是。世尊告曰。梵天。汝無常稱說常。
不恒稱
^pb說恒。不存稱說存。不要稱說要。終法稱說不
終法。非出要稱說出要。此出要更無出要過
其上。有勝．有妙．有最者。梵天。汝有是無明。梵
天。汝有是無明。　時。魔波旬在彼眾中。於是。魔
波旬語世尊曰。比丘。莫違此梵天所說。莫逆
^pb此梵天所說。比丘。若汝違此梵天所說。逆此
梵天所說者。是為比丘猶如有人吉祥事來。
而排卻之。比丘所說亦復如是。是故。比丘。我
語汝莫違此梵天所說。莫逆此梵天所說。比
丘。若汝違此梵天所說。逆此梵天所說者。是
^pb為比丘猶如有人從山上墮。雖以手足捫摸
於空而無所得。比丘所說亦復如是。是故。比
丘。我語汝莫違此梵天所說。莫逆此梵天所
說。比丘。若汝違此梵天所說。逆此梵天所說
者。是為比丘猶如有人從樹上墮。雖以手足
^pb捫摸枝葉而無所得。比丘所說亦復如是。是
故。比丘。我語汝莫違此梵天所說。莫逆此梵
天所說。所以者何。此梵天梵．福祐．能化．最尊．
能作．能造．是父。已有．當有一切眾生皆從是
生。此所知盡知．所見盡見。　大仙人。若有沙門．
^pb梵志憎惡地．毀呰地者。彼身壞命終。必生餘
下賤妓樂神中。如是水．火．風．神．天．生主。憎惡
梵天．毀呰梵天者。彼身壞命終。必生餘下賤
妓樂神中。大仙人。若有沙門．梵志愛樂地．稱
歎地者。彼身壞命終。必生最上尊梵天中。如
^pb是水．火．風．神．天．生主。愛樂梵天．稱歎梵天者。
彼身壞命終。必生最上尊梵天中。大仙人。汝
不見此梵天大眷屬坐如我輩耶。　彼魔波旬
非是梵天。亦非梵天眷屬。然自稱說我是梵
天。爾時。世尊便作是念。此魔波旬非是梵天。

^pb亦非梵天眷屬。然自稱說我是梵天。若說有
魔波旬者。此即是魔波旬。　世尊知已。告曰。魔
波旬。汝非梵天。亦非梵天眷屬。然汝自稱說
我是梵天。若說有魔波旬者。汝即是魔波旬。
於是。魔波旬而作是念。世尊知我。善逝見我。
^pb知已愁憂。即於彼處忽沒不現。　時。彼梵天至
再三請世尊。善來大仙人。此處有常。此處恒
有。此處長存。此處是要。此處不終法。此處出
要。此出要更無出要過其上。有勝．有妙．有最
者。　世尊亦至再三告曰。梵天。汝無常稱說常。
^pb不恒稱說恒。不存稱說存。不要稱說要。終法
稱說不終法。非出要稱說出要。此出要更無
出要過其上。有勝．有妙．有最者。梵天。汝有是
無明。梵天。汝有是無明。　於是。梵天白世尊曰。
大仙人。昔有沙門．梵志。壽命極長。存住極久。

^pb大仙人。汝壽至短。不如彼沙門．梵志一燕坐
頃。所以者何。彼所知盡知．所見盡見。若實有
出要者。更無餘出要過其上。有勝．有妙．有最
者。若無有實出要者。更無餘出要過其上。有
勝．有妙．有最者。大仙人。汝於出要不出要想。
^pb不出要出要想。如是汝不得出要。便成大癡。
所以者何。以無境界故。大仙人。若有沙門．梵
志愛樂地．稱歎地者。彼為我自在。為隨我所
欲。為隨我所使。如是水．火．風．神．天．生主。愛樂
梵天．稱歎梵天者。彼為我自在。為隨我所欲。
^pb為隨我所使。大仙人。若汝愛樂地．稱歎地者。
汝亦為我自在。為隨我所欲。為隨我所使。如
是水．火．風．神．天．生主。愛樂梵天．稱歎梵天者。
汝亦為我自在。為隨我所欲。為隨我所使。　於
是。世尊告曰。梵天如是。梵天所說真諦。若有
^pb沙門．梵志愛樂地．稱歎地者。彼為汝自在。為
隨汝所欲。為隨汝所使。如是水．火．風．神．天．生
主。愛樂梵天．稱歎梵天者。彼為汝自在。為隨
汝所欲。為隨汝所使。梵天。若我愛樂地．稱歎
地者。我亦為汝自在。為隨汝所欲。為隨汝所
^pb使。如是水．火．風．神．天．生主。愛樂梵天．稱歎梵
天者。我亦為汝自在。為隨汝所欲。為隨汝所
使。　梵天。若此八事。我隨其事愛樂稱歎者。彼
亦有如是。梵天。我知汝所從來處．所往至處．
隨所住．隨所終．隨所生。若有梵天有大如意
^pb足。有大威德。有大福祐。有大威神。　於是。梵天
白世尊曰。大仙人。汝云何知我所知．見我所
見。云何識悉我。如日自在。明照諸方。是為千
世界。於千世界中。汝得自在耶。知彼彼處無
有晝夜。大仙人曾更歷彼。數經歷彼耶。　世尊
^pb告曰。梵天。如日自在。明照諸方。是為千世界。
於千世界中。我得自在。亦知彼彼處無有晝
夜。梵天。我曾更歷彼。我數經歷彼。梵天。有三
種天。光天．淨光天．遍淨光天。梵天。若彼三種
天有知有見者。我亦有彼知見。梵天。若彼三
^pb種天無知無見者。我亦自有知見。梵天。若彼
三種天及眷屬有知有見者。我亦有彼知見。
梵天。若彼三種天及眷屬無知無見者。我亦
自有知見。梵天。若汝有知有見者。我亦有此
知見。梵天。若汝無知無見者。我亦自有知見。
^pb梵天。若汝及眷屬有知有見者。我亦有此知
見。梵天。若汝及眷屬無知無見者。我亦自有
知見。梵天。汝不與我一切等。不與我盡等。但
我於汝最勝最上。　於是。梵天白世尊曰。大仙
人。何由得彼三種天有知有見者。汝亦有彼
知
^pb見。若彼三種天無知無見者。汝亦自有知見。
若彼三種天及眷屬有知有見者。汝亦有彼
知見。若彼三種天及眷屬無知無見者。汝亦
自有知見。若我有知有見者。汝亦有此知見。
若我無知無見者。汝亦自有知見。若我及眷
^pb屬有知有見者。汝亦有此知見。若我及眷屬
無知無見者。汝亦自有知見。大仙人。非為愛
言耶。問已不知增益愚癡。所以者何。以識無
量境界故。無量知．無量見．無量種別。我各各
知別。是地知地。水．火．風．神．天．生主。是梵天知
^pb梵天。　於是。世尊告曰。梵天。若有沙門．梵志於
地有地想。地是我。地是我所。我是地所。彼計
地是我已。便不知地。如是於水．火．風．神．天．生
主．梵天．無煩．無熱。淨有淨想。淨是我。淨是我
所。我是淨所。彼計淨是我已。便不知淨。梵
^pb天。若有沙門．梵志。地則知地。地非是我。地非
我所。我非地所。彼不計地是我已。彼便知地。
如是水．火．風．神．天．生主．梵天．無煩．無熱。淨則
知淨。淨非是我。淨非我所。我非淨所。彼不計
淨是我已。彼便知淨。梵天。我於地則知地。地
^pb非是我。地非我所。我非地所。我不計地是我
已。我便知地。如是水．火．風．神．天．生主．梵天．無
煩．無熱。淨則知淨。淨非是我。淨非我所。我非
淨所。我不計淨是我已。我便知淨。　於是。梵天
白世尊曰。大仙人。此眾生愛有．樂有．習有。汝
^pb已拔有根本。所以者何。謂如來．無所著．等正
覺故。便說頌曰。
於有見恐怖　無有見不懼　是故莫樂有
有何不可斷
仙人。我今欲自隱形。　世尊告曰。梵天。汝若
^pb欲自隱形者。便隨所欲。　於是。梵天即隨所處
自隱其形。世尊即知。梵天。汝在彼。汝在此。汝
在中。　於是。梵天盡現如意。欲自隱形而不能
隱。還住梵天中。於是。世尊告曰。梵天。我今亦
欲自隱其形。　梵天白世尊曰。大仙人。若欲自
^pb隱形者。便隨所欲。　於是。世尊而作是念。我今
寧可現如其像如意足。放極妙光明。照一切
梵天而自隱住。使諸梵天及梵天眷屬但聞
我聲而不見形。於是。世尊即現如其像如意
足。放極妙光明。照一切梵天。便自隱住。使諸
^pb梵天及梵天眷屬但聞其聲而不見其形。於
是。梵天及梵天眷屬各作是念。沙門瞿曇甚
奇。甚特。有大如意足。有大威德。有大福祐。有
大威神。所以者何。謂放極妙光明。照一切梵
天而自隱住。使我等及眷屬但聞彼聲而不
^pb見形。　於是。世尊復作是念。我已化此梵天及
梵天眷屬。我今寧可攝如意足。世尊便攝如
意足。還住梵天中。於是。魔王亦至再三在彼
眾中。爾時。魔王白世尊曰。大仙人善見．善知．
善達。然莫訓誨教呵弟子。亦莫為弟子說法。
^pb莫著弟子。莫為著弟子故。身壞命終。生餘下
賤妓樂神中。行無為。於現世受安樂。所以者
何。大仙人。此唐自煩勞。大仙人。昔有沙門．梵
志訓誨弟子。教呵弟子。亦為弟子說法。樂著
弟子。彼以著弟子故。身壞命終。生餘下賤妓
^pb樂神中。大仙人。是故我語汝莫得訓誨教呵
弟子。亦莫為弟子說法。莫著弟子。莫為著弟
子故。身壞命終。生餘下賤妓樂神中。行無為。
於現世受安樂。所以者何。大仙人。汝唐自煩
勞。　於是。世尊告曰。魔波旬。汝不為我求義故
^pb說。非為饒益故。非為樂故。非為安隱故。莫得
訓誨教呵弟子。莫為弟子說法。莫著弟子。莫
為著弟子故。身壞命終。生餘下賤妓樂神中。
行無為。於現世受安樂。所以者何。大仙人。汝
唐自煩勞。魔波旬。汝作是念。此沙門瞿曇為
^pb弟子說法。彼弟子聞法已。出我境界。魔波旬。
是故汝今語我。莫得訓誨教呵弟子。亦莫為
弟子說法。莫著弟子。莫為著弟子故。身壞命
終。生餘下賤妓樂神中。行無為。於現世受安
樂。所以者何。大仙人。汝唐自煩勞。　魔波旬。若
^pb有沙門．梵志訓誨弟子。教呵弟子。為弟子說
法。樂著弟子。為著弟子故。身壞命終。生餘下
賤妓樂神中。彼沙門．梵志。彼非沙門稱說沙
門。非梵志稱說梵志。非阿羅訶稱說阿羅訶。
非等正覺稱說等正覺。魔波旬。我實沙門稱
^pb說沙門。實梵志稱說梵志。實阿羅訶稱說阿
羅訶。實等正覺稱說等正覺。魔波旬。若我為
弟子說法。若不說者。汝且自去。我今自知應
為弟子說法．不應為弟子說法。　是為梵天請。
魔波旬違逆世尊隨順說。是故此經名梵天
^pb請佛。　佛說如是。梵天及梵天眷屬聞佛所說。
歡喜奉行。梵天請佛經第七竟(三千九十字
)。
^n79中阿含長壽王品有勝天經第八(第二小土
城誦)我聞如是。　一時。佛遊舍衛國。在勝林給
^pb孤獨園。　於是。仙餘財主告一使人。汝往詣佛。
為我稽首。禮世尊足。問訊世尊聖體康強。安
快無病。起居輕便。氣力如常耶。作如是語。仙
餘財主稽首佛足。問訊世尊聖體康強。安快
無病。起居輕便。氣力如常耶。汝既為我問訊
佛已。往詣尊者阿那律陀所。為我稽首禮彼
足已。
^pb問訊尊者聖體康強。安快無病。起居輕便。氣
力如常不。作如是語。仙餘財主稽首尊者阿
那律陀足。問訊尊者聖體康強。安快無病。起
居輕便。氣力如常不。仙餘財主請尊者阿那
律陀四人俱。供明日食。若受請者。復作是語。
^pb尊者阿那律陀。仙餘財主多事多為。為王眾
事斷理臣佐。唯願尊者阿那律陀為慈愍故。
與四人俱。明日早來至仙餘財主家。　於是。使
人受仙餘財主教已。往詣佛所。稽首佛足。卻
住一面。白曰。世尊。仙餘財主稽首佛足。問訊
^pb世尊聖體康強。安快無病。起居輕便。氣力如
常耶。　爾時。世尊告使人曰。令仙餘財主安隱
快樂。令天及人．阿修羅．揵塔和．羅剎及餘種
種身安隱快樂。　於是。使人聞佛所說。善受善
持。稽首佛足。繞三匝而去。往詣尊者阿那律
^pb陀所。稽首禮足。卻坐一面。白曰。尊者阿那律
陀。仙餘財主稽首尊者阿那律陀足。問訊尊
者聖體康強。安快無病。起居輕便。氣力如常
不。仙餘財主請尊者阿那律陀四人俱。供明
日食。　是時。尊者真迦旃延去尊者阿那律陀
^pb不遠而燕坐也。於是。尊者阿那律陀告曰。賢
者迦旃延。我向所道。明日我等為乞食故。入
舍衛國。正謂此也。今仙餘財主遣人請我等
四人。供明日食。　尊者真迦旃延即時白曰。願
尊者阿那律陀為彼人故。默然受請。我等明
^pb日出此闇林。為乞食故。入舍衛國。尊者阿那
律陀為彼人故。默然而受。　於是。使人知尊者
阿那律陀默然受已。尋復白曰。仙餘財主白
尊者阿那律陀。仙餘財主多事多為。為王眾
事斷理臣佐。願尊者阿那律陀為慈愍故。與
^pb四人俱。明日早來。至仙餘財主家。　尊者阿那
律陀告使人曰。汝便還去。我自知時。於是。使
人即從坐起。稽首作禮。繞三匝而去。　於是。尊
者阿那律陀過夜平旦。著衣持缽。四人共俱。
往詣仙餘財主家。爾時。仙餘財主婇女圍遶。
^pb住中門下。待尊者阿那律陀。仙餘財主遙見
尊者阿那律陀來。見已。叉手向尊者阿那律
陀。讚曰。善來尊者阿那律陀。尊者阿那律陀
久不來此。於是。仙餘財主敬心扶抱尊者阿
那律陀。將入家中。為敷好床。請使令坐。　尊者
^pb阿那律陀即坐其床。仙餘財主稽首尊者阿
那律陀足。卻坐一面。坐已。白曰。尊者阿那律
陀。欲有所問。唯願見聽。　尊者阿那律陀告曰。
財主。隨汝所問。聞已當思。　仙餘財主便問尊
者阿那律陀。或有沙門．梵志來至我所。語我。

^pb財主。汝當修大心解脫。尊者阿那律陀。復有
沙門．梵志來至我所。語我。財主。汝當修無量
心解脫。尊者阿那律陀。大心解脫．無量心解
脫。此二解脫。為文異義異耶。為一義文異耶。
　尊者阿那律陀告曰。財主。汝前問此事。汝先
^pb自答。我當後答。　仙餘財主白曰。尊者阿那律
陀。大心解脫．無量心解脫。此二解脫一義文
異。仙餘財主不能答此事。　尊者阿那律陀告
曰。財主。當聽我為汝說大心解脫．無量心解
脫。大心解脫者。若有沙門．梵志在無事處。或
^pb至樹下空安靜處。依一樹意解大心解脫遍
滿成就遊。彼齊限是心解脫不過是。若不依
一樹者。當依二三樹。意解大心解脫遍滿成
就遊。彼齊限是心解脫不過是。若不依二三
樹者。當依一林。若不依一林者。當依二三林。
若不
^pb依二三林者。當依一村。若不依一村者。當依
二三村。若不依二三村者。當依一國。若不依
一國者。當依二三國。若不依二三國者。當依
此大地乃至大海。意解大心解脫遍滿成就
遊。彼齊限是心解脫不過是。是謂大心解脫。
^pb　財主。云何無量心解脫。若有沙門．梵志在無
事處。或至樹下空安靜處。心與慈俱。遍滿一
方成就遊。如是二三四方。四維上下。普周一
切。心與慈俱。無結無怨。無恚無諍。極廣甚大。
無量善修遍滿一切世間成就遊。如是悲．喜
^pb心與捨俱。無結無怨。無恚無諍。極廣甚大。無
量善修遍滿一切世間成就遊。是謂無量心
解脫。財主。大心解脫。無量心解脫。此二解脫
為義異文異。為一義文異耶。仙餘財主白尊
者阿那律陀曰。如我從尊者聞。則解其義。此
二
^pb解脫義既異文亦異。　尊者阿那律陀告曰。財
主。有三種天。光天．淨光天．遍淨光天。於中光
天者。彼生在一處。不作是念。此我所有。彼我
所有。但光天隨其所往。即樂彼中。財主。猶如
蠅在肉段。不作是念。此我所有。彼我所有。但
^pb蠅隨肉段去。即樂彼中。如是彼光天不作是
念。此我所有。彼我所有。但光天隨其所往。即
樂彼中。有時光天集在一處。雖身有異而光
不異。財主。猶如有人然無量燈。著一室中。彼
燈雖異而光不異。如是彼光天集在一處。雖
^pb身有異而光不異。有時光天各自散去。彼時
各散去時。其身既異。光明亦異。財主。猶如有
人從一室中出眾多燈。分著諸室。彼燈即異。
光明亦異。如是彼光天各自散去。彼各散去
時。其身既異。光明亦異。　於是。尊者真迦旃延
白
^pb曰。尊者阿那律陀。彼光天生在一處。可知有
勝如．妙不妙耶。　尊者阿那律陀答曰。賢者迦
旃延。可說彼光天生在一處。知有勝如．妙與
不妙。　尊者真迦旃延復問曰。尊者阿那律陀。
彼光天生在一處。何因何緣知有勝如．妙與
^pb不妙耶。　尊者阿那律陀答曰。賢者迦旃延。若
有沙門．梵志在無事處。或至樹下空安靜處。
依一樹。意解作光明想成就遊。心作光明想
極盛。彼齊限是心解脫不過是。若不依一樹
者。或依二三樹。意解作光明想成就遊。心作
^pb光明想極盛。彼齊限是心解脫不過是。賢者
迦旃延。此二心解脫。何解脫為上．為勝．為妙．
為最耶。　尊者真迦旃延答曰。尊者阿那律陀。
若有沙門．梵志不依一樹者。或依二三樹。意
解作光明想成就遊。心作光明想極盛。彼齊
^pb限是心解脫不過是。尊者阿那律陀。二解脫
中。此解脫為上．為勝．為妙．為最。　尊者阿那律
陀復問曰。賢者迦旃延。若不依二三樹者。或
依一林。若不依一林者。或依二三林。若不依
二三林者。或依一村。若不依一村者。或依二
^pb三村。若不依二三村者。或依一國。若不依一
國者。或依二三國。若不依二三國者。或依此
大地乃至大海。意解作光明想成就遊。心作
光明想極盛。彼齊限是心解脫不過是。賢者
迦旃延。此二解脫。何解脫為上．為勝．為妙．為
^pb最。　尊者真迦旃延答曰。尊者阿那律陀。若有
沙門．梵志不依二三樹者。或依一林。若不依
一林者。或依二三林。若不依二三林者。或依
一村。若不依一村者。或依二三村。若不依二
三村者。或依一國。若不依一國者。或依二三
^pb國。若不依二三國者。或依此大地乃至大海。
意解作光明想成就遊。心作光明想極盛。彼
齊限是心解脫不過是。尊者阿那律陀。二解
脫中此解脫為上．為勝．為妙．為最。　尊者阿那
律陀告曰。迦旃延。因是緣是。彼光天生在一
^pb處。知有勝如．妙與不妙。所以者何。因人心勝
如故。修便有精麤。因修有精麤故。得人則有
勝如。賢者迦旃延。世尊亦如是說人有勝如。
　尊者真迦旃延復問曰。尊者阿那律陀。彼淨
光天生在一處。可知有勝如．妙與不妙耶。　尊
^pb者阿那律陀答曰。賢者迦旃延。可說彼淨光
天生在一處。知有勝如．妙與不妙。　尊者真迦
旃延復問曰。尊者阿那律陀。彼淨光天生在
一處。何因何緣。知有勝如．妙與不妙耶。　尊者
阿那律陀答曰。賢者迦旃延。若有沙門．梵志
^pb在無事處。或至樹下空安靜處。意解淨光天
遍滿成就遊。彼此定不修．不習．不廣。不極成
就。彼於後時。身壞命終。生淨光天中。彼生已。
不得極止息。不得極寂靜。亦不得盡壽訖。賢
者迦旃延。猶青蓮華。紅．赤．白蓮。水生水長。在
^pb水底時。爾時根．莖．葉．華。彼一切水漬水澆。水
所潤。無處不漬。賢者迦旃延。若有沙門．梵志
在無事處。或至樹下空安靜處。意解淨光天
遍滿成就遊。彼此定不修．不習．不廣。不極成
就。彼身壞命終。生淨光天中。彼生已。不得極
^pb止息。不得極寂靜。亦不得盡壽訖。　賢者迦旃
延。復有沙門．梵志意解淨光天遍滿成就遊。
彼此定數修．數習．數廣。極成就。彼身壞命終。
生淨光天中。彼生已。得極止息。得極寂靜。亦
得壽盡訖。賢者迦旃延。猶青蓮華。紅．赤．白蓮。

^pb水生水長。出水上住。水所不漬。賢者迦旃延。
如是復有沙門．梵志在無事處。或至樹下空
安靜處。意解淨光天遍滿成就遊。彼此定數
修．數習．數廣。極成就。彼身壞命終。生淨光天
中。彼生已。得極止息。得極寂靜。亦得壽盡訖。
^pb　賢者迦旃延。因是緣是。彼淨光天生在一處。
知有勝如．妙與不妙。所以者何。因人心勝如
故。修便有精麤。因修有精麤故。得人則有勝
如。賢者迦旃延。世尊亦如是說人有勝如。　尊
者真迦旃延復問曰。尊者阿那律陀。彼遍淨
^pb光天生在一處。可知有勝如．妙與不妙耶。　尊
者阿那律陀答曰。賢者迦旃延。可說彼遍淨
光天生在一處。知有勝如．妙與不妙。　尊者真
迦旃延復問曰。尊者阿那律陀。彼遍淨光天
生在一處。何因何緣知有勝如．妙與不妙耶。
　
^pb尊者阿那律陀答曰。賢者迦旃延。若有沙門．
梵志在無事處。或至樹下空安靜處。意解遍
淨光天遍滿成就遊。彼不極止睡眠。不善息
調悔。彼於後時身壞命終。生遍淨光天中。彼
生已。光不極淨。賢者迦旃延。譬如燃燈。因緣
^pb油炷。若油有滓。炷復不淨。因是燈光生不明
淨。賢者迦旃延。如是若有沙門．梵志在無事
處。或至樹下空安靜處。意解遍淨光天遍滿
成就遊。彼不極止睡眠。不善息調悔。彼身壞
命終。生遍淨光天中。彼生已。光不極淨。　賢者
^pb迦旃延。復有沙門．梵志在無事處。或至樹下
空安靜處。意解遍淨光天遍滿成就遊。彼極
止睡眠。善息調悔。彼身壞命終。生遍淨光天
中。彼生已。光極明淨。賢者迦旃延。譬如然燈。
因緣油炷。若油無滓。炷復極淨。因是燈光生
^pb極明淨。　賢者迦旃延。如是復有沙門．梵志在
無事處。或至樹下空安靜處。意解遍淨光天
遍滿成就遊。彼極止睡眠。善息調悔。彼身壞
命終。生遍淨光天中。彼生已。光極明淨。　賢者
迦旃延。因是緣是。彼遍淨光天生在一處。知
^pb有勝如．妙與不妙。所以者何。因人心勝如故。
修便有精麤。因修有精麤故。得人則有勝如。
賢者迦旃延。世尊亦如是說人有勝如。於是。
尊者真迦旃延歎仙餘財主曰。善哉。善哉。財
主。汝為我等多所饒益。所以者何。初問尊者
^pb阿那律陀有勝天。我等未曾從尊者阿那律
陀聞如是義。是謂彼天．有彼天．如是彼天。　於
是。尊者阿那律陀告曰。賢者迦旃延。多有彼
天。謂此日月如是有大如意足。有大威德。有
大福祐。有大威神。以光不及光。彼與我集。共
^pb相慰勞。有所論說。有所答對。然我不如是說。
是謂彼天．有彼天．如是彼天。　爾時。仙餘財主
知彼尊者所說已訖。即從坐起。自行澡水。以
極淨美種種豐饒食噉含消。手自斟酌。令得
飽滿。食訖舉器。行澡水已。取一小床。別坐聽
^pb法。仙餘財主坐已。尊者阿那律陀而為說法。
勸發渴仰。成就歡喜。無量方便為彼說法。勸
發渴仰。成就歡喜已。從坐起去。　尊者阿那律
陀所說如是。仙餘財主及諸比丘聞尊者阿
那律陀所說。歡喜奉行。有勝天經第八竟(二
^pb千五百九十九字)。
^n80中阿含長壽王品迦絺那經第九(第二小土
城誦)我聞如是。　一時。佛遊舍衛國。在勝林給
孤獨園。　爾時。尊者阿那律陀亦在舍衛國。住
娑羅邏巖山中。於是。尊者阿那律陀過夜平
旦。著衣持缽。入舍衛乞食。尊者阿難亦復平
旦著
^pb衣持缽。入舍衛乞食。　尊者阿那律陀見尊者
阿難亦行乞食。見已。語曰。賢者阿難。當知我
三衣麤素壞盡。賢者。今可倩諸比丘為我作
衣。尊者阿難為尊者阿那律陀默然許倩。　於
是。尊者阿難舍衛乞食已。食訖。中後收舉衣
^pb缽。澡洗手足。以尼師檀著於肩上。手執戶鑰。
遍詣房房。見諸比丘便語之曰。諸尊。今往詣
娑羅邏巖山中。為尊者阿那律陀作衣。　於是。
諸比丘聞尊者阿難語。皆往詣娑羅邏巖山
中。為尊者阿那律陀作衣。　於是。世尊見尊者
^pb阿難手執戶鑰。遍詣房房。見已。問曰。阿難。汝
以何事。手執戶鑰。遍詣房房。　尊者阿難白曰。
世尊。我今倩諸比丘。為尊者阿那律陀作衣。
　世尊告曰。阿難。汝何以故不請如來為阿那
律陀比丘作衣。　於是。尊者阿難即叉手向佛。

^pb白世尊曰。唯願世尊往詣娑羅邏巖山中。為
尊者阿那律陀作衣。世尊為尊者阿難默然
而許。　於是。世尊將尊者阿難。往詣娑羅邏巖
山中比丘眾前。敷坐而坐。爾時。娑羅邏巖山
中有八百比丘及世尊共集坐。為尊者阿那
^pb律陀作衣。　彼時。尊者大目揵連亦在眾中。於
是。世尊告曰。目揵連。我能為阿那律陀舒張
衣裁。割截連綴而縫合之。　爾時。尊者大目揵
連即從座起。偏袒著衣。叉手向佛。白世尊曰。
唯願世尊為賢者阿那律陀舒張衣裁。諸比
^pb丘當共割截。連綴縫合。於是。世尊即為尊者
阿那律陀舒張衣裁。諸比丘便共割截。連綴
縫合。即彼一日為尊者阿那律陀成三衣訖。
　爾時。世尊知尊者阿那律陀三衣已成。則便
告曰。阿那律陀。汝為諸比丘說迦絺那法。我
^pb今腰痛。欲小自息。　尊者阿那律陀白曰。唯然。
世尊。　於是。世尊四疊優多羅僧以敷床上。襞
僧伽梨作枕。右脅而臥。足足相累。作光明想。
立正念正智。常作起想。　彼時。尊者阿那律陀
告諸比丘。諸賢。我本未出家學道時。厭生老
^pb病死．啼哭懊惱．悲泣憂慼。欲斷此大苦聚。諸
賢。我厭已而作是觀。居家至狹。塵勞之處。出
家學道。發露曠大。我今在家為鎖所鎖。不得
盡形壽修諸梵行。我寧可捨少財物及多財
物。捨少親族及多親族。剃除鬚髮。著袈裟衣。
^pb至信．捨家．無家．學道。諸賢。我於後時捨少財
物及多財物。捨少親族及多親族。剃除鬚髮。
著袈裟衣。至信．捨家．無家．學道。諸賢。我出家
學道。捨族姓已。受比丘學。修行禁戒。守護從
解脫。又復善攝威儀禮節。見纖介罪。常懷畏
^pb怖。受持學戒。　諸賢。我離殺。斷殺。棄捨刀杖。有
慚有愧。有慈悲心。饒益一切乃至昆蟲。我於
殺生淨除其心。諸賢。我離不與取。斷不與取。
與而後取。樂於與取。常好布施。歡喜無吝。不
望其報。我於不與取淨除其心。諸賢。我離非
^pb梵行。斷非梵行。勤修梵行。精勤妙行。清淨無
穢。離欲斷婬。我於非梵行淨除其心。　諸賢。我
離妄言。斷妄言。真諦言。樂真諦。住真諦。不移
動。一切可信。不欺世間。我於妄言淨除其心。
諸賢。我離兩舌。斷兩舌。行不兩舌。不破壞他。
^pb不聞此語彼。欲破壞此。不聞彼語此。欲破壞
彼。離者欲合。合者歡喜。不作群黨。不樂群黨。
不稱說群黨。我於兩舌淨除其心。諸賢。我離
麤言。斷麤言。若有所言。辭氣麤獷。惡聲逆耳。
眾所不喜。眾所不愛。使他苦惱。令不得定。斷
^pb如是言。若有所說。清和柔潤。順耳入心。可喜
可愛。使他安樂。言聲具了。不使人畏。令他得
定。說如是言。我於麤言淨除其心。諸賢。我離
綺語。斷綺語。時說．真說．法說．義說．止息說．樂
止息說。事順時得宜。善教善訶。我於綺語淨
^pb除其心。　諸賢。我離治生。斷治生。棄捨稱量及
斗斛。不受財貨。不縛束人。不望折斗量。不以
小利侵欺於人。我於治生淨除其心。諸賢。我
離受寡婦．童女。斷受寡婦．童女。我於受寡婦．
童女淨除其心。諸賢。我離受奴婢。斷受奴婢。
^pb我於受奴婢淨除其心。諸賢。我離受象．馬．牛．
羊。斷受象．馬．牛．羊。我於受象．馬．牛．羊淨除其
心。諸賢。我離受雞．豬．斷受雞．豬。我於受雞．豬
淨除其心。諸賢。我離受田業．店肆。斷受田業．
店肆。我於受田業．店肆淨除其心。諸賢。我離
^pb受生稻．麥．豆。斷受生稻．麥．豆。我於受生稻．麥．
豆淨除其心。　諸賢。我離酒。斷酒。我於飲酒淨
除其心。諸賢。我離高廣大床。斷高廣大床。我
於高廣大床淨除其心。諸賢。我離華鬘．瓔珞．
塗香．脂粉。斷華鬘．瓔珞．塗香．脂粉。我於花鬘．
^pb瓔珞．塗香．脂粉淨除其心。諸賢。我離歌舞．倡
妓及往觀聽。斷歌舞．倡妓及往觀聽。我於歌
舞．倡妓及往觀聽淨除其心。諸賢。我離受生
色像寶。斷受生色像寶。我於受生色像寶淨
除其心。諸賢。我離過中食。斷過中食。一食。不
^pb夜食。學時食。我於過中食淨除其心。　諸賢。我
已成就此聖戒聚。當復學極知足。衣取覆形。
食取充軀。隨所遊至。與衣缽俱。行無顧戀。猶
如鷹鳥與兩翅俱。飛翔空中。諸賢。我亦如是。
隨所遊至。與衣缽俱。行無顧戀。諸賢。我已成
^pb就此聖戒聚及極知足。當復學守護諸根。常
念閉塞。念欲明達。守護念心而得成就。恒起
正知。若眼見色。然不受相。亦不味色。謂忿諍
故。守護眼根。心中不生貪伺．憂慼．惡不善法。
趣向彼故。守護眼根。如是耳．鼻．舌．身。若意知
^pb法。然不受相。亦不味法。謂忿諍故。守護意根。
心中不生貪伺．憂慼．惡不善法。趣向彼故。守
護意根。　諸賢。我已成就此聖戒聚及極知足。
守護諸根。當復學正知出入。善觀分別。屈申
低仰。儀容庠序。善著僧伽梨及諸衣缽。行住
^pb坐臥。眠寤語默。皆正知之。諸賢。我已成就此
聖戒聚及極知足。守護諸根。正知出入。當復
學獨住遠離。在無事處。或至樹下空安靜處．
山巖石室．露地蘘𧂐或至林中。或在塚間。諸賢。
我已在無事處。或至樹下空安靜處。敷尼師
^pb檀。結加趺坐。正身正願。反念不向。斷除貪伺。
心無有諍。見他財物．諸生活具。不起貪伺。欲
令我得。我於貪伺淨除其心。如是嗔恚．睡眠．
調悔．斷疑．度惑。於諸善法無有猶豫。我於疑
惑淨除其心。　諸賢。我已斷此五蓋．心穢．慧羸。
^pb離欲．離惡不善之法。至得第四禪成就遊。諸
賢。我已得如是定心清淨。無穢無煩。柔軟善
住。得不動心。學如意足智通作證。諸賢。我得
無量如意足。謂分一為眾。合眾為一。一則住
一。有知有見。不礙石壁。猶如行空。沒地如水。
^pb履水如地。結加趺坐。上昇虛空。猶如鳥翔。今
此日月有大如意足。有大威德。有大福祐。有
大威神。以手捫摸身至梵天。諸賢。我已得如
是定心清淨。無穢無煩。柔軟善住。得不動心。
學天耳智通作證。諸賢。我以天耳聞人．非人
^pb音聲。近遠．妙與不妙。　諸賢。我已得如是定心
清淨。無穢無煩。柔軟善住。得不動心。學他心
智通作證。諸賢。我為他眾生所念．所思．所為．
所行。以他心智知他心如真。有欲心知有欲
心如真。無欲心知無欲心如真。有恚無恚．有
^pb癡無癡．有穢無穢．合散．高下．小大．修不修．定
不定。不解脫心知不解脫心如真。解脫心知
解脫心如真。　諸賢。我已得如是定心清淨。無
穢無煩。柔軟善住。得不動心學憶宿命智通
作證。諸賢。有行有相貌。憶本無量昔所經歷。
^pb謂一生．二生．百生．千生．成劫．敗劫．無量成敗
劫。彼眾生名某。彼昔更歷。我曾生彼。如是姓．
如是字．如是生．如是飲食．如是受苦樂．如是
長壽．如是久住．如是壽命訖。此死生彼。彼死
生此。我生在此。如是姓．如是字．如是生．如是
^pb飲食．如是受苦樂．如是長壽．如是久住．如是
壽命訖。　諸賢。我已得如是定心清淨。無穢無
煩。柔軟善住。得不動心。學生死智通作證。諸
賢。我以清淨天眼出過於人。見此眾生死時
生時。好色惡色。妙與不妙。往來善處及不善
^pb處。隨此眾生之所作業見其如真。若此眾生
成就身惡行。口．意惡行。誹謗聖人。邪見。成就
邪見業。彼因緣此。身壞命終。必至惡處。生地
獄中。若此眾生成就身妙行。口．意妙行。不誹
謗聖人。正見．成就正見業。彼因緣此。身壞命
^pb終。必昇善處。上生天中。　諸賢。我已得如是定
心清淨。無穢無煩。柔軟善住。得不動心。學漏
盡智通作證。諸賢。我知此苦如真。知此苦習．
知此苦滅．知此苦滅道如真。知此漏．知此漏
習．知此漏滅．知此漏滅道如真。彼如是知．如
^pb是見。欲漏心解脫。有漏．無明漏心解脫。解脫
已。便知解脫。生已盡。梵行已立。所作已辦。不
更受有。知如真。　諸賢。若有比丘犯戒．破戒．缺
戒．穿戒．穢戒．黑戒者。欲依戒立戒。以戒為梯。
昇無上慧堂正法閣者。終無是處。諸賢。猶去
^pb村不遠。有樓觀堂閣。其中安梯或施十蹬。或
十二蹬。若有人來。求願欲得昇彼堂閣。若不
登此梯第一蹬上。欲登第二蹬者。終無是處。
若不登第二蹬。欲登第三．四。至昇堂閣者。終
無是處。諸賢。如是若有比丘犯戒．破戒．缺戒．
^pb穿戒．穢戒．黑戒者。欲依戒立戒。以戒為梯。昇
無上慧堂正法閣者。終無是處。　諸賢。若有比
丘不犯戒．破戒．缺戒．穿戒．穢戒．黑戒者。欲依
戒立戒。以戒為梯。昇無上慧堂正法閣者。必
有是處。諸賢。猶去村不遠。有樓觀堂閣。其中
^pb安梯或施十蹬。或十二蹬。若有人來。求願欲
得昇彼堂閣。若登此梯第一蹬上。欲登第二
蹬者。必有是處。若登第二蹬。欲登第三．四。至
昇堂閣者。必有是處。諸賢。如是若有比丘不
犯戒．破戒．缺戒．穿戒．穢戒．黑戒者。欲依戒立
^pb戒。以戒為梯。昇無上慧堂正法閣者。必有是
處。　諸賢。我依戒立戒。以戒為梯。昇無上慧堂
正法之閣。以小方便觀千世界。諸賢。猶有目
人住高樓上。以小方便觀下露地。見千土塹。
諸賢。我亦如是。依戒立戒。以戒為梯。昇無上
^pb慧堂正法之閣。以小方便觀千世界。諸賢。若
王大象。或有七寶。或復減八。以多羅葉覆之。
如我覆藏於此六通。　諸賢。若於我如意足智
通作證有疑惑者。彼應問我。我當答之。諸賢。
若於我天耳智通作證有疑惑者。彼應問我。

^pb我當答之。諸賢。若於我他心智通作證有疑
惑者。彼應問我。我當答之。諸賢。若於我宿命
智通作證有疑惑者。彼應問我。我當答之。諸
賢。若於我生死智通作證有疑惑者。彼應問
我。我當答之。諸賢。若於我漏盡智通作證有
^pb疑惑者。彼應問我。我當答之。　於是。尊者阿難
白曰。尊者阿那律陀。今娑羅邏巖山集坐八
百比丘及世尊在中。為尊者阿那律陀作衣。
若於尊者阿那律陀如意足智通作證有疑
惑者。彼當問之。尊者阿那律陀答。若於尊者
^pb阿那律陀天耳智通作證有疑惑者。彼當問
之。尊者阿那律陀答。若於尊者阿那律陀他
心智通作證有疑惑者。彼當問之。尊者阿那
律陀答。若於尊者阿那律陀宿命智通作證
有疑惑者。彼當問之。尊者阿那律陀答。若於
^pb尊者阿那律陀生死智通作證有疑惑者。彼
當問之。尊者阿那律陀答。若於尊者阿那律
陀漏盡智通作證有疑惑者。彼當問之。尊者
阿那律陀答。但我等長夜以心識尊者阿那
律陀心。如尊者阿那律陀。有大如意足。有大
^pb威德。有大福祐。有大威神。　於是。世尊所患已
差而得安隱。即時便起。結加趺坐。世尊坐已。
歎尊者阿那律陀曰。善哉。善哉。阿那律陀。極
善。阿那律陀。謂汝為諸比丘說迦絺那法。阿
那律陀。汝復為諸比丘說迦絺那法。阿那律
^pb陀。汝為諸比丘數數說迦絺那法。　於是。世尊
告諸比丘。比丘。汝等受迦絺那法。誦習迦絺
那法。善持迦絺那法。所以者何。迦絺那法與
法相應。為梵行本。致通致覺。亦致涅槃。若族
姓子剃除鬚髮。著袈裟衣。至信．捨家．無家．學
^pb道者。應當至心受迦絺那法。善受善持迦絺
那法。所以者何。我不見過去時諸比丘作如
是衣。如阿那律陀比丘。不見未來．現在諸比
丘作如是衣。如阿那律陀比丘。所以者何。謂
今娑羅邏巖山集坐八百比丘及世尊在中。
^pb為阿那律陀比丘作衣。如是阿那律陀比丘。
有大如意足。有大威德。有大福祐。有大威神。
　佛說如是。尊者阿那律陀及諸比丘聞佛所
說。歡喜奉行。迦絺那經第九竟(三千七百八
十字)。中阿含經卷第十九(一萬四百六十九
^pb字)(第二小土城誦)
^juan20^pb

中阿含經卷第二十
　　　　東晉罽賓三藏瞿曇僧伽提婆譯
^n81中阿含長壽王品念身經第十(第二小土城
誦)我聞如是。　一時。佛遊鴦祇國中。與大比丘
^pb眾俱。往詣阿和那揵尼住處。　爾時。世尊過夜
平旦。著衣持缽。入阿和那而行乞食。食訖。中
後收舉衣缽。澡洗手足。以尼師檀著於肩上。
往詣一林。入彼林中。至一樹下。敷尼師檀。結
跏趺坐。　爾時。眾多比丘於中食後。集坐講堂。
^pb共論此事。諸賢。世尊甚奇。甚特。修習念身。分
別廣布。極知極觀。極修習。極護治。善具善行。
在一心中。佛說念身有大果報。得眼．有目見
第一義。　爾時。世尊在於宴坐。以淨天耳出過
於人。聞諸比丘於中食後。集坐講堂。共論此
事。諸賢。世尊甚奇。甚特。修習念身。分別廣布。
極
^pb知極觀。極修習。極護治。善具善行。在一心中。
佛說念身有大果報。得眼．有目見第一義。世
尊聞已。則於晡時從宴坐起。往詣講堂比丘
眾前。敷座而坐。　爾時世尊告諸比丘。汝等向
共論何事耶。以何事故集坐講堂。　時。諸比丘
^pb白曰。世尊。我等諸比丘於中食後。集坐講堂。
共論此事。諸賢。世尊甚奇。甚特。修習念身。分
別廣布。極知極觀。極修習。極護治。善具善行。
在一心中。佛說念身有大果報。得眼．有目見
第一義。世尊。我等向共論如此事。以此事故。
^pb集坐講堂。　世尊復告諸比丘曰。云何我說修
習念身。分別廣布。得大果報。　時。諸比丘白世
尊曰。世尊為法本。世尊為法主。法由世尊。惟
願說之。我等聞已。得廣知義。　佛便告曰。汝等
諦聽。善思念之。我當為汝分別其義。時。諸比
^pb丘受教而聽。　佛言。云何比丘修習念身。比丘
者。行則知行。住則知住。坐則知坐。臥則知臥。
眠則知眠。寤則知寤。眠寤則知眠寤。如是比
丘隨其身行。便知上如真。彼若如是在遠離
獨住。心無放逸。修行精勤。斷心諸患而得定
^pb心。得定心已。則知上如真。是謂比丘修習念
身。　復次。比丘修習念身。比丘者。正知出入。善
觀分別。屈伸低仰。儀容庠序。善著僧伽梨及
諸衣缽。行住坐臥．眠寤語默皆正知之。如是
比丘隨其身行便知上如真。彼若如是在遠
^pb離獨住。心無放逸。修行精勤。斷心諸患而得
定心。得定心已。則知上如真。是謂比丘修習
念身。　復次。比丘修習念身。比丘者。生惡不善
念。以善法念治斷滅止。猶木工師．木工弟子。
彼持墨繩。用拼於木。則以利斧斫治令直。如
^pb是比丘生惡不善念。以善法念治斷滅止。如
是比丘隨其身行。便知上如真。彼若如是在
遠離獨住。心無放逸。修行精勤。斷心諸患而
得定心。得定心已。則知上如真。是謂比丘修
習念身。　復次。比丘修習念身。比丘者。齒齒相
^pb著。舌逼上齶。以心治心。治斷滅止。猶二力士
捉一羸人。處處旋捉。自在打鍛。如是比丘齒
齒相著。舌逼上齶。以心治心。治斷滅止。如是
比丘隨其身行。便知上如真。彼若如是在遠
離獨住。心無放逸。修行精勤。斷心諸患而得
^pb定心。得定心已。則知上如真。是謂比丘修習
念身。　復次。比丘修習念身。比丘者。念入息即
知念入息。念出息即知念出息。入息長即知
入息長。出息長即知出息長。入息短即知入
息短。出息短即知出息短。學一切身息入。學
^pb一切身息出。學止身行息入。學止口行息出。
如是比丘隨其身行。便知上如真。彼若如是
在遠離獨住。心無放逸。修行精勤。斷心諸患
而得定心。得定心已。則知上如真。是謂比丘
修習念身。　復次。比丘修習念身。比丘者。離生
^pb喜樂。漬身潤澤。普遍充滿於此身中。離生喜
樂無處不遍。猶工浴人器盛澡豆。水和成摶。
水漬潤澤。普遍充滿無處不周。如是比丘離
生喜樂。漬身潤澤。普遍充滿於此身中。離生
喜樂無處不遍。如是比丘隨其身行。便知上
^pb如真。彼若如是在遠離獨住。心無放逸。修行
精勤。斷心諸患而得定心。得定心已。則知上
如真。是謂比丘修習念身。　復次。比丘修習念
身。比丘者。定生喜樂。漬身潤澤。普遍充滿於
此身中。定生喜樂無處不遍。猶如山泉。極淨
^pb澄清。充滿盈流。四方水來。無緣得入。即彼泉
底。水自涌出。盈流於外。漬山潤澤。普遍充滿
無處不周。如是比丘定生喜樂。漬身潤澤。普
遍充滿於此身中。定生喜樂無處不遍。如是
比丘隨其身行。便知上如真。彼若如是在遠
^pb離獨住。心無放逸。修行精勤。斷心諸患而得
定心。得定心已。則知上如真。是謂比丘修習
念身。　復次。比丘修習念身。比丘者。無喜生樂。
漬身潤澤。普遍充滿於此身中。無喜生樂無
處不遍。猶青蓮華。紅．赤．白蓮。水生水長。在於
^pb水底。根莖華葉。悉漬潤澤。普遍充滿無處不
周。如是比丘無喜生樂。漬身潤澤。普遍充滿
於此身中。無喜生樂無處不遍。如是比丘隨
其身行。便知上如真。彼若如是在遠離獨住。
心無放逸。修行精勤。斷心諸患而得定心。得
^pb定心已。則知上如真。是謂比丘修習念身。　復
次。比丘修習念身。比丘者。於此身中。以清淨
心意解遍滿成就遊。於此身中。以清淨心無
處不遍。猶有一人。被七肘衣或八肘衣。從頭
至足。於此身體無處不覆。如是比丘於此身
^pb中。以清淨心意解遍滿成就遊。於此身中。以
清淨心無處不遍。如是比丘隨其身行。便知
上如真。彼若如是在遠離獨住。心無放逸。修
行精勤。斷心諸患而得定心。得定心已。則知
上如真。是謂比丘修習念身。　復次。比丘修習
^pb念身。比丘者。念光明想。善受善持。善意所念。
如前後亦然。如後前亦然。如晝夜亦然。如夜
晝亦然。如下上亦然。如上下亦然。如是不顛
倒。心無有纏。修光明心。心終不為闇之所覆。
如是比丘隨其身行。便知上如真。彼若如是
^pb在遠離獨住。心無放逸。修行精勤。斷心諸患
而得定心。得定心已。則知上如真。是謂比丘
修習念身。　復次。比丘修習念身。比丘者。觀相
善受．善持．善意所念。猶如有人。坐觀臥人。臥
觀坐人。如是比丘觀相善受．善持．善意所念。
^pb如是比丘隨其身行。便知上如真。彼若如是
在遠離獨住。心無放逸。修行精勤。斷心諸患
而得定心。得定心已。則知上如真。是謂比丘
修習念身。　復次。比丘修習念身。比丘者。此身
隨住。隨其好惡。從頭至足。觀見種種不淨充
^pb滿。謂此身中有髮．毛．爪．齒．麤細薄膚．皮．肉．筋．
骨．心．腎．肝．肺．大腸．小腸．脾．胃．摶糞．腦及腦根．
淚．汗．涕．唾．膿．血．肪．髓．涎．膽．小便。猶以器盛若
干種子。有目之士。悉見分明。謂稻．粟種．大麥．
小麥．大小麻豆．菘菁芥子。如是比丘此身隨
^pb住。隨其好惡。從頭至足。觀見種種不淨充滿。
謂此身中有髮．毛．爪．齒．麤細薄膚．皮．肉．筋．骨．
心．腎．肝．肺．大腸．小腸．脾．胃．摶糞．腦及腦根．淚．
汗．涕．唾．膿．血肪．髓．涎．膽．小便。如是比丘隨其
身行。便知上如真。彼若如是在遠離獨住。心
^pb無放逸。修行精勤。斷心諸患而得定心。得定
心已。則知上如真。是謂比丘修習念身。　復次。
比丘修習念身。比丘者。觀身諸界。我此身中
有地界．水界．火界．風界．空界．識界。猶如屠兒
殺牛。剝皮布於地上。分作六段。如是比丘觀
^pb身諸界。我此身中。地界．水界．火界．風界．空界．
識界。如是比丘隨其身行。便知上如真。彼若
如是在遠離獨住。心無放逸。修行精勤。斷心
諸患而得定心。得定心已。則知上如真。是謂
比丘修習念身。　復次。比丘修習念身。比丘者。

^pb觀彼死屍。或一．二日。至六．七日。烏鴟所啄。豺
狗所食。火燒埋地。悉腐爛壞。見已自比。今我
此身亦復如是。俱有此法。終不得離。如是比
丘隨其身行。便知上如真。彼若如是在遠離
獨住。心無放逸。修行精勤。斷心諸患而得定
^pb心。得定心已。則知上如真。是謂比丘修習念
身。　復次。比丘修習念身。比丘者。如本見息道
骸骨青色。腐爛食半。骨鎖在地。見已自比。今
我此身亦復如是。俱有此法。終不得離。如是
比丘隨其身行。便知上如真。彼若如是在遠
^pb離獨住。心無放逸。修行精勤。斷心諸患而得
定心。得定心已。則知上如真。是謂比丘修習
念身。　復次。比丘修習念身。比丘者。如本見息
道離皮肉血。唯筋相連。見已自比。今我此身
亦復如是。俱有此法。終不得離。如是比丘隨
^pb其身行。便知上如真。彼若如是在遠離獨住。
心無放逸。修行精勤。斷心諸患而得定心。得
定心已。則知上如真。是謂比丘修習念身。　復
次。比丘修習念身。比丘者。如本見息道骨節
解散。散在諸方。足骨．膊骨．髀骨．臗骨．脊骨．肩
^pb骨．頸骨．髑髏骨。各在異處。見已自比。今我此
身亦復如是。俱有此法。終不得離。如是比丘
隨其身行。便知上如真。彼若如是在遠離獨
住。心無放逸。修行精勤。斷心諸患而得定心。
得定心已。則知上如真。是謂比丘修習念身。
^pb　復次。比丘修習念身。比丘者。如本見息道骨
白如螺。青猶鴿色。赤若血塗。腐壞碎末。見已
自比。今我此身亦復如是。俱有此法。終不得
離。如是比丘隨其身行。便知上如真。彼若如
是在遠離獨住。心無放逸。修行精勤。斷心諸
^pb患而得定心。得定心已。則知上如真。是謂比
丘修習念身。　若有如是修習念身．如是廣布
者。彼諸善法盡在其中。謂道品法也。若彼有
心意解遍滿。猶如大海。彼諸小河盡在海中。
若有如是修習念身．如是廣布者。彼諸善法
^pb盡在其中。謂道品法也。　若有沙門．梵志不正
立念身．遊行少心者。彼為魔波旬伺求其便。
必能得也。所以者何。彼沙門．梵志空無念身
故。猶如有瓶。中空無水。正安著地。若人持水
來瀉瓶中。於比丘意云何。彼瓶如是當受水
^pb不。　比丘答曰。受也。世尊。　所以者何。彼空無水。
正安著地。是故必受。如是若有沙門．梵志不
正立念身．遊行少心者。彼為魔波旬伺求其
便。必能得也。所以者何。彼沙門．梵志空無念
身故。　若有沙門．梵志正立念身．遊行無量心
^pb者。彼為魔波旬伺求其便。終不能得。所以者
何。彼沙門．梵志不空有念身故。猶如有瓶。水
滿其中。正安著地。若人持水來瀉瓶中。於比
丘意云何。彼瓶如是復受水不。　比丘答曰。不
也。世尊。所以者何。彼瓶水滿。正安著地。是故
^pb不受。如是若有沙門．梵志。有正立念身．遊行
無量心者。彼為魔波旬伺求其便。終不能得。
所以者何。彼沙門．梵志不空有念身故。　若有
沙門．梵志不正立念身．遊行少心者。彼為魔
波旬伺求其便。必能得也。所以者何。彼沙門．
^pb梵志空無念身故。猶如力士。以大重石擲淖
泥中。於比丘意云何。泥為受不。　比丘答曰。受
也。世尊。　所以者何。泥淖石重。是故必受。如是
若有沙門．梵志不正立念身．遊行少心者。彼
為魔波旬伺求其便。必能得也。所以者何。彼
^pb沙門．梵志空無念身故。　若有沙門．梵志正立
念身．遊行無量心者。彼為魔波旬伺求其便。
終不能得。所以者何。彼沙門．梵志不空有念
身故。猶如力士。以輕毛鞠擲平戶扇。於比丘
意云何。彼為受不。　比丘答曰。不也。世尊。所以
^pb者何。毛鞠輕闡。戶扇平立。是故不受。如是若
有沙門．梵志正立念身．遊行無量心者。彼為
魔波旬伺求其便。終不能得。所以者何。彼沙
門．梵志不空有念身故。　若有沙門．梵志不正
立念身．遊行少心者。彼為魔波旬伺求其便。
^pb必能得也。所以者何。彼沙門．梵志空無念身
故。猶人求火。以槁木為母。以燥鑽鑽。於比丘
意云何。彼人如是。為得火不。　比丘答曰。得也。
世尊。　所以者何。彼以燥鑽鑽於槁木。是故必
得。如是若有沙門．梵志不正立念身．遊行少
^pb心者。彼為魔波旬伺求其便。必能得也。所以
者何。彼沙門．梵志空無念身故。　若有沙門．梵
志正立念身．遊行無量心者。彼為魔波旬伺
求其便。終不能得。所以者何。彼沙門．梵志不
空有念身故。猶人求火。以濕木為母。以濕鑽
^pb鑽。於比丘意云何。彼人如是。為得火不。　比丘
答曰。不也。世尊。　所以者何。彼以濕鑽鑽於濕
木。是故不得。如是若有沙門．梵志正立念身．
遊行無量心者。彼為魔波旬伺求其便。終不
能得。所以者何。彼沙門．梵志不空有念身故。
^pb　如是修習念身．如是廣布者。當知有十八德。
云何十八。比丘者。能忍飢渴．寒熱．蚊虻．蠅蚤．
風日所逼。惡聲．捶杖亦能忍之。身遇諸疾。極
為苦痛。至命欲絕。諸不可樂。皆能堪耐。如是
修習念身。如是廣布者。是謂第一德。復次。比
^pb丘堪耐不樂。若生不樂。心終不著。如是修習
念身．如是廣布者。是謂第二德。復次。比丘堪
耐恐怖。若生恐怖。心終不著。如是修習念身．
如是廣布者。是謂第三德。　復次。比丘生三惡
念欲念．恚念．害念。若生三惡念。心終不著。如
^pb是修習念身．如是廣布者。是謂第四五六七
德。復次。比丘離欲．離惡不善之法。至得第四
禪成就遊。如是修習念身．如是廣布者。是謂
第八德。　復次。比丘三結已盡。得須陀洹。不墮
惡法。定趣正覺。極受七有。天上人間一往來
^pb已而得苦際。如是修習念身．如是廣布者。是
謂第九德。復次。比丘三結已盡。婬怒癡薄。得
一往來天上人間。一往來已而得苦際。如是
修習念身．如是廣布者。是謂第十德。復次。比
丘五下分結盡。生於彼間。便般涅槃。得不退
^pb法。不還此世。如是修習念身．如是廣布者。是
謂第十一德。　復次。比丘若有息解脫。離色得
無色。如其像定身作證成就遊。而以慧觀知
漏．斷漏。如是修習念身．如是廣布者。是謂第
十二十三十四十五十六十七德。　復次。比丘
^pb如意足．天耳．他心智．宿命智．生死智。諸漏已
盡。得無漏心解脫．慧解脫。於現法中自知自
覺。自作證成就遊。生已盡。梵行已立。所作已
辦。不更受有。知如真。如是修習念身．如是廣
布者。是謂第十八德。如是修習念身．如是廣
^pb布者。當知有此十八功德。　佛說如是。彼諸比
丘聞佛所說。歡喜奉行。念身經第十竟(四千
二百二十五字)。
　十八德內關六七八并十三至十七
　者應在第五第十八德內也。南本結
　在第四第十二中理猶難曉。
^n82中阿含長壽王品支離彌梨經第十一(第二
小土城誦)我聞如是。　一時。佛遊王舍城。在竹
林加蘭哆園。　爾時。眾多比丘於中食後少有
所為。集坐
^pb講堂。欲斷諍事。謂論此法．律。此佛之教。彼時。
質多羅象子比丘亦在眾中。於是。質多羅象
子比丘。眾多比丘論此法．律。此佛教時。於其
中間競有所說。不待諸比丘說法訖竟。又不
以恭敬．不以善觀問諸上尊長老比丘。　是時。
^pb尊者大拘絺羅在彼眾中。於是。尊者大拘絺
羅告質多羅象子比丘曰。賢者。當知眾多比
丘說此法．律。此佛教時。汝莫於中競有所說。
若諸比丘所說訖已。然後可說。汝當以恭敬．
當以善觀問諸上尊長老比丘。莫不恭敬．莫
^pb不善觀問諸上尊長老比丘。　爾時。質多羅象
子比丘諸親朋友悉在眾中。於是。質多羅象
子比丘諸親朋友語尊者大拘絺羅曰。賢者
大拘絺羅。汝莫大責數質多羅象子比丘。所
以者何。質多羅象子比丘戒德多聞。似如懈
^pb怠。然不貢高。賢者大拘絺羅。質多羅象子比
丘。諸比丘隨所為時而能佐助。　於是。尊者大
拘絺羅語質多羅象子比丘諸親朋友曰。諸
賢。不知他心者。不得妄說稱不稱。所以者何。
或有一人在世尊前時。及諸上尊長老梵行
^pb可慚可愧．可愛可敬前。彼便善守善護。若於
後時離世尊前。及離諸上尊長老梵行可慚
可愧．可愛可敬前。彼便數與白衣共會。調笑
貢高。種種談譁。彼數與白衣共會。調笑貢高。
種種談譁已。心便生欲。彼心生欲已。便身熱
^pb心熱。彼身心熱已。便捨戒罷道。諸賢。猶若如
牛。入他田中。守田人捉。或以繩繫。或著欄中。
諸賢。若有作是說。此牛不復入他田中。如是
彼為正說耶。　答曰。不也。所以者何。謂彼牛者。
為繩所繫。或斷或解。為欄所遮。或破或跳出。

^pb復入他田。如前無異。諸賢。或有一人在世尊
前時。及諸上尊長老梵行可慚可愧．可愛可
敬前。彼便善守善護。若於後時離世尊前。及
離諸梵行可慚可愧．可愛可敬前。彼便數與
白衣共會。調笑貢高。種種談譁。彼數與白衣
^pb共會。調笑貢高。種種談譁已。心便生欲。彼心
生欲已。便身熱心熱。彼身心熱已。便捨戒罷
道。諸賢。是謂有一人。　復次。諸賢。或有一人逮
得初禪。彼得初禪已。便自安住。不復更求未
得欲得．不獲欲獲．不作證欲作證。彼於後時。
^pb便數與白衣共會。調笑貢高。種種談譁。彼數
與白衣共會。調笑貢高。種種談譁已。心便生
欲。彼心生欲已。便身熱心熱。彼身心熱已。便
捨戒罷道。諸賢。猶大雨時。村間湖池水滿其
中。彼若本時所見沙石．草木．甲蟲．魚鱉．蝦蟆
^pb及諸水性。去時來時。走時住時。後水滿已。盡
不復見。諸賢。若有作是說。彼湖池中終不復
見沙石．草木．甲蟲．魚鱉．蝦蟆及諸水性。去時
來時。走時住時。如是彼為正說耶。　答曰。不也。
　所以者何。彼湖池水。或象飲馬飲。駱駝．牛．驢．
^pb豬．鹿．水牛飲。或人取用。風吹日炙。彼若本時
不見沙石．草木．甲蟲．魚鱉．蝦蟆及諸水性。去
時來時。走時住時。後水減已。還見如故。如是。
賢者。或有一人逮得初禪。彼得初禪已。便自
安住。不復更求未得欲得．不獲欲獲．不作證
^pb欲作證。彼於後時。便數與白衣共會。調笑貢
高。種種談譁。彼數與白衣共會。調笑貢高。種
種談譁已。心便生欲。彼心生欲已。便身熱心
熱。彼身心熱已。便捨戒罷道。諸賢。是謂有一
人。　復次。諸賢。或有一人得第二禪。彼得第二
^pb禪已。便自安住。不復更求未得欲得．不獲欲
獲．不作證欲作證。彼於後時。便數與白衣共
會。調笑貢高。種種談譁。彼數與白衣共會。調
笑貢高。種種談譁已。心便生欲。彼心生欲已。
便身熱心熱。彼身心熱已。便捨戒罷道。諸賢。
^pb猶大雨時。四衢道中塵滅作泥。諸賢。若有作
是說。此四衢道泥終不燥。不復作塵。如是彼
為正說耶。　答曰。不也。所以者何。此四衢道。或
象行馬行。駱駝．牛．驢．豬．鹿．水牛及人民行。風
吹日炙。彼四衢道泥乾燥已。還復作塵。如是。
^pb諸賢。或有一人得第二禪。彼得第二禪已。便
自安住。不復更求未得欲得．不獲欲獲．不作
證欲作證。彼於後時。便數與白衣共會。調笑
貢高。種種談譁。彼數與白衣共會。調笑貢高。
種種談譁已。心便生欲。彼心生欲已。便身熱
^pb心熱。彼身心熱已。便捨戒罷道。諸賢。是謂有
一人。復次。諸賢。或有一人得第三禪。彼得第
三禪已。便自安住。不復更求未得欲得．不獲
欲獲．不作證欲作證。彼於後時。便數與白衣
共會。調笑貢高。種種談譁。彼數與白衣共會。
^pb調笑貢高。種種談譁已。心便生欲。彼心生欲
已。便身熱心熱。彼身心熱已。便捨戒罷道。諸
賢。猶山泉湖水。澄清平岸。定不動搖。亦無波
浪。諸賢。若有作是說。彼山泉湖水終不復動。
亦無波浪。如是彼為正說耶。　答曰。不也。　所以
^pb者何。或於東方大風卒來。吹彼湖水。動涌波
浪。如是南方．西方．北方大風卒來。吹彼湖水。
動涌波浪。如是。諸賢。或有一人得第三禪。彼
得第三禪已。便自安住。不復更求未得欲得．
不獲欲獲．不作證欲作證。彼於後時。便數與
^pb白衣共會。調笑貢高。種種談譁。彼數與白衣
共會。調笑貢高。種種談譁已。心便生欲。彼心
生欲已。便身熱心熱。彼身心熱已。便捨戒罷
道。諸賢。是謂有一人。　復次。諸賢。或有一人得
第四禪。彼得第四禪已。便自安住。不復更求
^pb未得欲得．不獲欲獲．不作證欲作證。彼於後
時。便數與白衣共會。調笑貢高。種種談譁。彼
數與白衣共會。調笑貢高。種種談譁已。心便
生欲。彼心生欲已。便身熱心熱。彼身心熱已。
便捨戒罷道。諸賢。猶如居士．居士子。食微妙
^pb食。充足飽滿已。本欲食者。則不復欲。諸賢。若
有作是說。彼居士．居士子。終不復欲得食。如
是彼為正說耶。　答曰。不也。所以者何。彼居士．
居士子。過夜飢已。彼若本所不用食者。還復
欲得。如是。諸賢。或有一人得第四禪。彼得
^pb第四禪已。便自安住。不復更求未得欲得．不
獲欲獲．不作證欲作證。彼於後時。便數與白
衣共會。調笑貢高。種種談譁。彼數與白衣共
會。調笑貢高。種種談譁已。心便生欲。彼心生
欲已。便身熱心熱。彼身心熱已。便捨戒罷道。
^pb諸賢。是謂有一人。　復次。諸賢。或有一人得無
想心定。彼得無想心定已。便自安住。不復更
求未得欲得．不獲欲獲．不作證欲作證。彼於
後時。便數與白衣共會。調笑貢高。種種談譁。
彼數與白衣共會。調笑貢高。種種談譁已。心
^pb便生欲。彼心生欲已。便身熱心熱。彼身心熱
已。便捨戒罷道。諸賢。猶如一無事處。聞支離
彌梨蟲聲。彼無事處。或王或王大臣夜止宿。
彼象聲．馬聲．車聲．步聲．螺聲．鼓聲．細腰鼓聲．
妓鼓聲．舞聲．歌聲．琴聲．飲食聲。彼若本聞支
^pb離彌梨蟲聲便不復聞。諸賢。若有作是說。彼
無事處。終不復聞支離彌梨蟲聲。如是彼為
正說耶。　答曰。不也。　所以者何。彼王及王大臣
過夜平旦。各自還歸。彼若聞象聲．馬聲．車聲．
步聲．螺聲．鼓聲．細腰鼓聲．妓鼓聲．舞聲．歌聲．
^pb瑟聲．飲食聲故。不聞支離彌梨蟲聲。彼既去
已。還聞如故。如是。諸賢。得無想心定。得無想
心定已。便自安住．不復更求未得欲得．不獲
欲獲．不作證欲作證。彼於後時。便數與白衣
共會。調笑貢高。種種談譁。彼數與白衣共會。
^pb調笑貢高。種種談譁已。便心生欲。心生欲已。
便身熱心熱。彼身心熱已。便捨戒罷道。諸賢。
是謂有一人。　爾時。質多羅象子比丘尋於其
後捨戒罷道。質多羅象子比丘諸親朋友聞
質多羅象子比丘捨戒罷道已。往詣尊者大
^pb拘絺羅所。到已。白曰。尊者大拘絺羅。為知質
多羅象子比丘心。為因餘事知。所以者何。今
質多羅象子比丘已捨戒罷道。　尊者大拘絺
羅告彼親朋友曰。諸賢。此事正應爾。所以者
何。以不知如真。不見如真。所以者何。因不知
^pb如真。不見如真故。　尊者大拘絺羅所說如是。
彼諸比丘聞尊者大拘絺羅所說。歡喜奉行。
支離彌梨經第十一竟(二千四百四十七字
)。
^n83中阿含長壽王品長老上尊睡眠經第十二
^pb(第二小土城誦)我聞如是。　一時。佛遊婆耆瘦。
在鼉山怖林鹿野園中。　爾時。尊者大目揵連
遊摩竭國。在善知識村中。於是。尊者大目揵
連獨安靜處宴坐思惟而便睡眠。世尊遙知
尊者大目揵連獨安靜處宴坐思惟而便睡
眠。世尊知已。即入如其像定。以如其像定。猶
若力士屈申臂頃。從婆耆瘦鼉山怖林鹿野
園中忽沒不現。
^pb往摩竭國善知識村尊者大目揵連前。於是。
世尊從定而寤。告曰。大目揵連。汝著睡眠。大
目揵連。汝著睡眠。尊者大目揵連白世尊曰。
唯然。世尊。　佛復告曰。大目揵連。如所相著睡
眠。汝莫修彼相。亦莫廣布。如是睡眠便可得
^pb滅。若汝睡眠故不滅者。大目揵連。當隨本所
聞法。隨而受持廣布誦習。如是睡眠便可得
滅。若汝睡眠故不滅者。大目揵連。當隨本所
聞法。隨而受持為他廣說。如是睡眠便可得
滅。若汝睡眠故不滅者。大目揵連。當隨本所
^pb聞法。隨而受持．心念．心思。如是睡眠便可得
滅。若汝睡眠故不滅者。大目揵連。當以兩手
捫摸於耳。如是睡眠便可得滅。若汝睡眠故
不滅者。大目揵連。當以冷水澡洗面目及灑
身體。如是睡眠便可得滅。若汝睡眠故不滅
^pb者。大目揵連。當從室出。外觀四方。瞻視星宿。
如是睡眠便可得滅。若汝睡眠故不滅者。大
目揵連。當從室出。而至屋頭。露地經行。守護
諸根。心安在內。於後前想。如是睡眠便可得
滅。若汝睡眠故不滅者。大目揵連。當捨經行
^pb道。至經行道頭。敷尼師檀。結跏趺坐。如是睡
眠便可得滅。若汝睡眠故不滅者。大目揵連。
當還入室。四疊優多羅僧以敷床上。襞僧伽
梨作枕。右脅而臥。足足相累。心作明想。立正
念正智。常欲起想。　大目揵連。莫計床樂眠臥
^pb安快。莫貪財利。莫著名譽。所以者何。我說一
切法不可與會。亦說與會。大目揵連。我說何
法不可與會。大目揵連。若道俗法共合會者。
我說此法不可與會。大目揵連。若道俗法共
合會者。便多有所說。若多有所說者。則便有
^pb調。若有調者。便心不息。大目揵連。若心不息
者。便心離定。大目揵連。是故我說不可與會。
大目揵連。我說何法可與共會。大目揵連。彼
無事處。我說此法可與共會。山林樹下空安
靜處。高巖石室寂無音聲。遠離。無惡。無有人
^pb民。隨順宴坐。大目揵連。我說此法可與共會。
　大目揵連。汝若入村行乞食者。當以厭利。厭
供養．恭敬。汝若於利．供養．恭敬心作厭已。便
入村乞食。大目揵連。莫以高大意入村乞食。
所以者何。諸長者家有如是事。比丘來乞食。
^pb令長者不作意。比丘便作是念。誰壞我長者
家。所以者何。我入長者家。長者不作意。因是
生憂。因憂生調。因調生心不息。因心不息。心
便離定。大目揵連。汝說法時莫以諍說。若諍
說者。便多有所說。因多說故。則便生調。因
^juan21^pb
^pb生調故。便心不息。因心不息故。便心離定。大
目揵連。汝說法時莫強。說法如師子。大目揵
連。汝說法時。下意說法。捨力．滅力．破壞於力。
當以不強。說法如師子。大目揵連。當學如是。
　爾時。尊者大目揵連即從坐起。偏袒著衣。叉
^pb手向佛。白曰。世尊。云何比丘得至究竟。究竟
白淨．究竟梵行．究竟梵行訖。　世尊告曰。大目
揵連。比丘若覺樂．覺苦．覺不苦不樂者。彼此
覺觀無常．觀興衰．觀斷．觀無欲．觀滅．觀捨。彼
此覺觀無常．觀興衰．觀斷．觀無欲．觀滅．觀捨
^pb已。不受此世。因不受世已。便不疲勞。因不疲
勞已。便般涅槃。生已盡。梵行已立。所作已辦。
不更受有。知如真。大目揵連。如是比丘得至
究竟。究竟白淨．究竟梵行．究竟梵行訖。　佛說
如是。尊者大目揵連聞佛所說。歡喜奉行。長
老上尊睡眠經第十二竟(千一百三十七字
)。
中阿含經卷第二十(七千八百九字)(第二小
土城誦)
中阿含經卷第二十一
　　　　東晉罽賓三藏瞿曇僧伽提婆譯
^n84中阿含長壽王品無刺經第十三(第二小土
城誦)我聞如是。　一時。佛遊鞞舍離。在獼猴江
邊高樓臺觀。此諸名德．長老上尊．大弟子等。
謂遮羅．優簸遮羅．賢善．賢患．無患．耶舍上稱。
如是此諸名德．長老上尊．大弟子等。亦遊鞞
舍離獼猴江邊高樓臺觀。並皆近佛葉屋邊
住。　諸鞞舍離麗掣聞世尊遊鞞舍離獼猴江
邊高樓臺觀。便作是念。我等寧可作大如意
足。作王威德。高聲唱傳。出鞞舍離。往詣佛所
供養禮事。　時。諸名德．長老上尊．大弟子等。聞
諸鞞舍離麗掣作大如意足。作王威德。高聲
唱傳。出鞞舍離。來詣佛所供養禮事。便作是
念。禪以聲為刺。世尊亦說禪以聲為刺。我等
寧可
^pb往詣牛角娑羅林。在彼無亂。遠離獨住。閑居
靜處。宴坐思惟。於是。諸名德．長老上尊．大弟
子等。往詣牛角娑羅林。在彼無亂。遠離獨住。
閑居靜處。宴坐思惟。　爾時。眾多鞞舍離麗掣
作大如意足。作王威德。高聲唱傳。出鞞舍離。
^pb往詣佛所供養禮事。或有鞞舍離麗掣。稽首
佛足。卻坐一面。或有與佛共相問訊。卻坐一
面。或有叉手向佛。卻坐一面。或有遙見佛已。
默然而坐。　彼時。眾多鞞舍離麗掣各坐已定。
世尊為彼說法。勸發渴仰。成就歡喜。無量方
^pb便為彼說法。勸發渴仰。成就歡喜已。默然而
住。於是。眾多鞞舍離麗掣。世尊為彼說法。勸
發渴仰。成就歡喜已。即從坐起。稽首佛足。繞
三匝而去。　鞞舍離麗掣去後不久。於是。世尊
問諸比丘。諸長老上尊．大弟子等為
^pb至何許。　諸比丘白曰。世尊。諸長老上尊．大弟
子等。聞諸鞞舍離麗掣作大如意足。作王威
德。高聲唱傳。出鞞舍離。來詣佛所供養禮事。
便作是念。禪以聲為刺。世尊亦說禪以聲為
刺。我等寧可往詣牛角娑羅林。在彼無亂。遠
^pb離獨住。閑居靜處。宴坐思惟。世尊。諸長老上
尊．大弟子等共往詣彼。於是。世尊聞已嘆曰。
善哉。善哉。若長老上尊．大弟子等應如是說。
禪以聲為刺。世尊亦說禪以聲為刺。所以者
何。我實如是說。禪有刺。持戒者以犯戒為刺。
^pb護諸根者以嚴飾身為刺。修習惡露者以淨
相為刺。修習慈心者以恚為刺。離酒者以飲
酒為刺。梵行者以見女色為刺。入初禪者以
聲為刺。入第二禪者以覺觀為刺。入第三禪
者以喜為刺。入第四禪者以入息出息為刺。

^pb入空處者以色想為刺。入識處者以空處想
為刺。入無所有處者以識處想為刺。入無想
處者以無所有處想為刺。入想知滅定者以
想知為刺。　復次。有三刺欲刺．恚刺．愚癡之刺。
此三刺者。漏盡阿羅訶已斷．已知。拔絕根本。
^pb滅不復生。是為阿羅訶無刺．阿羅訶離刺．阿
羅訶無刺離刺。　佛說如是。彼諸比丘聞佛所
說。歡喜奉行。無刺經第十三竟(八百三十五
字)。
^n85中阿含長壽王品真人經第十四(第二小土
^pb城誦)我聞如是。　一時。佛遊舍衛國。在勝林給
孤獨園。　爾時。世尊告諸比丘。我今為汝說真
人法及不真人法。諦聽。諦聽。善思念之。　時。諸
比丘受教而聽。　佛言。云何不真人法。或有一
人是豪貴族出家學道。餘者不然。彼因是豪
貴族故。自貴賤他。是謂不真人法。真人法者
作如
^pb是觀。我不因此是豪貴族故。斷婬．怒．癡。或有
一人不是豪貴出家學道。彼行法如法。隨順
於法。向法次法。彼因此故。得供養恭敬。如是
趣向得真諦法者。不自貴．不賤他。是謂真人
法。　復次。或有一人端正可愛。餘者不然。彼因
^pb端正可愛故。自貴賤他。是謂不真人法。真人
法者作如是觀。我不因此端正可愛故。斷婬．
怒．癡。或有一人不端正可愛。彼行法如法。隨
順於法。向法次法。彼因此故。得供養恭敬。如
是趣向得真諦法者。不自貴．不賤他。是謂真
^pb人法。　復次。或有一人才辯工談。餘者不然。彼
因才辯工談故。自貴賤他。是謂不真人法。真
人法者作如是觀。我不因此才辯工談故。斷
婬．怒．癡。或有一人無才辯工談。彼行法如法。
隨順於法。向法次法。彼因此故。得供養恭敬。

^pb如是趣向得真諦法者。不自貴．不賤他。是謂
真人法。　復次。或有一人是長老。為王者所識
及眾人所知。而有大福。餘者不然。彼因是長
老。為王者所識及眾人所知。而有大福故。自
貴賤他。是謂不真人法。真人法者作如是觀。
^pb我不因此是長老。為王者所識及眾人所知。
而有大福故。斷婬．怒．癡。或有一人非是長老。
不為王者所識及眾人所知。亦無大福。彼行
法如法。隨順於法。向法次法。彼因此故。得供
養恭敬。如是趣向得真諦法者。不自貴．不賤
^pb他。是謂真人法。　復次。或有一人誦經．持律．學
阿毘曇。諳阿含慕。多學經書。餘者不然。彼因
諳阿含慕。多學經書故。自貴賤他。是謂不真
人法。真人法者作如是觀。我不因此諳阿含
慕。多學經書故。斷婬．怒．癡。或有一人不諳阿
^pb含慕。亦不多學經書。彼行法如法。隨順於法。
向法次法。彼因此故。得供養恭敬。如是趣向
得真諦法者。不自貴．不賤他。是謂真人法。　復
次。或有一人著糞掃衣。攝三法服。持不慢衣。
餘者不然。彼因持不慢衣故。自貴賤他。是謂
^pb不真人法。真人法者作如是觀。我不因此持
不慢衣故。斷婬．怒．癡。或有一人不持不慢衣。
彼行法如法。隨順於法。向法次法。彼因此故。
得供養恭敬。如是趣向得真諦法者。不自貴．
不賤他。是謂真人法。　復次。或有一人常行乞
^pb食。飯齊五升。限七家食。或復一食。過中不飲
漿。餘者不然。彼因過中不飲漿故。自貴賤他。
是謂不真人法。真人法者作如是觀。我不因
此過中不飲漿故。斷婬．怒．癡。或有一人不斷
過中飲漿。彼行法如法。隨順於法。向法次法。

^pb彼因此故。得供養恭敬。如是趣向得真諦法
者。不自貴．不賤他。是謂真人法。　復次。或有一
人在無事處．山林樹下。或住高巖。或止露地。
或處塚間。或能知時。餘者不然。彼因此知時
故。自貴賤他。是謂不真人法。真人法者作如
^pb是觀。我不因此知時故。斷婬．怒．癡。或有一人
而不知時。彼行法如法。隨順於法。向法次法。
彼因此故。得供養恭敬。如是趣向得真諦法
者。不自貴．不賤他。是謂真人法。　復次。或有一
人逮得初禪。彼因得初禪故。自貴賤他。是謂
^pb不真人法。真人法者作如是觀。初禪者。世尊
說無量種。若有計者是謂愛也。彼因此故。得
供養恭敬。如是趣向得真諦法者。不自貴．不
賤他。是謂真人法。　復次。或有一人得第二．第
三．第四禪。得空處．識處．無所有處．非有想非
^pb無想處。餘者不然。彼因得非有想非無想處
故。自貴賤他。是謂不真人法。真人法者作如
是觀。非有想非無想處。世尊說無量種。若有
計者是謂愛也。彼因此故。得供養恭敬。如是
趣向得真諦法者。不自貴．不賤他。是謂真人
^pb法。諸比丘。是謂真人法．不真人法。汝等當知
真人法．不真人法。知真人法．不真人法已。捨
離不真人法。學真人法。汝等當學如是。佛說
如是。彼諸比丘聞佛所說。歡喜奉行。
　豪貴．端正．談　　長老．誦諸經
^pb　衣．食．無事．禪　　四無色在後真人經第十四竟
(千二百九十三字)。
^n86中阿含長壽王品說處經第十五(第二小土
城誦)我聞如是。　一時。佛遊舍衛國。在勝林給
孤獨園。　爾時。尊者阿難則於晡時從宴坐起。
將諸年少比丘往詣佛所。稽首佛足。卻住一
面。諸
^pb年少比丘亦稽首佛足。卻坐一面。尊者阿難
白曰。世尊。此諸年少比丘我當云何教呵。云
何訓誨。云何為彼而說法耶。世尊告曰。阿難。
汝當為諸年少比丘說處及教處。若為諸年
少比丘說處及教處者。彼便得安隱。得力得
^pb樂。身心不煩熱。終身行梵行。　尊者阿難叉手
向佛。白曰。世尊。今正是時。善逝。今正是時。若
世尊為諸年少比丘說處及教處者。我與諸
年少比丘從世尊聞已。當善受持。　世尊告曰。
阿難。汝等諦聽。善思念之。我當為汝及諸年
^pb少比丘廣分別說。尊者阿難等受教而聽。世
尊告曰。阿難。我本為汝說五盛陰。色盛陰。覺．
想．行．識盛陰。阿難。此五盛陰。汝當為諸年少
比丘說以教彼。若為諸年少比丘說教此五
盛陰者。彼便得安隱。得力得樂。身心不煩熱。

^pb終身行梵行。阿難。我本為汝說六內處。眼處。
耳．鼻．舌．身．意處。阿難。此六內處。汝當為諸年
少比丘說以教彼。若為諸年少比丘說教此
六內處者。彼便得安隱。得力得樂。身心不煩
熱。終身行梵行。阿難。我本為汝說六外處。色
^pb處。聲．香．味．觸．法處。阿難。此六外處。汝當為諸
年少比丘說以教彼。若為諸年少比丘說教
此六外處者。彼便得安隱。得力得樂。身心不
煩熱。終身行梵行。　阿難。我本為汝說六識身。
眼識。耳．鼻．舌．身．意識。阿難。此六識身。汝當為
^pb諸年少比丘說以教彼。若為諸年少比丘說
教此六識身者。彼便得安隱。得力得樂。身心
不煩熱。終身行梵行。阿難。我本為汝說六更
樂身。眼更樂。耳．鼻．舌．身．意更樂。阿難。此六更
樂身。汝當為諸年少比丘說以教彼。若為諸
^pb年少比丘說教此六更樂身者。彼便得安隱。
得力得樂。身心不煩熱。終身行梵行。阿難。我
本為汝說六覺身。眼覺。耳．鼻．舌．身．意覺。阿難。
此六覺身。汝當為諸年少比丘說以教彼。若
為諸年少比丘說教此六覺身者。彼便得安
^pb隱。得力得樂。身心不煩熱。終身行梵行。　阿難。
我本為汝說六想身。眼想。耳．鼻．舌．身．意想。阿
難。此六想身。汝當為諸年少比丘說以教彼。
若為諸年少比丘說教此六想身者。彼便得
安隱。得力得樂。身心不煩熱。終身行梵行。阿
^pb難。我本為汝說六思身。眼思。耳．鼻．舌．身．意思。
阿難。此六思身。汝當為諸年少比丘說以教
彼。若為諸年少比丘說教此六思身者。彼便
得安隱。得力得樂。身心不煩熱。終身行梵行。
阿難。我本為汝說六愛身。眼愛。耳．鼻．舌．身．意
^pb愛。阿難。此六愛身。汝當為諸年少比丘說以
教彼。若為諸年少比丘說教此六愛身者。彼
便得安隱。得力得樂。身心不煩熱。終身行梵
行。　阿難。我本為汝說六界。地界。水．火．風．空．識
界。阿難。此六界。汝當為諸年少比丘說以教
^pb彼。若為諸年少比丘說教此六界者。彼便得
安隱。得力得樂。身心不煩熱。終身行梵行。阿
難。我本為汝說因緣起及因緣起所生法。若
有此則有彼。若無此則無彼。若生此則生彼。
若滅此則滅彼。緣無明行。緣行識。緣識名色。
^pb緣名色六處。緣六處更樂。緣更樂覺。緣覺愛。
緣愛受。緣受有。緣有生。緣生老死。若無明滅
則行滅。行滅則識滅。識滅則名色滅。名色滅
則六處滅。六處滅則更樂滅。更樂滅則覺滅。
覺滅則愛滅。愛滅則受滅。受滅則有滅。有滅
^pb則生滅。生滅則老死滅。阿難。此因緣起及因
緣起所生法。汝當為諸年少比丘說以教彼。
若為諸年少比丘說教此因緣起及因緣起
所生法者。彼便得安隱。得力得樂。身心不煩
熱。終身行梵行。　阿難。我本為汝說四念處。觀
^pb身如身。觀覺．心．法如法。阿難。此四念處。汝當
為諸年少比丘說以教彼。若為諸年少比丘
說教此四念處者。彼便得安隱。得力得樂。身
心不煩熱。終身行梵行。阿難。我本為汝說四
正斷。比丘者。已生惡不善法為斷故。起欲求
^pb方便行。精勤舉心斷。未生惡不善法為不生
故。起欲求方便行。精勤舉心斷。未生善法為
生故。起欲求方便行。精勤舉心斷。已生善法
為住故．不忘故．不退故．轉增多故．廣布故．滿
具足故。起欲求方便行。精勤舉心斷。阿難。此
^pb四正斷。汝當為諸年少比丘說以教彼。若為
諸年少比丘說教此四正斷者。彼便得安隱。
得力得樂。身心不煩熱。終身行梵行。　阿難。我
本為汝說四如意足。比丘者。成就欲定燒諸
行。修習如意足。依於無欲．依離．依滅。願至非
^pb品。如是精進定．心定。成就觀定燒諸行。修習
如意足。依於無欲．依離．依滅。願至非品。阿難。
此四如意足。汝當為諸年少比丘說以教彼。
若為諸年少比丘說教此四如意足者。彼便
得安隱。得力得樂。身心不煩熱。終身行梵行。
^pb阿難。我本為汝說四禪。比丘者。離欲．離惡不
善之法。至得第四禪成就遊。阿難。此四禪。汝
當為諸年少比丘說以教彼。若為諸年少比
丘說教此四禪者。彼便得安隱。得力得樂。身
心不煩熱。終身行梵行。　阿難。我本為汝說四
^pb聖諦。苦聖諦。苦習．苦滅．苦滅道聖諦。阿難。此
四聖諦。汝當為諸年少比丘說以教彼。若為
諸年少比丘說教此四聖諦者。彼便得安隱。
得力得樂。身心不煩熱。終身行梵行。阿難。我
本為汝說四想。比丘者。有小想．有大想．有無
^pb量想．有無所有想。阿難。此四想。汝當為諸年
少比丘說以教彼。若為諸年少比丘說教此
四想者。彼便得安隱。得力得樂。身心不煩熱。
終身行梵行。阿難。我本為汝說四無量。比丘
者。心與慈俱。遍滿一方成就遊。如是二三四
^pb方。四維上下。普周一切。心與慈俱。無結．無怨．
無恚．無諍。極廣甚大。無量善修。遍滿一切世
間成就遊。如是悲．喜心與捨俱。無結．無怨．無
恚．無諍。極廣甚大。無量善修。遍滿一切世間
成就遊。阿難。此四無量。汝當為諸年少比丘
^pb說以教彼。若為諸年少比丘說教此四無量
者。彼便得安隱。得力得樂。身心不煩熱。終身
行梵行。　阿難。我本為汝說四無色。比丘者。斷
一切色想。乃至得非有想非無想處成就遊。
阿難。此四無色。汝當為諸年少比丘說以教
^pb彼。若為諸年少比丘說教此四無色者。彼便
得安隱。得力得樂。身心不煩熱。終身行梵行。
阿難。我本為汝說四聖種。比丘．比丘尼者。得
麤素衣而知止足。非為衣故求滿其意。若未
得衣。不憂悒。不啼泣。不搥胸。不癡惑。若得衣
^pb者。不染不著。不欲不貪。不觸不計。見災患知
出要而用衣。如此事利不懈怠而正知者。是
謂比丘．比丘尼正住舊聖種。如是食．住處。欲
斷樂斷。欲修樂修。彼因欲斷樂斷．欲修樂修
故。不自貴．不賤他。如此事利不懈怠而正知
^pb者。是謂比丘．比丘尼正住舊聖種。阿難。此四
聖種。汝當為諸年少比丘說以教彼。若為諸
年少比丘說教此四聖種者。彼便得安隱。得
力得樂。身心不煩熱。終身行梵行。　阿難。我本
為汝說四沙門果。須陀洹．斯陀含．阿那含．最
^pb上阿羅漢果。阿難。此四沙門果。汝當為諸年
少比丘說以教彼。若為諸年少比丘說教此
四沙門果者。彼便得安隱。得力得樂。身心不
煩熱。終身行梵行。阿難。我本為汝說五熟解
脫想。無常想．無常苦想．苦無我想．不淨惡露
^pb想．一切世間不可樂想。阿難。此五熟解脫想。
汝當為諸年少比丘說以教彼。若為諸年少
比丘說教此五熟解脫想者。彼便得安隱。得
力得樂。身心不煩熱。終身行梵行。　阿難。我本
為汝說五解脫處。若比丘．比丘尼因此故。未
^pb解脫心得解脫。未盡諸漏得盡無餘。未得無
上涅槃得無上涅槃。云何為五。阿難。世尊為
比丘．比丘尼說法。諸智梵行者亦為比丘．比
丘尼說法。阿難。若世尊為比丘．比丘尼說法。
諸智梵行者亦為比丘．比丘尼說法。彼聞法
^pb已。便知法解義。彼因知法解義故。便得歡悅。
因歡悅故。便得歡喜。因歡喜故。便得止身。因
止身故。便得覺樂。因覺樂故。便得心定。阿難。
比丘．比丘尼因心定故。便得見如實．知如真。
因見如實．知如真故。便得厭。因厭故。便得無
^pb欲。因無欲故。便得解脫。因解脫故。便得知解
脫。生已盡。梵行已立。所作已辦。不更受有。知
如真。阿難。是謂第一解脫處。因此故。比丘．比
丘尼未解脫心得解脫。未盡諸漏得盡無餘。
未得無上涅槃得無上涅槃。　復次。阿難。世尊
^pb不為比丘．比丘尼說法。諸智梵行者亦不為
比丘．比丘尼說法。但如本所聞．所誦習法而
廣讀之。若不廣讀本所聞．所誦習法者。但隨
本所聞．所誦習法為他廣說。若不為他廣說
本所聞．所誦習法者。但隨本所聞．所誦習法
^pb心思惟分別。若心不思惟分別本所聞．所誦
習法者。但善受持諸三昧相。阿難。若比丘．比
丘尼善受持諸三昧相者。便知法解義。彼因
知法解義故。便得歡悅。因歡悅故。便得歡喜。
因歡喜故。便得止身。因止身故。便得覺樂。因
^pb覺樂故。便得心定。　阿難。比丘．比丘尼因心定
故。便得見如實．知如真。因見如實．知如真故。
便得厭。因厭故。便得無欲。因無欲故。便得解
脫。因解脫故。便得知解脫。生已盡。梵行已立。
所作已辦。不更受有。知如真。阿難。是謂第五
^pb解脫處。因此故。比丘．比丘尼未解脫心得解
脫。未盡諸漏得盡無餘。未得無上涅槃得無
上涅槃。阿難。此五解脫處。汝當為諸年少比
丘說以教彼。若為諸年少比丘說教此五解
脫處者。彼便得安隱。得力得樂。身心不煩熱。
^pb終身行梵行。　阿難。我本為汝說五根。信根。精
進．念．定．慧根。阿難。此五根。汝當為諸年少比
丘說以教彼。若為諸年少比丘說教此五根
者。彼便得安隱。得力得樂。身心不煩熱。終身
行梵行。阿難。我本為汝說五力。信力。精進．念．
^pb定．慧力。阿難。此五力。汝當為諸年少比丘說
以教彼。若為諸年少比丘說教此五力者。彼
便得安隱。得力得樂。身心不煩熱。終身行梵
行。　阿難。我本為汝說五出要界。云何為五。阿
難。多聞聖弟子極重善觀欲。彼因極重善觀
^pb欲故。心便不向欲。不樂欲。不近欲。不信解欲。
若欲心生。即時融消燋縮。轉還不得舒張。捨
離不住欲。穢惡厭患欲。阿難。猶如雞毛及筋。
持著火中。即時融消燋縮。轉還不得舒張。阿
難。多聞聖弟子亦復如是極重善觀欲。彼因
^pb極重善觀欲故。心便不向欲。不樂欲。不近欲。
不信解欲。若欲心生。即時融消燋縮。轉還不
得舒張。捨離不住欲。穢惡厭患欲。觀無欲。心
向無欲。樂無欲。近無欲。信解無欲。心無礙。心
無濁。心得樂。能致樂。遠離一切欲及因欲生
^pb諸漏煩熱憂慼。解彼脫彼。復解脫彼。彼不復
受此覺。謂覺因欲生。如是欲出要。阿難。是謂
第一出要界。復次。阿難。多聞聖弟子極重善
觀恚。彼因極重善觀恚故。心便不向恚。不樂
恚。不近恚。不信解恚。若恚心生。即時融消燋
^pb縮。轉還不得舒張。捨離不住恚。穢惡厭患恚。
阿難。猶如雞毛及筋。持著火中。即時融消燋
縮。轉還不得舒張。阿難。多聞聖弟子亦復如
是極重善觀恚。彼因極重善觀恚故。心便不
向恚。不樂恚。不近恚。不信解恚。若恚心生。即
^pb時融消燋縮。轉還不得舒張。捨離不住恚。穢
惡厭患恚。觀無恚。心向無恚。樂無恚。近無恚。
信解無恚。心無礙。心無濁。心得樂。能致樂。遠
離一切恚。及因恚生諸漏煩熱憂慼。解彼脫
彼。復解脫彼。彼不復受此覺。謂覺因恚生。如
^pb是恚出要。阿難。是謂第二出要界。　復次。阿難。
多聞聖弟子極重善觀害。彼因極重善觀害
故。心便不向害。不樂害。不近害。不信解害。若
害心生。即時融消燋縮。轉還不得舒張。捨離
不住害。穢惡厭患害。阿難。猶如雞毛及筋。持
^pb著火中。即時融消燋縮。轉還不得舒張。阿難。
多聞聖弟子亦復如是極重善觀害。彼因極
重善觀害故。心便不向害。不樂害。不近害。不
信解害。若害心生。即時融消燋縮。轉還不得
舒張。捨離不住害。穢惡厭患害。觀無害。心向
^pb無害。樂無害。近無害。信解無害。心無礙。心無
濁。心得樂。能致樂。遠離一切害及因害生諸
漏煩熱憂慼。解彼脫彼。復解脫彼。彼不復受
此覺。謂覺因害生。如是害出要。阿難。是謂第
三出要界。　復次。阿難。多聞聖弟子極重善觀
^pb色。彼因極重善觀色故。心便不向色。不樂色。
不近色。不信解色。若色心生。即時融消燋縮。
轉還不得舒張。捨離不住色。穢惡厭患色。阿
難。猶如雞毛及筋。持著火中。即時融消燋縮。
轉還不得舒張。阿難。多聞聖弟子亦復如是
^pb極重善觀色。彼因極重善觀色故。心便不向
色。不樂色。不近色。不信解色。若色心生。即時
融消燋縮。轉還不得舒張。捨離不住色。穢惡
厭患色。觀無色。心向無色。樂無色。近無色。信
解無色。心無礙。心無濁。心得樂。能致樂。遠離
^pb一切色及因色生諸漏煩熱憂慼。解彼脫彼。
復解彼脫。彼不復受此覺。謂覺因色生。如是
色出要。阿難。是謂第四出要界。　復次。阿難。多
聞聖弟子極重善觀己身。彼因極重善觀己
身故。心便不向己身。不樂己身。不近己身。不
^pb信解己身。若己身心生。即時融消燋縮。轉還
不得舒張。捨離不住己身。穢惡厭患己身。阿
難。猶如雞毛及筋。持著火中。即時融消燋縮。
轉還不得舒張。阿難。多聞聖弟子亦復如是
極重善觀己身。彼因極重善觀己身故。心便
^pb不向己身。不樂己身。不近己身。不信解己身。
若己身心生。即時融消燋縮。轉還不得舒張。
捨離不住己身。穢惡厭患己身。觀無己身。心
向無己身。樂無己身。近無己身。信解無己身。
心無礙。心無濁。心得樂。能致樂。遠離一切己
^pb身及因己身生諸漏煩熱憂慼。解彼脫彼。復
解脫彼。彼不復受此覺。謂覺因己身生。如是
己身出要。阿難。是謂第五出要界。　阿難。此五
出要界。汝當為諸年少比丘說以教彼。若為
諸年少比丘說教此五出要界者。彼便得安
^pb隱。得力得樂。身心不煩熱。終身行梵行。　阿難。
我本為汝說七財。信財。戒．慚．愧．聞．施．慧財。阿
難。此七財。汝當為諸年少比丘說以教彼。若
為諸年少比丘說教此七財者。彼便得安隱。
得力得樂。身心不煩熱。終身行梵行。阿
^pb難。我本為汝說七力。信力。精進．慚．愧．念．定．慧
力。阿難。此七力。汝當為諸年少比丘說以教
彼。若為諸年少比丘說教此七力者。彼便得
安隱。得力得樂。身心不煩熱。終身行梵行。　阿
難。我本為汝說七覺支。念覺支。擇法．精進．喜．
^pb息．定．捨覺支。阿難。此七覺支。汝當為諸年少
比丘說以教彼。若為諸年少比丘說教此七
覺支者。彼便得安隱。得力得樂。身心不煩熱。
終身行梵行。　阿難。我本為汝說八支聖道。正
見．正志．正語．正業．正命．正方便．正念．正定。是
^pb謂為八。阿難。此八支聖道。汝當為諸年少比
丘說以教彼。若為諸年少比丘說教此八支
聖道者。彼便得安隱。得力得樂。身心不煩熱。
終身行梵行。　於是。尊者阿難叉手向佛。白曰。
世尊。甚奇。甚特。世尊為諸年少比丘說處及
^pb教處。　世尊告曰。阿難。如是。如是。甚奇。甚特。我
為諸年少比丘說處及教處。阿難。若汝從如
來復問頂法及頂法退者。汝便於如來極信
歡喜。　於是。尊者阿難叉手向佛。白曰。世尊。今
正是時。善逝。今正是時。若世尊為諸年少比
^pb丘說頂法及頂法退說及教者。我及諸年少
比丘從世尊聞已。當善受持。　世尊告曰。阿難。
汝等諦聽。善思念之。我當為汝及諸年少比
丘說頂法及頂法退。尊者阿難等受教而聽。
　世尊告曰。阿難。多聞聖弟子真實因心。思念
^pb稱量。善觀分別無常．苦．空非我。彼如是思念。
如是稱量。如是善觀分別。便生忍．生樂．生欲．
欲聞．欲念．欲觀。阿難。是謂頂法。阿難。若得此
頂法復失衰退。不修守護。不習精勤。阿難。是
謂頂法退。如是內外識．更樂．覺．想．思．愛．界。因
^pb緣起。阿難。多聞聖弟子此因緣起及因緣起
法。思念稱量。善觀分別無常．苦．空．非我。彼如
是思念。如是稱量。如是善觀分別。便生忍．生
樂．生欲。欲聞．欲念．欲觀。阿難。是謂頂法。阿難。
若得此頂法復失衰退。不修守護。不習精勤。
^pb阿難。是謂頂法退。阿難。此頂法及頂法退。汝
當為諸年少比丘說以教彼。若為諸年少比
丘說教此頂法及頂法退者。彼便得安隱。得
力得樂。身心不煩熱。終身行梵行。　阿難。我為
汝等說處及教處．頂法及頂法退。如尊師所
^pb為弟子起大慈哀。憐念愍傷。求義及饒益。求
安隱快樂者。我今已作。汝等當復自作。至無
事處．山林樹下．空安靜處宴坐思惟。勿得放
逸。勤加精進。莫令後悔。此是我之教敕。是我
訓誨。　佛說如是。尊者阿難及諸年少比丘聞
^juan22^pb
^pb佛所說。歡喜奉行。
　陰．內．外．識．更　　覺．想．思．愛．界
　因緣．念．正斷　　如意．禪．諦．想
　無量．無色．種　　沙門果．解脫
　處．根．力．出要　　財．力．覺．道．頂說處經第十五竟
^pb(五千一百九十七字)。
中阿含經卷第二十一
(七千三百二十四字)
長壽王品第二竟(四萬
四千九百四十七字)。
^pb中阿含經卷第二十二
　　　　東晉罽賓三藏瞿曇僧伽提婆譯
　　穢品第三(有十經)(第二小土城誦)
　穢．求．比丘請　　智．周那問見
　華喻．水淨梵　　黑．住．無在後
^n87中阿含穢品經第一我聞如是。　一時。佛遊婆
奇瘦。在鼉山怖林鹿野園中。　爾時。尊者舍梨
子告諸比丘。諸賢。世有四種人。云何為四。或
有一人內實有穢不自知。內有穢不知如真。
或有一人內實有穢自知。內有穢知如真。或
有一人內實無穢不自知。內無穢不知如真。
或有一人內實無穢自知。內無穢知如真。　諸
賢。若有一人內實有穢不自知。內有穢不知
如真者。此人於諸人中為最下賤。若有一人
內實有穢自知。內有
^pb穢知如真者。此人於諸人中為最勝也。若有
一人內實無穢不自知。內無穢不知如真者。
此人於諸人中為最下賤。若有一人內實無
穢自知。內無穢知如真者。此人於諸人中為
最勝也。　於是。有一比丘即從坐起。偏袒著衣。
^pb叉手向尊者舍梨子。白曰。尊者舍梨子。何因．
何緣說前二人俱有穢。穢污心。一者下賤。一
者最勝。復何因緣說後二人俱無穢。不穢污
心。一者下賤。一者最勝。　於是。尊者舍梨子答
彼比丘曰。賢者。若有一人內實有穢不自知。
^pb內有穢不知如真者。當知彼人不欲斷穢。不
求方便。不精勤學。彼便有穢。穢污心命終。彼
因有穢。穢污心命終故。便不賢死。生不善處。
所以者何。彼因有穢。穢污心命終故。賢者。猶
如有人或從市肆。或從銅作家。買銅槃來。塵
^pb垢所污。彼持來已。不數洗塵。不數揩拭。亦不
日炙。又著饒塵處。如是銅槃增受塵垢。賢者。
如是若有一人內實有穢不自知。內有穢不
知如真者。當知彼人不欲斷穢。不求方便。不
精勤學。彼便有穢。穢污心命終。彼因有穢。穢
^pb污心命終故。便不賢死。生不善處。所以者何。
彼因有穢。穢污心命終故。　賢者。若有一人我
內有穢。我內實有此穢知如真者。當知彼人
欲斷此穢。求方便。精勤學。彼便無穢。不穢污
心命終。彼因無穢。不穢污心命終故。便賢死。
^pb生善處。所以者何。彼因無穢。不穢污心命終
故。賢者。猶如有人或從市肆。或從銅作家。買
銅槃來。塵垢所污。彼持來已。數數洗塵。數數
揩拭。數數日炙。不著饒塵處。如是銅槃便極
淨潔。賢者。如是若有一人我內有穢。我內實
^pb有此穢知如真者。當知彼人欲斷此穢。求方
便。精勤學。彼便無穢。不穢污心命終。彼因無
穢。不穢污心命終故。便賢死。生善處。所以者
何。彼因無穢。不穢污心命終故。　賢者。若有一
人我內無穢。我內實無此穢不知如真者。當
^pb知彼人不護由眼耳所知法。彼因不護由眼
耳所知法故。則為欲心纏。彼便有欲有穢。穢
污心命終。彼因有欲有穢。穢污心命終故。便
不賢死。生不善處。所以者何。彼因有欲有穢。
穢污心命終故。賢者。猶如有人或從市肆。或
^pb從銅作家。買銅槃來。無垢淨潔。彼持來已。不
數洗塵。不數揩拭。不數日炙。著饒塵處。如是
銅槃必受塵垢。賢者。如是若有一人我內無
穢。我內實無此穢不知如真者。當知彼人不
護由眼耳所知法。彼因不護由眼耳所知法
^pb故。則為欲心纏。彼便有欲有穢。穢污心命終。
彼因有欲有穢。穢污心命終故。便不賢死。生
不善處。所以者何。彼因有欲有穢。穢污心命
終故。　賢者。若有一人我內無穢。我內實無此
穢知如真者。當知彼人護由眼耳所知法。彼
^pb因護由眼耳所知法故。則不為欲心纏。彼便
無欲無穢。不穢污心命終。彼因無欲無穢。不
穢污心命終故。便賢死。生善處。所以者何。彼
因無欲無穢。不穢污心命終故。賢者。猶如有
人或從市肆。或從銅作家。買銅槃來。無垢淨
^pb潔。彼持來已。數數洗磨。數數揩拭。數數日炙。
不著饒塵處。如是銅槃便極淨潔。賢者。如是
若有一人我內無穢。我內實無此穢知如真
者。當知彼人護由眼耳所知法。彼因護由眼
耳所知法故。則不為欲心纏。彼便無欲無穢。

^pb不穢污心命終。彼因無欲無穢。不穢污心命
終故。便賢死。生善處。所以者何。彼因無欲無
穢。不穢污心命終故。賢者。因是緣是。說前二
人俱有穢。穢污心。一者下賤。一者最勝。因是
緣是。說後二人俱無穢穢污心。一者下賤。一
^pb者最勝。　於是。復有比丘即從坐起。偏袒著衣。
叉手向尊者舍梨子。白曰。尊者舍梨子。所說
穢者。何等為穢。　尊者舍梨子答比丘曰。賢者。
無量惡不善法從欲生。謂之穢。所以者何。或
有一人心生如是欲。我所犯戒。莫令他人知
^pb我犯戒。賢者。或有他人知彼犯戒。彼因他人
知犯戒故。心便生惡。若彼心生惡及心生欲
者。俱是不善。賢者。或有一人心生如是欲。我
所犯戒。當令他人於屏處訶。莫令在眾訶我
犯戒。賢者。或有他人於眾中訶。不在屏處。彼
^pb因他人在眾中訶。不在屏處故。心便生惡。若
彼心生惡及心生欲者。俱是不善。賢者。或有
一人心生如是欲。我所犯戒。令勝人訶。莫令
不如人訶我犯戒。賢者。或有不如人訶彼犯
戒。非是勝人。彼因不如人訶。非勝人故。心便
^pb生惡。若彼心生惡及心生欲者。俱是不善。　賢
者。或有一人心生如是欲。令我在佛前坐。問
世尊法。為諸比丘說。莫令餘比丘在佛前坐。
問世尊法。為諸比丘說。賢者。或有餘比丘在
佛前坐。問世尊法。為諸比丘說。彼因餘比丘
^pb在佛前坐。問世尊法。為諸比丘說故。心便生
惡。若彼心生惡及心生欲者。俱是不善。賢者。
或有一人心生如是欲。諸比丘入內時。令我
最在其前。諸比丘侍從我將入內。莫令餘比
丘諸比丘入內時。最在其前。諸比丘侍從彼
^pb將入內。賢者。或有餘比丘諸比丘入內時。最
在其前。諸比丘侍從彼將入內。彼因餘比丘
諸比丘入內時。最在其前。諸比丘侍從彼將
入內故。心便生惡。若彼心生惡及心生欲者。
俱是不善。　賢者。或有一人心生如是欲。諸比
^pb丘已入內時。令我最在上坐。得第一座．第一
澡水。得第一食。莫令餘比丘諸比丘已入內
時。最在上坐。得第一座．第一澡水。得第一食。
賢者。或有餘比丘諸比丘已入內時。最在上
坐。得第一座．第一澡水。得第一食。彼因餘比
^pb丘諸比丘已入內時。最在上坐。得第一座．第
一澡水。得第一食故。心便生惡。若彼心生惡
及心生欲者。俱是不善。賢者。或有一人心生
如是欲。諸比丘食竟。收攝食器。行澡水已。令
我為諸居士說法。勸發渴仰。成就歡喜。莫令
^pb餘比丘諸比丘食竟。收攝食器。行澡水已。為
諸居士說法。勸發渴仰。成就歡喜。賢者。或有
餘比丘諸比丘食竟。收攝食器。行澡水已。為
諸居士說法。勸發渴仰。成就歡喜。彼因餘比
丘諸比丘食竟。收攝食器。行澡水已。為諸居
^pb士說法。勸發渴仰。成就歡喜故。心便生惡。若
彼心生惡及心生欲者。俱是不善。　賢者。或有
一人心生如是欲。諸居士往詣眾園時。令我
與共會共集。共坐共論。莫令餘比丘諸居士
往詣眾園時。與共會共集。共坐共論。賢者。或
^pb有餘比丘諸居士往詣眾園時。與共會共集。
共坐共論。彼因餘比丘諸居士往詣眾園時。
與共會共集。共坐共論故。心便生惡。若彼心
生惡及心生欲者。俱是不善。賢者。或有一人
心生如是欲。令我為王者所識。及王大臣．梵
^pb志．居士．國中人民所知重。莫令餘比丘為王
者所識。及王大臣．梵志．居士．國中人民所知
重。賢者。或有餘比丘為王者所識。及王大臣．
梵志．居士．國中人民所知重。彼因餘比丘為
王者所識。及王大臣．梵志．居士．國中人民所
^pb知重故。心便生惡。若彼心生惡及心生欲者。
俱是不善。　賢者。或有一人心生如是欲。令我
為四眾比丘．比丘尼．優婆塞．優婆私所敬重。
莫令餘比丘為四眾比丘．比丘尼．優婆塞．優
婆私所敬重。賢者。或有餘比丘為四眾比丘．
^pb比丘尼．優婆塞．優婆私所敬重。彼因餘比丘
為四眾比丘．比丘尼．優婆塞．優婆私所敬重
故。心便生惡。若彼心生惡及心生欲者。俱是
不善。　賢者。或有一人心生如是欲。令我得衣
被．飲食．床褥．湯藥．諸生活具。莫令餘比丘得
^pb衣被．飲食．床褥．湯藥．諸生活具。賢者。或有餘
比丘得衣被．飲食．床褥．湯藥．諸生活具。彼因
餘比丘得衣被．飲食．床褥．湯藥．諸生活具故。
心便生惡。若彼心生惡及心生欲者。俱是不
善。　賢者。如是彼人若有諸智梵行者。不知彼
^pb生如是無量惡不善心欲者。如是彼非沙門
沙門想。非智沙門智沙門想。非正智正智想。
非正念正念想。非清淨清淨想。賢者。如是彼
人若有諸智梵行者。知彼生如是無量惡不
善心欲者。如是彼非沙門非沙門想。非智沙
^pb門非智沙門想。非正智非正智想。非正念非
正念想。非清淨非清淨想。　賢者。猶如有人或
從市肆。或從銅作家。買銅合槃來。盛滿中糞。
蓋覆其上便持而去。經過店肆。近眾人行。彼
眾見已。皆欲得食。意甚愛樂。而不憎惡。則生
^pb淨想。彼持去已。住在一處便開示之。眾人見
已。皆不欲食。無愛樂意。甚憎惡之。生不淨想。
若欲食者則不復用。況其本自不欲食耶。　賢
者。如是彼人若有諸智梵行者。不知彼生如
是無量惡不善心欲者。如是彼非沙門沙門
^pb想。非智沙門智沙門想。非正智正智想。非正
念正念想。非清淨清淨想。賢者。如是彼人若
有諸智梵行者。知彼生如是無量惡不善心
欲者。如是彼非沙門非沙門想。非智沙門非
智沙門想。非正智非正智想。非正念非正念
^pb想。非清淨非清淨想。賢者。當知如是人莫得
親近。莫恭敬禮事。若比丘不應親近便親近。
不應恭敬禮事便恭敬禮事者。如是彼便長
夜得無利無義。則不饒益。不安隱快樂。生苦
憂慼。　賢者。或有一人心不生如是欲。我所犯
^pb戒。莫令他人知我犯戒。賢者。或有他人知彼
犯戒。彼因他人知犯戒故。心不生惡。若彼心
無惡。心不生欲者。是二俱善。賢者。或有一人
心不生如是欲。我所犯戒。當令他人於屏處
訶。莫令在眾訶我犯戒。賢者。或有他人於眾
^pb中訶。不在屏處。彼因在眾中訶。不在屏處故。
心不生惡。若彼心無惡。心不生欲者。是二俱
善。賢者。或有一人心不生如是欲。我所犯戒。
令勝人訶。莫令不如人訶我犯戒。賢者。或有
不如人訶彼犯戒。非是勝人。彼因不如人訶。
^pb非勝人故。心不生惡。若彼心無惡。心不生欲
者。是二俱善。　賢者。或有一人心不生如是欲。
令我在佛前坐。問世尊法。為諸比丘說。莫令
餘比丘在佛前坐。問世尊法。為諸比丘說。賢
者。或有餘比丘在佛前坐。問世尊法。為諸比
^pb丘說。彼因餘比丘在佛前坐。問世尊法。為諸
比丘說故。心不生惡。若彼心無惡。心不生欲
者。是二俱善。賢者。或有一人心不生如是欲。
諸比丘入內時。令我最在其前。諸比丘侍從
我將入內。莫令餘比丘諸比丘入內時。最在
^pb其前。諸比丘侍從彼將入內。賢者。或有餘比
丘諸比丘入內時。最在其前。諸比丘侍從彼
將入內。彼因餘比丘諸比丘入內時。最在其
前。諸比丘侍從將入內故。心不生惡。若彼心
無惡。心不生欲者。是二俱善。　賢者。或有一人
^pb心不生如是欲。諸比丘已入內時。令我最在
上坐。得第一座．第一澡水。得第一食。莫令餘
比丘諸比丘已入內時。最在上坐。得第一座．
第一澡水。得第一食。賢者。或有餘比丘諸比
丘已入內時。最在上坐。得第一座．第一澡水。

^pb得第一食。彼因餘比丘諸比丘已入內時。最
在上坐。得第一座．第一澡水。得第一食故。心
不生惡。若彼心無惡。心不生欲者。是二俱善。
　賢者。或有一人心不生如是欲。諸比丘食竟。
收攝食器。行澡水已。我為諸居士說法。勸發
^pb渴仰。成就歡喜。莫令餘比丘諸比丘食竟。收
攝食器。行澡水已。為諸居士說法。勸發渴仰。
成就歡喜。賢者。或有餘比丘諸比丘食竟。收
攝食器。行澡水已。為諸居士說法。勸發渴仰。
成就歡喜。彼因餘比丘諸比丘食竟。收攝食
^pb器。行澡水已。為諸居士說法。勸發渴仰。成就
歡喜故。心不生惡。若彼心無惡。心不生欲者。
是二俱善。　賢者。或有一人心不生如是欲。諸
居士往詣眾園時。令我與共會共集。共坐共
論。莫令餘比丘諸居士往詣眾園時。與共會
^pb共集。共坐共論。賢者。或有餘比丘諸居士往
詣眾園時。與共會共集。共坐共論。彼因餘比
丘諸居士往詣眾園時。與共會共集。共坐共
論故。心不生惡。若彼心無惡。心不生欲者。是
二俱善。　賢者。或有一人心不生如是欲。令我
^pb為王者所識。及王大臣．梵志．居士．國中人民
所知重。莫令餘比丘為王者所識。及王大臣．
梵志．居士．國中人民所知重。賢者。或有餘比
丘為王者所識。及王大臣．梵志．居士．國中人
民所知重。彼因餘比丘為王者所識。及王大
^pb臣．梵志．居士．國中人民所知重故。心不生惡。
若彼心無惡。心不生欲者。是二俱善。　賢者。或
有一人心不生如是欲。令我為四眾比丘．比
丘尼．優婆塞．優婆私所敬重。莫令餘比丘為
四眾比丘．比丘尼．優婆塞．優婆私所敬重。賢
^pb者。或有餘比丘為四眾比丘．比丘尼．優婆塞．
優婆私所敬重。彼因餘比丘為四眾比丘．比
丘尼．優婆塞．優婆私所敬重故。心不生惡。若
彼心無惡。心不生欲者。是二俱善。　賢者。或有
一人心不生如是欲。令我得衣被．飲食．床褥．
^pb湯藥．諸生活具。莫令餘比丘得衣被．飲食．床
褥．湯藥．諸生活具。賢者。或餘比丘得衣被．飲
食．床褥．湯藥．諸生活具。彼因餘比丘得衣被．
飲食．床褥．湯藥．諸生活具故。心不生惡。若彼
心無惡。心不生欲者。是二俱善。賢者。如是彼
^pb人若有諸智梵行者。不知彼生如是無量善
心欲者。如是彼沙門非沙門想。智沙門非智
沙門想。正智非正智想。正念非正念想。清淨
非清淨想。賢者。如是彼人若有諸智梵行者。
知彼生如是無量善心欲者。如是彼沙門沙
^pb門想。智沙門智沙門想。正智正智想。正念正
念想。清淨清淨想。　賢者。猶如有人或從市肆。
或從銅作家。買銅合槃來。盛滿種種淨美飲
食。蓋覆其上便持而去。經過店肆。近眾人行。
彼眾見已。皆不欲食。無愛樂意。甚憎惡之。生
^pb不淨想。便作是說。即彼糞去。即彼糞去。彼持
去已。住在一處便開示之。眾人見已。則皆欲
食。意甚愛樂而不憎惡。則生淨想。彼若本不
用食者。見已欲食。況復其本欲得食耶。　賢者。
如是彼人若有諸智梵行者。不知彼生如是
^pb無量善心欲者。如是彼沙門非沙門想。智沙
門非智沙門想。正智非正智想。正念非正念
想。清淨非清淨想。賢者。如是彼人若有諸智
梵行者。知彼生如是無量善心欲者。如是彼
沙門沙門想。智沙門智沙門想。正智正智想。

^pb正念正念想。清淨清淨想。賢者。當知如是人
應親近之。恭敬禮事。若比丘應親近者便親
近。應恭敬禮事者便恭敬禮事。如是彼便長
夜得利得義。則得饒益安隱快樂。亦得無苦。
無憂愁慼。　爾時。尊者大目揵連在彼眾中。於
^pb是。尊者大目揵連白曰。尊者舍利子。我今欲
為此事說喻。聽我說耶。　尊者舍梨子告曰。賢
者大目揵連。欲說喻者便可說之。尊者大目
揵連則便白曰。尊者舍梨子。我憶一時遊王
舍城。在巖山中。我於爾時過夜平旦。著衣持
^pb缽。入王舍城而行乞食。詣舊車師無衣滿子
家。時。彼比舍更有車師斫治車軸。是時。舊車
師無衣滿子往至彼家。於是。舊車師無衣滿
子見彼治軸。心生是念。若彼車師執斧治軸。
斫彼彼惡處者。如是彼軸便當極好。時。彼
^pb車師即如舊車師無衣滿子心中所念。便持
斧斫彼彼惡處。於是。舊車師無衣滿子極大
歡喜。而作是說。車師子。汝心如是。則知我心。
所以者何。以汝持斧斫治車軸彼彼惡處。如
我意故。如是。尊者舍梨子。若有諛諂．欺誑．嫉
^pb妒．無信．懈怠。無正念正智。無定無慧。其心狂
惑。不護諸根。不修沙門。無所分別。尊者舍梨
子。心為知彼心故。而說此法。尊者舍梨子。若
有人不諛諂。不欺誑。無嫉妒。有信。精進而無
懈怠。有正念正智。修定修慧。心不狂惑。守護
^pb諸根。廣修沙門而善分別。彼聞尊者舍梨子
所說法者。猶飢欲得食。渴欲得飲。口及意也。
　尊者舍梨子。猶剎利女。梵志．居士．工師女。端
正姝好。極淨沐浴。以香塗身。著明淨衣。種種
瓔珞嚴飾其容。或復有人為念彼女。求利及
饒
^pb益。求安隱快樂。以青蓮華鬘。或薝蔔華鬘。或
修摩那華鬘。或婆師華鬘。或阿提牟哆華鬘。
持與彼女。彼女歡喜。兩手受之。以嚴其頭。尊
者舍梨子。如是。若有人不諛諂。不欺誑。無妒
嫉。有信。精進而無懈怠。有正念正智。修定修
^pb慧。心不狂惑。守護諸根。廣修沙門而善分別。
彼聞尊者舍梨子所說法者。猶飢欲食。渴欲
得飲。口及意也。尊者舍梨子甚奇。甚特。尊者
舍梨子常拔濟諸梵行者。令離不善。安立善
處。　如是二尊更相稱說。從座起去。　尊者舍梨
^pb子所說如是。尊者大目揵連及諸比丘聞尊
者舍梨子所說。歡喜奉行。穢經第一竟(五千
一百九十六字)。
^n88中阿含穢品求法經第二(第二小土城誦)我
聞如是。　一時。佛遊拘娑羅國。與大比丘眾俱。
往詣五娑羅村北尸攝和林中。及諸名德．上
^pb尊長老．大弟子等。謂尊者舍梨子．尊者大目
揵連．尊者大迦葉．尊者大迦旃延．尊者阿那
律陀．尊者麗越．尊者阿難。如是比餘名德．上
尊長老．大弟子等。亦在五娑羅村並皆近佛
葉屋邊住。　爾時。世尊告諸比丘。汝等當行求
^pb法。莫行求飲食。所以者何。我慈愍弟子故。欲
令行求法。不行求飲食。若汝等行求飲食。不
行求法者。汝等既自惡。我亦無名稱。若汝等
行求法。不行求飲食者。汝等既自好。我亦有
名稱。　云何諸弟子為求飲食故而依佛行。非
^pb為求法。我飽食訖。食事已辦。猶有殘食。於後
有二比丘來。飢渴力羸。我語彼曰。我飽食訖。
食事已辦。猶有殘食。汝等欲食者便取食之。
若汝不取者。我便取以瀉著淨地。或復瀉著
無蟲水中。彼二比丘。第一比丘便作是念。
^pb世尊食訖。食事已辦。猶有殘食。若我不取者。
世尊必取瀉著淨地。或復瀉著無蟲水中。我
今寧可取而食之。即便取食。　彼比丘取此食
已。雖一日一夜樂而得安隱。但彼比丘因取
此食故。不可佛意。所以者何。彼比丘因取此
^pb食故。不得少欲。不知厭足。不得易養。不得易
滿。不得知時。不知節限。不得精進。不得宴坐。
不得淨行。不得遠離。不得一心。不得精勤。亦
不得涅槃。是以彼比丘因取此食故。不可佛
意。是謂諸弟子為行求飲食故而依佛行。非
^pb為求法。　云何諸弟子行求法。不行求飲食。彼
二比丘。第二比丘便作是念。世尊食訖。食事
已辦。猶有殘食。若我不取者。世尊必取瀉著
淨地。或復瀉著無蟲水中。又世尊說食中之
下極者。謂殘餘食也。我今寧可不取此食。作
^pb是念已。即便不取。　彼比丘不取此食已。雖一
日一夜苦而不安隱。但彼比丘因不取此食
故。得可佛意。所以者何。彼比丘因不取此食
故。得少欲。得知足。得易養。得易滿。得知時。得
節限。得精進。得宴坐。得淨行。得遠離。得一心。
^pb得精勤。亦得涅槃。是以彼比丘因不取此食
故。得可佛意。是謂諸弟子為行求法故而依
佛行。非為求飲食。　於是。世尊告諸弟子。若有
法．律尊師樂住遠離。上弟子不樂住遠離者。
彼法．律不饒益多人。多人不得樂。非為愍傷
^pb世間。亦非為天為人求義及饒益。求安隱快
樂。若有法．律尊師樂住遠離。中．下弟子不樂
住遠離者。彼法．律不饒益多人。多人不得樂。
非為愍傷世間。亦非為天為人求義及饒益。
求安隱快樂。若有法．律尊師樂住遠離。上弟
^pb子亦樂住遠離者。彼法．律饒益多人。多人得
樂。為愍傷世間。亦為天為人求義及饒益。求
安隱快樂。若有法．律尊師樂住遠離。中．下弟
子亦樂住遠離者。彼法．律饒益多人。多人得
樂。為愍傷世間。亦為天為人求義及饒益。求
^pb安隱快樂。　是時。尊者舍梨子亦在眾中。彼時。
世尊告曰。舍利子。汝為諸比丘說法如法。我
患背痛。今欲小息。　尊者舍利子即受佛教。唯
然。世尊。於是。世尊四疊優多羅僧以敷床上。
卷僧伽梨作枕。右脅而臥。足足相累。作光明
^pb想。正念正智。常念欲起。　是時。尊者舍梨子告
諸比丘。諸賢。當知世尊向略說法。若有法．律
尊師樂住遠離。上弟子不樂住遠離者。彼法．
律不饒益多人。多人不得樂。不為愍傷世間。
亦非為天為人求義及饒益。求安隱快樂。若
^pb有法．律尊師樂住遠離。中．下弟子不樂住遠
離者。彼法．律不饒益多人。多人不得樂。不為
愍傷世間。亦非為天為人求義及饒益。求安
隱快樂。若有法．律尊師樂住遠離。上弟子亦
樂住遠離者。彼法．律饒益多人。多人得樂。為
^pb愍傷世間。亦為天為人求義及饒益。求安隱
快樂。若有法．律尊師樂住遠離。中．下弟子亦
樂住遠離者。彼法．律饒益多人。多人得樂。為
愍傷世間。亦為天為人求義及饒益。求安隱
快樂。然世尊說此法極略。汝等云何解義。云
^pb何廣分別。　彼時。眾中或有比丘作如是說。尊
者舍梨子。若諸長老上尊自說。我得究竟智。
我生已盡。梵行已立。所作已辦。不更受有。知
如真。諸梵行者聞彼比丘自說我得究竟智。
便得歡喜。　復有比丘作如是說。尊者舍梨子。

^pb若中．下弟子求願無上涅槃。諸梵行者見彼
行已。便得歡喜。如是彼比丘而說此義。不可
尊者舍梨子意。　尊者舍梨子告彼比丘。諸賢
等。聽我為汝說。諸賢。若有法．律尊師樂住遠
離。上弟子不樂住遠離者。上弟子有三事可
^pb毀。云何為三。尊師樂住遠離。上弟子不學捨
離。上弟子以此可毀。尊師若說可斷法。上弟
子不斷彼法。上弟子以此可毀。所可受證。上
弟子而捨方便。上弟子以此可毀。若有法．律
尊師樂住遠離。上弟子不樂住遠離者。上弟
^pb子有此三事可毀。諸賢。若有法．律尊師樂住
遠離。中．下弟子不樂住遠離者。中．下弟子有
三事可毀。云何為三。尊師樂住遠離。中．下弟
子不學捨離。中．下弟子以此可毀。尊師若說
可斷法。中．下弟子不斷彼法。中．下弟子以此
^pb可毀。所可受證。中．下弟子而捨方便。中．下弟
子以此可毀。若有法．律尊師樂住遠離。中．下
弟子不樂住遠離者。中．下弟子有此三事可
毀。　諸賢。若有法．律尊師樂住遠離。上弟子亦
樂住遠離者。上弟子有三事可稱。云何為三。
^pb尊師樂住遠離。上弟子亦學捨離。上弟子以
此可稱。尊師若說可斷法。上弟子便斷彼法。
上弟子以此可稱。所可受證。上弟子精進勤
學。不捨方便。上弟子以此可稱。諸賢。若有法．
律尊師樂住遠離。上弟子亦樂住遠離者。上
^pb弟子有此三事可稱。諸賢。若有法．律尊師樂
住遠離。中．下弟子亦樂住遠離者。中．下弟子
有三事可稱。云何為三。尊師樂住遠離。中．下
弟子亦學捨離。中．下弟子以此可稱。尊師若
說可斷法。中．下弟子便斷彼法。中．下弟子以
^pb此可稱。所可受證。中．下弟子精進勤學。不捨
方便。中．下弟子以此可稱。諸賢。若有法．律尊
師樂住遠離。中．下弟子亦樂住遠離者。中．下
弟子有此三事可稱。　尊者舍梨子復告諸比
丘。諸賢。有中道能得心住。得定得樂。順法次
^pb法。得通得覺。亦得涅槃。諸賢。云何有中道能
得心住。得定得樂。順法次法。得通得覺。亦得
涅槃。諸賢。念欲惡。惡念欲亦惡。彼斷念欲。亦
斷惡念欲。如是恚．怨結．慳嫉．欺誑．諛諂．無慚．
無愧．慢．最上慢．貢高．放逸．豪貴．憎諍。諸賢。貪
^pb亦惡。著亦惡。彼斷貪。亦斷著。諸賢。是謂中道
能得心住。得定得樂。順法次法。得通得覺。亦
得涅槃。諸賢。復有中道能得心住。得定得樂。
順法次法。得通得覺。亦得涅槃。諸賢。云何復
有中道能得心住。得定得樂。順法次法。得通
^pb得覺。亦得涅槃。謂八支聖道。正見。乃至正定。
是為八。諸賢。是謂復有中道能得心住。得定
得樂。順法次法。得通得覺。亦得涅槃。　於是。世
尊所患即除而得安隱。從臥寤起。結跏趺坐。
嘆尊者舍梨子。善哉。善哉。舍梨子為諸比丘
^pb說法如法。舍梨子。汝當復為諸比丘說法如
法。舍梨子。汝當數數為諸比丘說法如法。　爾
時。世尊告諸比丘。汝等當共受法如法。誦習
執持。所以者何。此法如法。有法有義。為梵行
本。得通得覺。亦得涅槃。諸族姓子剃除鬚髮。
^pb著袈裟衣。至信．捨家．無家．學道者。此法如法。
當善受持。　佛說如是。尊者舍梨子及諸比丘
聞佛所說。歡喜奉行。求法經第二竟(二千二
百八十六字)。中阿含經卷第二十二(七千四
百八十二字)(第二小土城誦)
^juan23^pb

中阿含經卷第二十三
　　　　東晉罽賓三藏瞿曇僧伽提婆譯
^n89穢品比丘請經第三(第二小土城誦)我聞如
是。　一時。佛遊王舍城。在竹林迦蘭哆園。與大
^pb比丘眾俱。受夏坐。　爾時。尊者大目揵連告諸
比丘。諸賢。若有比丘請諸比丘。諸尊。語我．教
我．訶我。莫難於我。所以者何。諸賢。或有一人
戾語。成就戾語法。成就戾語法故。令諸梵行
者不語彼。不教．不訶而難彼人。諸賢。何者戾
^pb語法。若有成就戾語法者。諸梵行者不語彼。
不教．不訶而難彼人。諸賢。或有一人惡欲．念
欲。諸賢。若有人惡欲．念欲者。是謂戾語法。如
是染行染．不語結住。欺誑諛諂。慳貪嫉妒。無
慚無愧。瞋弊惡意。瞋恚語言。訶比丘訶。訶比
丘輕慢。訶比丘發露。更互相避而說
^pb外事。不語．瞋恚．憎嫉熾盛。惡朋友．惡伴侶。無
恩．不知恩。諸賢。若有人無恩．不知恩者。是謂
戾語法。諸賢。是謂諸戾語法。若有成就戾語
法者。諸梵行者不語彼。不教．不訶而難彼人。
諸賢。比丘者。當自思量。　諸賢。若有人惡欲．念
^pb欲者。我不愛彼。若我惡欲．念欲者。彼亦不愛
我。比丘如是觀。不行惡欲．不念欲者。當學如
是。如是染行染．不語結住。欺誑諛諂。慳貪嫉
妒。無慚無愧。瞋弊惡意。瞋瞋語言。訶比丘。訶
比丘輕慢。訶比丘發露。更互相避而說外事。
^pb不語．瞋恚．憎嫉熾盛。惡朋友．惡伴侶。無恩．不
知恩。諸賢。若有人無恩．不知恩者。我不愛彼。
若我無恩．不知恩者。彼亦不愛我。比丘如是
觀。不行無恩．不知恩者。當學如是。　諸賢。若比
丘不請諸比丘。諸尊。語我．教我．訶我。莫
^pb難於我。所以者何。諸賢。或有一人善語。成就
善語法。成就善語法故。諸梵行者善語彼。善
教．善訶。不難彼人。諸賢。何者善語法。若有成
就善語法者。諸梵行者善語彼。善教．善訶。不
難彼人。諸賢。或有一人不惡欲．不念欲。諸賢。
^pb若有人不惡欲．不念欲者。是謂善語法。如是
不染行染．不語結住。不欺誑諛諂。不慳貪嫉
妒。不無慚無愧。不瞋弊惡意。不瞋瞋語言。不
訶比丘訶。不訶比丘輕慢。不訶比丘發露。不
更互相避而說外事。不不語．瞋恚．憎嫉熾盛。
^pb不惡朋友．惡伴侶。不無恩．不知恩。諸賢。若有
人不無恩．不知恩者。是謂善語法。諸賢。是謂
諸善語法。若有成就善語法者。諸梵行者善
語彼。善教．善訶。不難彼人。諸賢。比丘者當自
思量。　諸賢。若有人不惡欲．不念欲者。我愛彼
^pb人。若我不惡欲．不念欲者。彼亦愛我。比丘如
是觀。不行惡欲．不念欲者。當學如是。如是不
染行染．不不語結住。不欺誑諛諂。不慳貪嫉
妒。不無慚無愧。不瞋弊惡意。不瞋瞋語言。不
訶比丘訶。不訶比丘輕慢。不訶比丘發露。不
^pb更互相避而說外事。不不語．瞋恚．憎嫉熾盛。
不惡朋友．惡伴侶。不無恩．不知恩。諸賢。若有
人不無恩．不知恩者。我愛彼人。若我不無恩．
不知恩者。彼亦愛我。比丘如是觀。不無恩．不
知恩者。當學如是。　諸賢。若比丘如是觀者。必
^pb多所饒益。我為惡欲．念欲。為不惡欲．念欲耶。
諸賢。若比丘觀時。則知我是惡欲．念欲者。則
不歡悅。便求欲斷。諸賢。若比丘觀時。則知我
無惡欲．不念欲者。即便歡悅我自清淨。求學
尊法。是故歡悅。諸賢。猶有目人以鏡自照。則
^pb見其面淨及不淨。諸賢。若有目人見面有垢
者。則不歡悅。便求欲洗。諸賢。若有目人見面
無垢者。即便歡悅我面清淨。是故歡悅。　諸賢。
若比丘觀時。則知我行惡欲．念欲者。則不歡
悅。便求欲斷。諸賢。若比丘觀時。則知我不行
^pb惡欲．不念欲者。即便歡悅我自清淨。求學尊
法。是故歡悅。如是我為染行染。為不染行染。
為不語結住。為不不語結住。為欺誑諛諂。為
不欺誑諛諂。為慳貪嫉妒。為不慳貪嫉妒。為
無慚無愧。為不無慚無愧。為瞋弊惡意。為不
^pb瞋弊惡意。為瞋瞋語言。為不瞋瞋語言。為訶
比丘訶。為不訶比丘訶。為訶比丘輕慢。為不
訶比丘輕慢。為訶比丘發露。為不訶比丘發
露。為更互相避。為不更互相避。為說外事。為
不說外事。為不語．瞋恚．憎嫉熾盛。為不不語．

^pb瞋恚．憎嫉熾盛。為惡朋友．惡伴侶。為不惡朋
友．惡伴侶。為無恩．不知恩。為不無恩。不知恩
耶。諸賢。若比丘觀時。則知我無恩．不知恩者。
則不歡悅。便求欲斷。諸賢。若比丘觀時。則知
我不無恩．不知恩者。即便歡悅我自清淨。求
^pb學尊法。是故歡悅。諸賢。猶有目人以鏡自照。
則見其面淨及不淨。諸賢。若有目人見面有
垢者。則不歡悅。便求欲洗。諸賢。若有目人見
面無垢者。即便歡悅我面清淨。是故歡悅。　諸
賢。如是若比丘觀時。則知我無恩．不知恩者。
^pb則不歡悅。便求欲斷。諸賢。若比丘觀時。則知
我不無恩．不知恩者。即便歡悅我自清淨。求
學尊法。是故歡悅。因歡悅故。便得歡喜。因歡
喜故。便得止身。因止身故。便得覺樂。因覺樂
故。便得定心。諸賢。多聞聖弟子因定心故。便
見
^pb如實．知如真。因見如實．知如真故。便得厭。因
厭故。便得無欲。因無欲故。便得解脫。因解脫
故。便得知解脫。生已盡。梵行已立。所作已辦。
不更受有。知如真。　尊者大目揵連所說如是。
彼諸比丘聞尊者大目揵連所說。歡喜奉行。
^pb比丘請經第三竟(千五百六十三字)。
^n90中阿含穢品知法經第四(第二小土城誦)　我
聞如是。一時。佛遊拘舍彌在瞿師羅園。　爾時。
尊者周那告諸比丘。若有比丘作如是說。我
知諸法所可知法而無增伺。然彼賢者心生
^pb惡增伺而住。如是諍訟．恚恨．瞋纏．不語結．慳．
嫉．欺誑．諛諂．無慚．無愧。無惡欲．惡見。然彼賢
者心生惡欲．惡見而住。諸梵行人知彼賢者
不知諸法所可知法而無增伺。所以者何。以
彼賢者心生增伺而住。如是諍訟．恚恨．瞋纏．
不語結．慳．嫉．欺誑．諛諂．無慚．無愧。無惡欲．
^pb惡見。所以者何。以彼賢者心生惡欲．惡見而
住。　諸賢。猶人不富自稱說富。亦無國封說有
國封。又無畜牧說有畜牧。若欲用時。則無金．
銀．真珠．琉璃．水精．琥珀。無畜牧．米穀。亦無奴
婢。諸親朋友往詣彼所。而作是說。汝實不富
^pb自稱說富。亦無國封說有國封。又無畜牧說
有畜牧。然欲用時。則無金．銀．真珠．琉璃．水精．
琥珀。無畜牧．米穀。亦無奴婢。　如是。諸賢。若有
比丘作如是說。我知諸法所可知法而無增
伺。然彼賢者心生惡增伺而住。如是諍訟．恚
^pb恨．瞋纏．不語結．慳．嫉．欺誑．諛諂．無慚．無愧。無
惡欲．惡見。然彼賢者心生惡欲．惡見而住。諸
梵行人知彼賢者不知諸法所可知法而無
增伺。所以者何。以彼賢者心不向增伺盡．無
餘涅槃。如是諍訟．恚恨．瞋纏．不語結．慳．嫉．欺
^pb誑．諛諂．無慚．無愧。無惡欲．惡見。所以者何。以
彼賢者心不向惡見法盡．無餘涅槃。　諸賢。或
有比丘不作是說。我知諸法所可知法而無
增伺。然彼賢者心不生惡增伺而住。如是諍
訟．恚恨．瞋纏．不語結．慳．嫉．欺誑．諛諂．無慚．無
^pb愧。無惡欲．惡見。然彼賢者心不生惡欲．惡見
而住。諸梵行人知彼賢者實知諸法所可知
法而無增伺。所以者何。以彼賢者心不生惡
增伺而住。如是諍訟．恚恨．瞋纏．不語結．慳．嫉．
欺誑．諛諂．無慚．無愧。無惡欲．惡見。所以者何。
^pb以彼賢者心不生惡欲．惡見而住。　諸賢。猶人
大富自說不富。亦有國封說無國封。又有畜
牧說無畜牧。若欲用時。則有金．銀．真珠．琉璃．
水精．琥珀。有畜牧．米穀。亦有奴婢。諸親朋友
往詣彼所。作如是說。汝實大富自說不富。亦
^pb有國封說無國封。又有畜牧說無畜牧。然欲
用時。則有金．銀．真珠．琉璃．水精．琥珀。有畜牧．
米穀。亦有奴婢。　如是。諸賢。若有比丘不作是
說。我知諸法所可知法而無增伺。然彼賢者
心不生惡增伺而住。如是諍訟．恚恨．瞋纏．不
^pb語結．慳．嫉．欺誑．諛諂．無慚．無愧。無惡欲．惡見。
然彼賢者心不生惡欲．惡見而住。諸梵行人
知彼賢者知諸法所可知法而無增伺。所以
者何。以彼賢者心向增伺盡．無餘涅槃。如是
諍訟．恚恨．瞋纏．不語結．慳．嫉．欺誑．諛諂．無慚．
^pb無愧。無惡欲．惡見。所以者何。以彼賢者心向
惡見法盡．無餘涅槃。　尊者周那所說如是。彼
諸比丘聞尊者周那所說。歡喜奉行。知法經
第四竟(八百八十一字)。
^n91中阿含穢品周那問見經第五(第二小土城
誦)我聞如是。　一時。佛遊拘舍彌。在瞿師羅園。
於
^pb是。尊者大周那則於晡時從宴坐起。往詣佛
所。稽首佛足。卻坐一面。白曰。世尊。世中諸見
生而生。謂計有神。計有眾生。有人．有壽．有命．
有世。世尊。云何知．云何見。令此見得滅．得捨
離。而令餘見不續。不受耶。　彼時。世尊告曰。周
^pb那。世中諸見生而生。謂計有神。計有眾生。有
人．有壽．有命．有世。周那。若使諸法滅盡無餘
者。如是知．如是見。令此見得滅．得捨離。而令
餘見不續．不受。當學漸損。　周那。於聖法．律中。
何者漸損。比丘者。離欲．離惡不善之法。至得
^pb第四禪成就遊。彼作是念。我行漸損。周那。於
聖法．律中。不但是漸損。有四增上心現法樂
居。行者從是起而復還入。彼作是念。我行漸
損。周那。於聖法．律中。不但是漸損。比丘者。度
一切色想。至得非有想．非無想處成就遊。彼
^pb作是念。我行漸損。周那。於聖法．律中不但是
漸損。有四息解脫。離色得無色。行者從是起
當為他說。彼作是念。我行漸損。周那。於聖法．
律中不但是漸損。　周那。他有惡欲．念欲。我無
惡欲．念欲。當學漸損。周那。他有害意瞋。我無
^pb害意瞋。當學漸損。周那。他有殺生．不與取．非
梵行。我無非梵行。當學漸損。周那。他有增伺．
諍意．睡眠所纏．調．貢高而有疑惑。我無疑惑。
當學漸損。周那。他有瞋結．諛諂．欺誑．無慚．無
愧。我有慚愧。當學漸損。周那。他有慢。我無慢。
^pb當學漸損。周那。他有增慢。我無增慢。當學漸
損。周那。他不多聞。我有多聞。當學漸損。周那。
他不觀諸善法。我觀諸善法。當學漸損。周那。
他行非法惡行。我行是法妙行。當學漸損。周
那。他有妄言．兩舌．麤言．綺語．惡戒．我無惡戒。

^pb當學漸損。周那。他有不信．懈怠．無念．無定而
有惡慧。我無惡慧。當學漸損。　周那。若但發心
念欲求學諸善法者。則多所饒益。況復身．口
行善法耶。周那。他有惡欲．念欲。我無惡欲．念
欲。當發心。周那。他有害意瞋。我無害意瞋。當
^pb發心。周那。他有殺生．不與取．非梵行。我無非
梵行。當發心。周那。他有增伺．諍意．睡眠所纏．
調．貢高而有疑惑。我無疑惑。當發心。周那。他
有瞋結．諛諂．欺誑．無慚．無愧。我有慚愧。當發
心。周那。他有慢。我無慢。當發心。周那。他有增
^pb慢。我無增慢。當發心。周那。他不多聞。我有多
聞。當發心。周那。他不觀諸善法。我觀諸善法。
當發心。周那。他行非法惡行。我行是法妙行。
當發心。周那。他有妄言．兩舌．麤言．綺語．惡戒．
我無惡戒。當發心。周那。他有不信．懈怠．無念．

^pb無定而有惡慧。我無惡慧。當發心。周那。猶如
惡道與正道對。猶如惡度與正度對。　如是。周
那。惡欲者與非惡欲為對。害意瞋者與不害
意瞋為對。殺生．不與取．非梵行者與梵行為
對。增伺．諍意．睡眠．調．貢高．疑惑者與不疑惑
^pb為對。瞋結．諛諂．欺誑．無慚．無愧者與慚愧為
對。慢者與不慢為對。增慢者與不增慢為對。
不多聞者與多聞為對。不觀諸善法者與觀
諸善法為對。行非法惡行者與行是法妙行
為對。妄言．兩舌．麤言．綺語．惡戒者與善戒為
^pb對。不信．懈怠．無念．無定．惡慧者與善慧為對。
　周那。或有法黑。有黑報。趣至惡處。或有法白。
有白報。而得昇上。如是。周那。惡欲者。以非惡
欲為昇上。害意瞋者。以不害意瞋為昇上。殺
生．不與取．非梵行者。以梵行為昇上。增伺．諍
^pb意．睡眠．調．貢高．疑惑者。以不疑惑為昇上。瞋
結．諛諂．欺誑．無慚．無愧者。以慚愧為昇上。慢
者。以不慢為昇上。增慢者。以不增慢為昇上。
不多聞者。以多聞為昇上。不觀諸善法者。以
觀諸善法為昇上。行非法惡行者。以行是法
^pb妙行為昇上。妄言．兩舌．麤言．綺語．惡戒者。以
善戒為昇上。不信．懈怠．無念．無定．惡慧者。以
善慧為昇上。　周那。若有不自調御。他不調御
欲調御者。終無是處。自沒溺。他沒溺欲拔出
者。終無是處。自不般涅槃。他不般涅槃令般
^pb涅槃者。終無是處。周那。若有自調御。他不調
御欲調御者。必有是處。自不沒溺。他沒溺欲
拔出者。必有是處。自般涅槃。他不般涅槃令
般涅槃者。必有是處。　如是。周那。惡欲者。以非
惡欲為般涅槃。害意瞋者。以不害意瞋為般
^pb涅槃。殺生．不與取．非梵行者。以梵行為般涅
槃。增伺．諍意．睡眠．調．貢高．疑惑者。以不疑惑
為般涅槃。瞋結．諛諂．欺誑．無慚．無愧者。以慚
愧為般涅槃。慢者。以不慢為般涅槃。增慢者。
以不增慢為般涅槃。不多聞者。以多聞為般
^pb涅槃。不觀諸善法者。以觀諸善法為般涅槃。
行非法惡行者。以行是法妙行為般涅槃。妄
言．兩舌．麤言．綺語．惡戒者。以善戒為般涅槃。
不信．懈怠．無念．無定．惡慧者。以善慧為般涅
槃。　是為。周那。我已為汝說漸損法。已說發心
^pb法。已說對法。已說昇上法。已說般涅槃法。如
尊師所為弟子起大慈哀憐念愍傷。求義及
饒益。求安隱快樂者。我今已作。汝等亦當復
自作。至無事處山林樹下空安靜處。坐禪思
惟。勿得放逸。勤加精進。莫令後悔。此是我之
^pb教敕。是我訓誨。　佛說如是。尊者大周那及諸
比丘聞佛所說。歡喜奉行。周那問見經第五
竟(千五百七十五字)。
^n92中阿含穢品青白蓮華喻經第六(第二小土
城誦)我聞如是。　一時。佛遊舍衛國。在勝林給
^pb孤獨園。　爾時。世尊告諸比丘。或有法從身滅。
不從口滅。或有法從口滅。不從身滅。或有法
不從身口滅。但以慧見滅。　云何法從身滅。不
從口滅。比丘者。有不善身行充滿．具足受持
著身。諸比丘見已。訶彼比丘。賢者。不善身行
^pb充滿．具足受持。何為著身。賢者。可捨不善身
行。修習善身行。彼於後時。捨不善身行。修習
善身行。是謂法從身滅。不從口滅。　云何法從
口滅。不從身滅。比丘者。不善口行充滿具足
受持著口。諸比丘見已呵彼比丘。賢者。不善
口行充滿．具足受持。何為著口。賢者。可捨不
善口
^pb行。修習善口行。彼於後時。捨不善口行。修習
善口行。是謂法從口滅。不從身滅。　云何法不
從身口滅。但以慧見滅。增伺不從身口滅。但
以慧見滅。如是諍訟．恚恨．瞋纏．不語結．慳．嫉．
欺誑．諛諂．無慚．無愧。惡欲．惡見。不從身口滅。
^pb但以慧見滅。是謂法不從身口滅。但以慧見
滅。　如來或有觀。觀他人心。知此人不如是修
身．修戒．修心．修慧．如修身．修戒．修心．修慧．得
滅增伺。所以者何。以此人心生惡增伺而住。
如是諍訟．恚恨．瞋纏．不語結．慳．嫉．欺誑．諛諂．
^pb無慚．無愧。得滅惡欲．惡見。所以者何。以此人
心生惡欲．惡見而住。知此人如是修身．修戒．
修心．修慧。如修身．修戒．修心．修慧。得滅增伺。
所以者何。以此人心不生惡增伺而住。如是
諍訟．恚恨．瞋纏．不語結．慳．嫉．欺誑．諛諂．無慚．

^pb無愧。得滅惡欲．惡見。所以者何。以此人心不
生惡欲．惡見而住。猶如青蓮華。紅．赤．白蓮花。
水生水長。出水上。不著水。如是。如來世間生．
世間長。出世間行。不著世間法。所以者何。如
來無所著．等正覺。出一切世間。　爾時。尊者阿
^pb難執拂侍佛。於是。尊者阿難叉手向佛。白曰。
世尊。此經當名何。云何受持。　於是。世尊告曰。
阿難。此經名為青白蓮華喻。汝當如是善受
持誦。　爾時。世尊告諸比丘。汝等當共受此青
白蓮花喻經。誦習守持。所以者何。此青白蓮
^pb華喻經如法有義。是梵行本。致通．致覺。亦致
涅槃。若族姓子。剃除鬚髮。著袈裟衣。至信．捨
家．無家．學道者。應當受此青白蓮華喻經。善
諷誦持。　佛說如是。尊者阿難及諸比丘聞佛
所說。歡喜奉行。青白蓮華喻經第六竟(七百
三字)。
^pb^n93中阿含穢品水淨梵志經第七(第二小土城
誦)我聞如是。　一時。佛遊鬱鞞羅尼連然河岸。
在阿耶和羅尼拘類樹下。初得道時。　於是。有
一水淨梵志。中後仿佯往詣佛所。世尊遙見
水淨梵志來。因水淨梵志故。告諸比丘。若有
^pb二十一穢污於心者。必至惡處。生地獄中。云
何二十一穢。邪見心穢．非法欲心穢．惡貪心
穢．邪法心穢．貪心穢．恚心穢．睡眠心穢．調悔
心穢．疑惑心穢．瞋纏心穢．不語結心穢．慳心
穢．嫉心穢．欺誑心穢．諛諂心穢．無慚心穢．無
^pb愧心穢．慢心穢．大慢心穢．慢驁心穢．放逸心
穢。若有此二十一穢污於心者。必至惡處。生
地獄中。猶垢膩衣持與染家。彼染家得。或以
淳灰．或以澡豆．或以土漬極浣。令淨此垢膩
衣。染家雖治或以淳灰．或以澡豆．或以土漬
^pb極浣令淨。然此污衣故有穢色。如是。若有二
十一穢污於心者。必至惡處。生地獄中。云何
二十一穢。邪見心穢．非法欲心穢．惡貪心穢．
邪法心穢．貪心穢．恚心穢．睡眠心穢．調悔心
穢．疑惑心穢．瞋纏心穢．不語結心穢．慳心穢．
^pb嫉心穢．欺誑心穢．諛諂心穢．無慚心穢．無愧
心穢．慢心穢．大慢心穢．慢驁心穢．放逸心穢。
若有此二十一穢污於心者。必至惡處。生地
獄中。　若有二十一穢不污心者。必至善處。生
於天上。云何二十一穢。邪見心穢．非法欲心
^pb穢．惡貪心穢．邪法心穢．貪心穢．恚心穢．睡眠
心穢．調悔心穢．疑惑心穢．瞋纏心穢．不語心
心穢．慳心穢．嫉心穢．欺誑心穢．諛諂心穢．無
慚心穢．無愧心穢．慢心穢．大慢心穢．憍驁心
穢．放逸心穢。若有此二十一穢不污心者。必
^pb至善處。生於天上。猶如白淨波羅奈衣持與
染家。彼染家得。或以淳灰．或以澡豆．或以土
漬極浣令淨。此白淨波羅奈衣。染家雖治或
以淳灰．或以澡豆．或以土漬極浣令淨。然此
白淨波羅奈衣本已淨而復淨。如是若有二
^pb十一穢不污心者。必至善處。生於天上。云何
二十一穢。邪見心穢．非法欲心穢．惡貪心穢．
邪法心穢．貪心穢．恚心穢．睡眠心穢．調悔心
穢．疑惑心穢．瞋纏心穢．不語結心穢．慳心穢．
嫉心穢．欺誑心穢．諛諂心穢．無慚心穢．無愧
^pb心穢．慢心穢．大慢心穢．憍驁心穢．放逸心穢。
若有此二十一穢不污心者。必至善處。生於
天上。　若知邪見是心穢者。知已便斷。如是非
法欲心穢．惡貪心穢．邪法心穢．貪心穢．恚心
穢．睡眠心穢．調悔心穢．疑惑心穢．瞋纏心穢．

^pb不語結心穢．慳心穢．嫉心穢．欺誑心穢．諛諂
心穢．無慚心穢．無愧心穢．慢心穢．大慢心穢．
憍驁心穢。若知放逸是心穢者。知已便斷。彼
心與慈俱。遍滿十方成就遊。如是二三四方。
四維上下。普周一切與慈俱。無結．無怨．無恚．
^pb無諍。極廣甚大。無量善修。遍滿一切世間成
就遊。如是。悲．喜心與捨俱。無結．無怨．無恚．無
諍。極廣甚大。無量善修。遍滿一切世間成就
遊。梵志。是謂洗浴內心。非浴外身。　爾時。梵志
語世尊曰。瞿曇。可詣多水河浴。　世尊問曰。梵
^pb志。若詣多水河浴者。彼得何等。　梵志答曰。瞿
曇。彼多水河者。此是世間齋潔之相．度相．福
相。瞿曇。若詣多水河浴者。彼則淨除於一切
惡。　爾時。世尊為彼梵志而說頌曰。
妙好首梵志　若入多水河
是愚常遊戲　　
^pb不能淨黑業
好首何往泉　何義多水河　人作不善業
清水何所益　淨者無垢穢　淨者常說戒
淨者清白業　常得清淨行　若汝不殺生
常不與不取　真諦不妄語　常正念正知
^pb梵志如是學　一切眾生安　梵志何還家
家泉無所淨　梵志汝當學　淨洗以善法
何須弊惡水　但去身體垢　梵志白佛曰
我亦作是念　淨洗以善法　何須弊惡水
梵志聞佛教　心中大歡喜　即時禮佛足
^pb歸命佛法眾
志白曰。世尊。我已知。善逝。我已解。我今自
歸佛．法及比丘眾。唯願世尊受我為優婆塞。
從今日始。終身自歸。乃至命盡。　佛說如是。好
首水淨梵志及諸比丘聞佛所說。歡喜奉行。
水淨梵志經第七竟(一千二百一十字)。
^n94中阿含穢品黑比丘經第八(第二小土城誦
)
^pb我聞如是。　一時。佛遊舍衛國。在東園鹿母堂。
　是時。黑比丘鹿母子常喜鬥諍。往詣佛所。世
尊遙見黑比丘來。因黑比丘故。告諸比丘。或
有一人常喜鬥諍。不稱止諍。若有一人常喜
鬥諍。不稱止諍者。此法不可樂。不可愛喜。不
^pb能令愛念。不能令敬重。不能令修習。不能令
攝持。不能令得沙門。不能令得一意。不能令
得涅槃。　或有一人惡欲。不稱止惡欲。若有一
人惡欲。不稱止惡欲者。此法不可樂。不可愛
喜。不能令愛念。不能令敬重。不得令修習。不
^pb能令攝持。不能令得沙門。不能令得一意。不
能令得涅槃。　或有一人犯戒．越戒．缺戒．穿戒．
污戒。不稱持戒。若有一人犯戒．越戒．缺戒．穿
戒．污戒．不稱持戒者。此法不可樂。不可愛喜。
不能令愛念．不能令敬重。不能令修習。不能
^pb令攝持。不能令得沙門。不能令得一意。不能
令得涅槃。或有一人有瞋纏．有不語結．有慳
嫉．有諛諂欺誑．有無慚無愧。不稱慚愧。若有
一人有瞋纏．有不語結．有慳嫉．有諛諂欺誑．
有無慚無愧．不稱慚愧者。此法不可樂。不可
^pb愛喜。不能令愛念。不能令敬重。不能令修習。
不能令攝持。不能令得沙門。不能令得一意。
不能令得涅槃。　或有一人不經勞諸梵行。不
稱經勞諸梵行。若有一人不經勞諸梵行。不
稱經勞諸梵行者。此法不可樂。不可愛喜。不
^pb能令愛念。不能令敬重。不能令修習。不能令
攝持。不能令得沙門。不能令得一意。不能令
得涅槃。　或有一人不觀諸法。不稱觀諸法。若
有一人不觀諸法。不稱觀諸法者。此法不可
樂。不可愛喜。不能令愛念。不能令敬重。不能
^pb令修習。不能令攝持。不能令得沙門。不能令
得一意。不能令得涅槃。　或有一人不宴坐。不
稱宴坐。若有一人不宴坐。不稱宴坐者。此法
不可樂。不可愛喜。不能令愛念。不能令敬重。
不能令修習。不能令攝持。不能令得沙門。不
^pb能令得一意。不能令得涅槃。此人雖作是念。
令諸梵行者供養．恭敬．禮事於我。然諸梵行
者不供養．恭敬．禮事於彼。所以者何。彼人有
此無量惡法。因彼有此無量惡法故。令諸梵
行者不供養．恭敬．禮事於彼。猶如惡馬繫在
^pb櫪養。雖作是念。令人繫我著安隱處。與我好
飲食．好看視我。然人不繫著安隱處。不與好
飲食．不好看視。所以者何。彼馬有惡法。謂極
麤弊．不溫良故。令人不繫著安隱處。不與好
飲食．不好看視。如是。此人雖作是念。令諸梵
^pb行者供養．恭敬．禮事於我。然諸梵行者不供
養．恭敬．禮事於彼。所以者何。彼人有此無量
惡法。因彼有此無量惡法故。令諸梵行者不
供養．恭敬．禮事於彼。　或有一人不喜鬥諍。稱
譽止諍。若有一人不喜鬥諍。稱譽止諍者。此
^pb法可樂．可愛．可喜。能令愛念。能令敬重。能令
修習。能令攝持。能令得沙門。能令得一意。能
令得涅槃。　或有一人不惡欲。稱譽止惡欲。若
有一人不惡欲。稱譽止惡欲者。此法可樂．可
愛．可喜。能令愛念。能令敬重。能令修習。能令
^pb攝持。能令得沙門。能令得一意。能令得涅槃。
　或有一人不犯戒．不越戒．不缺戒．不穿戒．不
污戒。稱譽持戒。若有一人不犯戒．不越戒．不
缺戒．不穿戒．不污戒。稱譽持戒者。此法可樂．
可愛．可喜。能令愛念。能令敬重。能令修習。能
^pb令攝持。能令得沙門．能令得一意。能令得涅
槃。　或有一人無瞋纏．無不語結．無慳嫉．無諛
諂欺誑．無無慚無愧。稱譽慚愧。若有一人無
瞋纏．無不語結．無慳嫉．無諛諂欺誑．無無慚
無愧。稱譽慚愧者。此法可樂．可愛．可喜。能令
^pb愛念。能令敬重。能令修習。能令攝持。能令得
沙門。能令得一意。能令得涅槃。　或有一人經
勞諸梵行。稱譽經勞諸梵行。若有一人經勞
諸梵行。稱譽經勞諸梵行者。此法可樂．可愛．
可喜。能令愛念。能令敬重。能令修習。能令攝
^pb持。能令得沙門。能令得一意。能令得涅槃。　或
有一人觀諸法。稱譽觀諸法。若有一人觀諸
法。稱譽觀諸法者。此法可樂．可愛．可喜。能令
愛念。能令敬重。能令修習。能令攝持。能令得
沙門。能令得一意。能令得涅槃。　或有一人宴
坐。稱
^pb譽宴坐。若有一人宴坐。稱譽宴坐者。此法可
樂．可愛．可喜。能令愛念。能令敬重。能令修習。
能令攝持。能令得沙門。能令得一意。能令得
涅槃。此人雖不作是念。令諸梵行者供養．恭
敬．禮事於我。然諸梵行者供養．恭敬．禮事於
^pb彼。所以者何。彼人有此無量善法。因彼有此
無量善法故。令諸梵行者供養．恭敬．禮事於
彼。猶如良馬繫在櫪養。雖不作是念。令人繫
我著安隱處。與我好飲食．好看視我。然人繫
彼著安隱處。與好飲食．好看視之。所以者何。
^pb彼馬有善法。謂軟調好．極溫良故。令人繫著
於安隱處。與好飲食．好看視之。如是。此人雖
不作是念。令諸梵行者供養．恭敬．禮事於我。
然諸梵行者供養．恭敬．禮事於彼。　佛說如是。
彼諸比丘聞佛所說。歡喜奉行。黑比丘經第
八竟(一千五百二十七字)。
^pb^n95中阿含穢品住法經第九(第二小土城誦)我
聞如是。　一時。佛遊舍衛國。在勝林給孤獨園。
　爾時。世尊告諸比丘。我說退善法不住．不增。
我說住善法不退．不增。我說增善法不退．不
住。云何退善法不住．不增。比丘者。若有篤信．
^pb禁戒．博聞．布施．智慧．辯才。阿含及其所得。彼
人於此法退不住．不增。是謂退善法不住．不
增。云何住善法不退．不增。比丘者。若有篤信．
禁戒．博聞．布施．智慧．辯才．阿含及其所得。彼
人於此法住不退．不增。是謂住善法不退．不
^pb增。云何增善法不退．不住。比丘者。若有篤信．
禁戒．博聞．布施．智慧．辯才．阿含及其所得。彼
人於此法增不退．不住。是謂增善法不退．不
住。　比丘者。作如是觀。必多所饒益。我為多行
增伺。為多行無增伺。我為多行瞋恚心。為
^pb多行無瞋恚心。我為多行睡眠纏。為多行無
睡眠纏。我為多行調．貢高．為多行無調．貢高。
我為多行疑惑。為多行無疑惑。我為多行身
諍。為多行無身諍。我為多行穢污心。為多行
無穢污心。我為多行信．為多行不信。我為多
^pb行精進。為多行懈怠。我為多行念。為多行無
念。我為多行定。為多行無定。我為多行惡慧。
為多行無惡慧。　若比丘觀時則知我多行增
伺．瞋恚心．睡眠纏．調．貢高．疑惑．身諍．穢污心．
不信．懈怠．無念．無定．多行惡慧者。彼比丘欲
^pb滅此惡不善法故。便以速求方便。學極精勤。
正念正智。忍不令退。猶人為火燒頭．燒衣。急
求方便救頭．救衣。如是比丘欲滅此惡不善
法故。便以速求方便。學極精勤。正念正智。忍
不令退。　若比丘觀時則知我多行無貪伺．若
無
^pb瞋恚心．無睡眠纏．無調貢高．無疑惑．無身諍．
無穢污心．有信．有進．有念．有定．多行無惡慧
者。彼比丘欲住此善法。不忘．不退修行廣布
故。便以速求方便。學極精勤。正念正智。忍不
令退。猶人為火燒頭．燒衣。急求方便救頭．救
^pb衣。如是比丘欲住此善法。不忘．不退修行廣
布故。便以速求方便。學極精勤。正念正智。忍
不令退。佛說如是。彼諸比丘聞佛所說。歡喜
奉行。住法經第九竟(六百三十一字)。
^n96中阿含穢品無經第十(第二小土城誦)我聞
^pb如是。　一時。佛遊舍衛國。在勝林給孤獨園。　爾
時。尊者舍梨子告諸比丘。諸賢。若有比丘．比
丘尼未聞法者不得聞。已聞法者便忘失。若
使有法本所修行。廣布誦習。慧之所解。彼不
復憶。知而不知。諸賢。是謂比丘．比丘尼
^pb淨法衰退。　諸賢。若有比丘．比丘尼未聞法者
便得聞。已聞法者不忘失。若使有法本所修
行。廣布誦習。慧之所解。彼常憶念。知而復知。
是謂比丘．比丘尼淨法轉增。　諸賢。比丘者。當
作如是觀。我為有增伺。為無有增伺。我為有
^pb瞋恚心。為無有瞋恚心。我為有睡眠纏。為無
有睡眠纏。我為有調．貢高。為無有調．貢高。我
為有疑惑。為無有疑惑。我為有身諍。為無有
身諍。我為有穢污心。為無有穢污心。我為有
信。為無有信。我為有進。為無有進。我為有念。
^pb為無有念。我為有定。為無有定。我為有惡慧。
為無有惡慧。　諸賢。若比丘觀時則知。我有增
伺．有瞋恚心．有睡眠纏．有調貢高．有疑惑．有
身諍．有穢污心。無信．無進．無念．無定有惡慧
者。諸賢。彼比丘欲滅此惡不善法故。便以
^pb速求方便。學極精勤。正念正智。忍不令退。諸
賢。猶人為火燒頭．燒衣。急求方便救頭．救衣。
諸賢。如是比丘欲滅此惡不善法故。便以速
求方便。學極精勤。正念正智。忍不令退。　諸賢。
若比丘觀時則知。我無增伺．無瞋恚心．無睡
^pb眠纏．無調貢高．無有疑惑．無有身諍．無穢污
心。有信．有進．有念．有定．無惡慧者。彼比丘欲
住此善法。不忘不退。修行廣布故。便以速求
方便。學極精勤。正念正智。忍不令退。猶人為
火燒頭．燒衣。急求方便救頭．救衣。諸賢。如是
^pb比丘欲住此善法。不忘不退。修行廣布故。便
以速求方便。學極精勤。正念正智。忍不令退。
　尊者舍梨子所說如是。彼諸比丘聞尊者舍
梨子所說。歡喜奉行。無經第十竟(五百六十
八字)。中阿含經卷第二十三(八千六百五十
八字)中阿含穢品第三竟(萬六千一百四十
字)(第二小土城誦)。
^juan24^pb

中阿含經卷第二十四
　　　　東晉罽賓三藏瞿曇僧伽提婆譯
　　因品第四(有十經)(第二小土城誦)
　因．處．二苦陰　　增上心．及念
^pb　師子吼．優曇　　願．想最在後
^n97中阿含因品大因經第一我聞如是。　一時。佛
遊拘樓瘦。在劍磨瑟曇拘樓都邑。　爾時。尊者
阿難閑居獨處。宴坐思惟。心作是念。此緣起
甚奇。極甚深。明亦甚深。然我觀見至淺至淺。
^pb於是。尊者阿難則於晡時從宴坐起。往詣佛
所。稽首佛足。卻住一面。白曰。世尊。我今閑居
獨處。宴坐思惟。心作是念。此緣起甚奇。極甚
深。明亦甚深。然我觀見至淺至淺。　世尊告曰。
阿難。汝莫作是念。此緣起至淺至淺。所以者
何。此緣起極甚深。明亦甚
^pb深。阿難。於此緣起不知如真。不見如實。不覺
不達故。念彼眾生如織機相鎖。如蘊蔓草。多
有調亂。匆匆喧鬧。從此世至彼世。從彼世至
此世。往來不能出過生死。阿難。是故知此緣
起極甚深。明亦甚深。　阿難。若有問者。老死有
^pb緣耶。當如是答。老死有緣。若有問者。老死有
何緣。當如是答。緣於生也。阿難。若有問者。生
有緣耶。當如是答。生亦有緣。若有問者。生有
何緣。當如是答。緣於有也。阿難。若有問者。有
有緣耶。當如是答。有亦有緣。若有問者。有有
^pb何緣。當如是答。緣於受也。阿難。若有問者。受
有緣耶。當如是答。受亦有緣。若有問者。受有
何緣。當如是答。緣於愛也。阿難。是為緣愛有
受。緣受有有。緣有有生。緣生有老死。緣老死
有愁慼。啼哭．憂苦．懊惱皆緣老死有。如此具
足
^pb純生大苦陰。阿難。緣生有老死者。此說緣生
有老死。當知所謂緣生有老死。阿難。若無生。
魚．魚種。鳥．鳥種。蚊．蚊種。龍．龍種。神．神種。鬼．鬼
種。天．天種。人．人種。阿難。彼彼眾生隨彼彼處。
若無生。各各無生者。設使離生。當有老死耶。
^pb答曰。無也。　阿難。是故當知是老死因．老死習．
老死本．老死緣者。謂此生也。所以者何。緣生
故則有老死。阿難。緣有有生者。此說緣有有
生。當知所謂緣有有生。阿難。若無有。魚．魚種。
鳥。鳥種。蚊．蚊種。龍．龍種。神．神種。鬼．鬼種。天．天
^pb種。人．人種。阿難。彼彼眾生隨彼彼處無有。各
各無有者。設使離有。當有生耶。　答曰。無也。　阿
難。是故當知是生因．生習．生本．生緣者。謂此
有也。所以者何。緣有故則有生。阿難。緣受有
有者。此說緣受有有。當知所謂緣受有有。阿
^pb難。若無受。各各無受者。設使離受。當復有有。
施設有有耶。答曰。無也。　阿難。是故當知是有
因．有習．有本．有緣者。謂此受也。所以者何。緣
受故則有有。阿難。緣愛有受者。此說緣愛有
受。當知所謂緣愛有受。阿難。若無愛。各各無
^pb愛者。設使離愛。當復有受立於受耶。　答曰。無
也。　阿難。是故當知是受因．受習．受本．受緣者。
謂此愛也。所以者何。緣愛故則有受。阿難。是
為緣愛有求。緣求有利。緣利有分。緣分有染
欲。緣染欲有著。緣著有慳。緣慳有家。緣家有
^pb守。阿難。緣守故便有刀杖。鬥諍．諛諂．欺誑．妄
言．兩舌。起無量惡不善之法。有如此具足純
生大苦陰。阿難。若無守。各各無守者。設使離
守。當有刀杖．鬥諍．諛諂．欺誑．妄言．兩舌。起無
量惡不善之法耶。　答曰。無也。　阿難。是故當知
^pb是刀杖．鬥諍．諛諂．欺誑．妄言．兩舌。起無量惡
不善之法。因是習．是本．是緣者。謂此守也。所
以者何。緣守故則有刀杖．鬥諍．諛諂．欺誑．妄
言．兩舌。起無量惡不善之法。有如此具足純
生大苦陰。阿難。緣家有守者。此說緣家有守。
^pb當知所謂緣家有守。阿難。若無家。各各無家
者。設使離家。當有守耶。　答曰。無也。　阿難。是故
當知是守因．守習．守本．守緣者。謂此家也。所
以者何。緣家故則有守。阿難。緣慳有家者。此
說緣慳有家。當知所謂緣慳有家。阿難。若無
^pb慳。各各無慳者。設使離慳。當有家耶。　答曰。無
也。　阿難。是故當知是家因．家習．家本．家緣者。
謂此慳也。所以者何。緣慳故則有家。阿難。緣
著有慳者。此說緣著有慳。當知所謂緣著有
慳。阿難。若無著。各各無著者。設使離著。當有
^pb慳耶。　答曰。無也。　阿難。是故當知是慳因．慳習．
慳本．慳緣者。謂此著也。所以者何。緣著故則
有慳。阿難。緣欲有著者。此說緣欲有著。當知
所謂緣欲有著。阿難。若無欲。各各無欲者。設
使離欲。當有著耶。　答曰。無也。　阿難。是故當知
^pb是著因．著習．著本．著緣者。謂此欲也。所以者
何。緣欲故則有著。阿難。緣分有染欲者。此說
緣分有染欲。當知所謂緣分有染欲。阿難。若
無分。各各無分者。設使離分。當有染欲耶。　答
曰。無也。阿難。是故當知是染欲因．染欲習．染
^pb欲本．染欲緣者。謂此分也。所以者何。緣分故
則有染欲。阿難。緣利有分者此說緣利有分。
當知所謂緣利有分。阿難。若無利。各各無利
者。設使離利。當有分耶。　答曰。無也。　阿難。是故
當知是分因．分習．分本．分緣者。謂此利也。所
^pb以者何。緣利故則有分。阿難。緣求有利者。此
說緣求有利。當知所謂緣求有利。阿難。若無
求。各各無求者。設使離求。當有利耶。　答曰。無
也。　阿難。是故當知是利因．利習．利本．利緣者。
謂此求也。所以者何。緣求故別有利。阿難。緣
^pb愛有求者。此說緣愛有求。當知所謂緣愛有
求。阿難。若無愛。各各無愛者。設使離愛。當有
求耶。答曰。無也。　阿難。是故當知是求因．求習．
求本．求緣者。謂此愛也。所以者何。緣愛故則
有求。阿難。欲愛及有愛。此二法因覺．緣覺致
^pb來。阿難。若有問者。覺有緣耶。當如是答。覺亦
有緣。若有問者。覺有何緣。當如是答。緣更樂
也。當知所謂緣更樂有覺。阿難。若無有眼更
樂。各各無眼更樂者。設使離眼更樂。當有緣
眼更樂生樂覺．苦覺．不苦不樂覺耶。　答曰。無
^pb也。　阿難。若無耳．鼻．舌．身．意更樂。各各無意更
樂者。設使離意更樂。當有緣意更樂生樂覺．
苦覺．不苦不樂覺耶。　答曰。無也。　阿難。是故當
知是覺因．覺習．覺本．覺緣者。謂此更樂也。所
以者何。緣更樂故則有覺。阿難。若有問者。更
^pb樂有緣耶。當如是答。更樂有緣。若有問者。更
樂有何緣。當如是答。緣名色也。當知所謂緣
名色有更樂。阿難。所行．所緣有名身。離此行．
離此緣有有對更樂耶。　答曰。無也。　阿難。所行．
所緣有色身。離此行．離此緣有增語更樂耶。
^pb　答曰。無也。　設使離名身及色身。當有更樂施
設更樂耶。　答曰。無也。　阿難。是故當知是更樂
因．更樂習．更樂本．更樂緣者。謂此名色也。所
以者何。緣名色故則有更樂。阿難。若有問者。
名色有緣耶。當如是答。名色有緣。若有問者。

^pb名色有何緣。當如是答。緣識也。當知所謂緣
識有名色。阿難。若識不入母胎者。有名色成
此身耶。　答曰。無也。　阿難。若識入胎即出者。名
色會精耶。　答曰。不會。　阿難。若幼童男童女識
初斷壞不有者。名色轉增長耶。　答曰。不也。　阿
^pb難。是故當知是名色因．名色習．名色本．名色
緣者。謂此識也。所以者何。緣識故則有名色。
阿難。若有問者。識有緣耶。當如是答。識亦有
緣。若有問者。識有何緣。當如是答。緣名色也。
當知所謂緣名色有識。阿難。若識不得名色。
^pb若識不立．不倚名色者。識寧有生．有老．有病．
有死．有苦耶。　答曰。無也。　阿難。是故當知是識
因．識習．識本．識緣者。謂此名色也。所以者何。
緣名色故則有識。阿難。是為緣名色有識。緣
識亦有名色。由是增語。增語說傳。傳說可
^pb施設有。謂識．名色共俱也。阿難。云何有一見
有神耶。　尊者阿難白世尊曰。世尊為法本。世
尊為法主。法由世尊。唯願說之。我今聞已。得
廣知義。　佛便告曰。阿難。諦聽。善思念之。我當
為汝分別其義。尊者阿難受教而聽。　佛言。阿
^pb難。或有一見覺是神。或復有一不見覺是神。
見神能覺。然神法能覺。或復有一不見覺是
神。亦不見神能覺。然神法能覺。但見神無所
覺。阿難。若有一見覺是神者。應當問彼。汝有
三覺樂覺．苦覺．不苦不樂覺。汝此三覺為見
^pb何覺是神耶。阿難。當復語彼。若有覺樂覺者。
彼於爾時二覺滅苦覺．不苦不樂覺。彼於爾
時唯覺樂覺。樂覺者。是無常法．苦法．滅法。若
樂覺已滅。彼不作是念。非為神滅耶。阿難。若
復有一覺苦覺者。彼於爾時二覺滅樂覺．不
^pb苦不樂覺。彼於爾時唯覺苦覺。苦覺者。是無
常法．苦法．滅法。若苦覺已滅。彼不作是念。非
為神滅耶。阿難。若復有一覺不苦不樂覺者。
彼於爾時二覺滅樂覺．苦覺。彼於爾時唯覺
不苦不樂覺。不苦不樂覺者。是無常法．苦法．
^pb滅法。若不苦不樂覺已滅。彼不作是念。非為
神滅耶。阿難。彼如是無常法但離苦樂。當復
見覺是神耶。答曰。不也。　阿難。是故彼如是無
常法但離苦樂。不應復見覺是神也。阿難。若
復有一不見覺是神。然神能覺。見神法能覺
^pb者。應當語彼。汝若無覺者。覺不可得。不應說
是我所有。阿難。彼當復如是見覺不是神。然
神能覺。見神法能覺耶。　答曰。不也。　阿難。是故
彼不應如是見覺非神。神能覺。見神法能覺。
阿難。若復有一不見覺是神。亦不見神能覺。
然
^pb神法能覺。但見神無所覺者。應當語彼。汝若
無覺都不可得。神離覺者。不應神清淨。阿難。
彼當復見覺非神。亦不見神能覺．神法能覺。
但見神無所覺耶。　答曰。不也。　阿難。是故彼不
應如是見覺非神。亦不見神能覺．神法能覺。
^pb但見神無所覺。是謂有一見有神也。阿難。云
何有一不見有神耶。　尊者阿難白世尊曰。世
尊為法本。世尊為法主。法由世尊。唯願說之。
我今聞已。得廣知義。　佛便告曰。阿難。諦聽。善
思念之。我當為汝分別其義。尊者阿難受教
^pb而聽。　佛言。阿難。或有一不見覺是神。亦不見
神能覺。然神法能覺。亦不見神無所覺。彼如
是不見已。則不受此世間。彼不受已。則不疲
勞。不疲勞已。便般涅槃。我生已盡。梵行已立。
所作已辦。不更受有。知如真。阿難。是謂增語。

^pb增語說傳。傳說可施設有。知是者。則無所受。
阿難。若比丘如是正解脫者。此不復有見如
來終。見如來不終。見如來終．不終。見如來亦
非終亦非不終。是謂有一不見有神也。阿難。
云何有一有神施設而施設耶。　尊者阿難白
^pb世尊曰。世尊為法本。世尊為法主。法由世尊。
唯願說之。我今聞已。得廣知義。佛便告曰。阿
難。諦聽。善思念之。我當為汝分別其義。尊者
阿難受教而聽。　佛言。阿難。或有一少色是神
施設而施設。或復有一非少色是神施設而
^pb施設。無量色是神施設而施設。或復有一非
少色是神施設而施設。亦非無量色是神施
設而施設。少無色是神施設而施設。或復有
一非少色是神施設而施設。亦非無量色是
神施設而施設。亦非少無色是神施設而施
^pb設。無量無色是神施設而施設。　阿難。若有一
少色是神施設而施設者。彼今少色是神施
設而施設。身壞命終。亦如是說．亦如是見。有
神若離少色時。亦如是如是思。彼作如是念。
阿難。如是有一少色是神施設而施設。如是
^pb有一少色是神見著而著。　阿難。若復有一非
少色是神施設而施設。無量色是神施設而
施設者。彼今無量色是神施設而施設。身壞
命終。亦如是說．亦如是見。有神若離無量色
時。亦如是如是思。彼作如是念。阿難。如是有
^pb一無量色是神施設而施設。如是無量色是
神見著而著。　阿難。若復有一非少色是神施
設而施設。亦非無量色是神施設而施設。少
無色是神施設而施設者。彼今少無色是神
施設而施設。身壞命終。亦如是說．亦如是見。

^pb有神若離少無色時。亦如是如是思。彼作如
是念。阿難。如是有一少無色是神施設而施
設。如是有一少無色是神見著而著。　阿難。若
復有一非少色是神施設而施設。亦非無量
色是神施設而施設。亦非少無色是神施設
^pb而施設。無量無色是神施設而施設者。彼今
無量無色是神施設而施設。身壞命終。亦如
是說．亦如是見。有神若離無量無色時。亦如
是如是思。彼作如是念。阿難。如是有一無量
無色是神施設而施設。如是有一無量無色
^pb是神見著而著。是謂有一有神施設而施設
也。　阿難。云何有一無神施設而施設耶。　尊者
阿難白世尊曰。世尊為法本。世尊為法主。法
由世尊。唯願說之。我今聞已。得廣知義。　佛便
告曰。阿難。諦聽。善思念之。我當為汝分別其
^pb義。尊者阿難受教而聽。佛言。阿難。或有一非
少色是神施設而施設。亦非無量色是神施
設而施設。亦非少無色是神施設而施設。亦
非無量無色是神施設而施設。阿難。若有一
非少色是神施設而施設者。彼非今少色是
^pb神施設而施設。身壞命終。亦不如是說．亦不
如是見。有神若離少色時。亦不如是如是思。
亦不作如是念。阿難。如是有一非少色是神
施設而施設。如是有一非少色是神不見著
而著。　阿難。若復有一非無量色是神施設而
^pb施設者。彼非今無量色是神施設而施設。身
壞命終。亦不如是說．亦不如是見。有神若離
無量色時。亦不如是如是思。亦不作如是念。
阿難。如是有一非無量色是神施設而施設。
如是有一非無量色是神不見著而著。　阿難。

^pb若復有一非少無色是神施設而施設者。彼
非今少無色是神施設而施設。身壞命終。亦
不如是說．亦不如是見。有神若離少無色時。
亦不如是如是思。亦不作如是念。阿難。如是
有一非少無色是神施設而施設。如是有一
^pb非少無色是神不見著而著。　阿難。若復有一
非無量無色是神施設而施設者。彼非今無
量無色是神施設而施設。身壞命終。亦不如
是說．亦不如是見。有神若離無量無色時。亦
不如是如是思。亦不作如是念。阿難。如是有
^pb一非無量無色是神施設而施設。如是有一
非無量無色是神不見著而著。阿難。是謂有
一無神施設而施設也。　復次。阿難。有七識住
及二處。云何七識住。有色眾生若干身．若干
想。謂人及欲天。是謂第一識住。復次。阿難。有
^pb色眾生若干身．一想。謂梵天初生不夭壽。是
謂第二識住。復次。阿難。有色眾生一身．若干
想。謂晃昱天。是謂第三識住。復次。阿難。有色
眾生一身．一想。謂遍淨天。是謂第四識住。復
次。阿難。有無色眾生度一切色想。滅有對想。
^pb不念若干想。無量空處。是空處成就遊。謂無
量空處天。是謂第五識住。復次。阿難。有無色
眾生度一切無量空處。無量識處。是識處成
就遊。謂無量識處天。是謂第六識住。復次。阿
難。有無色眾生度一切無量識處。無所有處。
^pb是無所有處成就遊。謂無所有處天。是謂第
七識住。　阿難。云何有二處。有色眾生無想無
覺。謂無想天。是謂第一處。復次。阿難。有無色
眾生度一切無所有處。非有想非無想處。是
非有想非無想處成就遊。謂非有
^pb想非無想處天。是謂第二處。阿難。第一識住
者。有色眾生若干身．若干想。謂人及欲天。若
有比丘知彼識住．知識住習。知滅．知味．知患．
知出要如真。阿難。此比丘寧可樂彼識住。計
著住彼識住耶。　答曰。不也。　阿難。第二識住者。
^pb有色眾生若干身．一想。謂梵天初生不夭壽。
若有比丘知彼識住．知識住習。知滅．知味．知
患．知出要如真。阿難。此比丘寧可樂彼識住。
計著住彼識住耶。　答曰。不也。　阿難。第三識住
者。有色眾生一身．若干想。謂晃昱天。若有比
^pb丘知彼識住．知識住習。知滅．知味．知患．知出
要如真。阿難。此比丘寧可樂彼識住。計著住
彼識住耶。　答曰。不也。　阿難。第四識住者。有色
眾生一身．一想。謂遍淨天。若有比丘知彼識
住．知識住習。知滅．知味．知患．知出要如真。阿
^pb難。此比丘寧可樂彼識住。計著住彼識住耶。
　答曰。不也。　阿難。第五識住者。無色眾生度一
切色想。滅有對想。不念若干想。無量空處。是
空處成就遊。謂無量空處天。若有比丘知彼
識住．知識住習。知滅．知味．知患．知出要如真。
^pb阿難。此比丘寧可樂彼識住。計著住彼識住
耶。　答曰。不也。　阿難。第六識住者。無色眾生度
一切無量空處。無量識處。是識處成就遊。謂
無量識處天。若有比丘知彼識住．知識住習。
知滅．知味．知患．知出要如真。阿難。此比丘寧
^pb可樂彼識住。計著住彼識住耶。　答曰。不也。　阿
難。第七識住者。無色眾生度一切無量識處。
無所有處。是無所有處成就遊。謂無所有處
天。若有比丘知彼識住．知識住習。知滅．知味．
知患．知出要如真。阿難。此比丘寧
^pb可樂彼識住。計著住彼識住耶。　答曰。不也。　阿
難。第一處者。有色眾生無想無覺。謂無想天。
若有比丘知彼處．知彼處習。知滅．知味．知患．
知出要如真。阿難。此比丘寧可樂彼處。計著
住彼處耶。　答曰。不也。　阿難。第二處者。無色眾
^pb生度一切無所有處。非有想非無想處。是非
有想非無想處成就遊。謂非有想非無想處
天。若有比丘知彼處．知彼處習。知滅．知味．知
患．知出要如真。阿難。此比丘寧可樂彼處。計
著住彼處耶。　答曰。不也。　阿難。若有比丘彼七
^pb識住及二處知如真。心不染著。得解脫者。是
謂比丘阿羅訶。名慧解脫。　復次。阿難。有八解
脫。云何為八。色觀色。是謂第一解脫。復次。內
無色想外觀色。是謂第二解脫。復次。淨解脫
身作證成就遊。是謂第三解脫。復次。度一切
^pb色想。滅有對想。不念若干想。無量空處。是無
量空處成就遊。是謂第四解脫。復次。度一切
無量空處。無量識處。是無量識處成就遊。是
謂第五解脫。復次。度一切無量識處。無所有
處。是無所有處成就遊。是謂第六解脫。復次。
^pb度一切無所有處。非有想非無想處。是非有
想非無想處成就遊。是謂第七解脫。復次。度
一切非有想非無想處。想知滅解脫身作證
成就遊。及慧觀諸漏盡知。是謂第八解脫。阿
難。若有比丘彼七識住及二處知如真。心不
^pb染著。得解脫。及此八解脫。順逆身作證成就
遊。亦慧觀諸漏盡者。是謂比丘阿羅訶。名俱
解脫。　佛說如是。尊者阿難及諸比丘聞佛所
說。歡喜奉行。大因經第一竟(五千四百七十
二字)。
^n98中阿含因品念處經第二(第二小土城誦)
^pb我聞如是。　一時。佛遊拘樓瘦。在劍磨瑟曇拘
樓都邑。　爾時。世尊告諸比丘。有一道淨眾生。
度憂畏。滅苦惱。斷啼哭。得正法。謂四念處。若
有過去諸如來．無所著．等正覺悉斷五蓋．心
穢．慧羸。立心正住於四念處。修七覺支。得覺
^pb無上正盡之覺。若有未來諸如來．無所著．等
正覺悉斷五蓋．心穢．慧羸。立心正住於四念
處。修七覺支。得覺無上正盡之覺。我今現在
如來．無所著．等正覺。我亦斷五蓋．心穢．慧羸。
立心正住於四念處。修七覺支。得覺無上正
^pb盡之覺。　云何為四。觀身如身念處。如是觀覺
心法如法念處。云何觀身如身念處。比丘者。
行則知行。住則知住。坐則知坐。臥則知臥。眠
則知眠。寤則知寤。眠寤則知眠寤。如是比丘
觀內身如身。觀外身如
^pb身。立念在身。有知有見。有明有達。是謂比丘
觀身如身。復次。比丘觀身如身。比丘者。正知
出入。善觀分別。屈伸低昂。儀容庠序。善著僧
伽梨及諸衣缽。行住坐臥。眠寤語默皆正知
之。如是比丘觀內身如身。觀外身如身。立念
^pb在身。有知有見。有明有達。是謂比丘觀身如
身。　復次。比丘觀身如身。比丘者。生惡不善念。
以善法念治斷滅止。猶木工師．木工弟子。彼
持墨繩。用拼於木。則以利斧斫治令直。如是
比丘生惡不善念。以善法念治斷滅止。如是
^pb比丘觀內身如身。觀外身如身。立念在身。有
知有見。有明有達。是謂比丘觀身如身。復次。
比丘觀身如身。比丘者。齒齒相著。舌逼上齶。
以心治心。治斷滅止。猶二力士捉一羸人。處
處捉旋。自在打鍛。如是比丘齒齒相著。舌逼
^pb上齶。以心治心。治斷滅止。如是比丘觀內身
如身。觀外身如身。立念在身。有知有見。有明
有達。是謂比丘觀身如身。　復次。比丘觀身如
身。比丘者。念入息即知念入息。念出息即知
念出息。入息長即知入息長。出息長即知出
^pb息長。入息短即知入息短。出息短即知出息
短。學一切身息入。學一切身息出。學止身行
息入。學止口行息出。如是比丘觀內身如身。
觀外身如身。立念在身。有知有見。有明有達。
是謂比丘觀身如身。復次。比丘觀身如身。比
^pb丘者。離生喜樂。漬身潤澤。普遍充滿於此身
中。離生喜樂無處不遍。猶工浴人器盛澡豆。
水和成摶。水漬潤澤。普遍充滿無處不周。如
是比丘離生喜樂。漬身潤澤。普遍充滿於此
身中。離生喜樂無處不遍。如是比丘觀內身
^pb如身。觀外身如身。立念在身。有知有見。有明
見達。是謂比丘觀身如身。　復次。比丘觀身如
身。比丘者。定生喜樂。漬身潤澤。普遍充滿於
此身中。定生喜樂無處不遍。猶如山泉。清淨
不濁。充滿流溢。四方水來。無緣得入。即彼泉
^pb底。水自涌出。流溢於外。漬山潤澤。普遍充滿
無處不周。如是比丘定生喜樂。漬身潤澤。普
遍充滿於此身中。定生喜樂無處不遍。如是
比丘觀內身如身。觀外身如身。立念在身。有
知有見。有明有達。是謂比丘觀身如身。　復次。
^pb比丘觀身如身。比丘者。無喜生樂。漬身潤澤。
普遍充滿於此身中。無喜生樂無處不遍。猶
青蓮華。紅．赤．白蓮。水生水長。在於水底。彼根
莖華葉悉漬潤澤。普遍充滿無處不周。如是
比丘無喜生樂。漬身潤澤。普遍充滿於此身
^pb中。無喜生樂無處不遍。如是比丘觀內身如
身。觀外身如身。立念在身。有知有見。有明有
達。是謂比丘觀身如身。　復次。比丘觀身如身。
比丘者。於此身中。以清淨心意解遍滿成就
遊。於此身中。以清淨心無處不遍。猶有一人。
^pb被七肘衣或八肘衣。從頭至足。於其身體無
處不覆。如是比丘於此身中。以清淨心無處
不遍。如是比丘觀內身如身。觀外身如身。立
念在身。有知有見。有明有達。是謂比丘觀身
如身。　復次。比丘觀身如身。比丘者。念光明想。
^pb善受善持。善憶所念。如前後亦然。如後前亦
然。如晝夜亦然。如夜晝亦然。如下上亦然。如
上下亦然。如是不顛倒。心無有纏。修光明心。
心終不為闇之所覆。如是比丘觀內身如身。
觀外身如身。立念在身。有知有見。有明有達。

^pb是謂比丘觀身如身。　復次。比丘觀身如身。比
丘者。善受觀相。善憶所念。猶如有人。坐觀臥
人。臥觀坐人。如是比丘善受觀相。善憶所念。
如是比丘觀內身如身。觀外身如身。立念在
身。有知有見。有明有達。是謂比丘觀身如身。
^pb　復次。比丘觀身如身。比丘者。此身隨住。隨其
好惡。從頭至足。觀見種種不淨充滿。我此身
中有髮．髦．爪．齒．麤細薄膚．皮．肉．筋．骨．心．腎．肝．
肺．大腸．小腸．脾．胃．摶糞．腦及腦根．淚．汗．涕．唾．
膿．血．肪．髓．涎．膽．小便。猶如器盛若干種子。有
^pb目之士。悉見分明。謂稻．粟種．蔓菁．芥子。如是
比丘此身隨住。隨其好惡。從頭至足。觀見種
種不淨充滿。我此身中有髮．髦．爪．齒．麤細薄
膚．皮．肉．筋．骨．心．腎．肝．肺．大腸．小腸．脾．胃．摶糞．
腦及腦根．淚．汗．涕．唾．膿．血．肪．髓．涎．膽．小便。如
^pb是比丘觀內身如身。觀外身如身。立念在身。
有知有見。有明有達。是謂比丘觀身如身。　復
次。比丘觀身如身。比丘者。觀身諸界。我此身
中有地界．水界．火界．風界．空界．識界．猶如屠
兒殺牛。剝皮布地於上。分作六段。如是比丘
^pb觀身諸界。我此身中。地界．水界．火界．風界．空
界．識界。如是比丘觀內身如身。觀外身如身。
立念在身。有知有見。有明有達。是謂比丘觀
身如身。　復次。比丘觀身如身。比丘者。觀彼死
屍。或一．二日。至六．七日。烏鴟所啄。豺狼所食。
^pb火燒埋地。悉腐爛壞。見已自比。今我此身亦
復如是。俱有此法。終不得離。如是比丘觀內
身如身。觀外身如身。立念在身。有知有見。有
明有達。是謂比丘觀身如身。　復次。比丘觀身
如身。比丘者。如本見息道骸骨青色。爛腐食
^pb半。骨璅在地。見已自比。今我此身亦復如是。
俱有此法。終不得離。如是比丘觀內身如身。
觀外身如身。立念在身。有知有見。有明有達。
是謂比丘觀身如身。復次。比丘觀身如身。比
丘者。如本見息道。離皮肉血。唯筋相連。見已
^pb自比。今我此身亦復如是。俱有此法。終不得
離。如是比丘觀內身如身。觀外身如身。立念
在身。有知有見。有明有達。是謂比丘觀身如
身。　復次。比丘觀身如身。比丘者。如本見息道
骨節解散。散在諸方。足骨．膞骨．髀骨．髖骨．脊
^pb骨．肩骨．頸骨．髑髏骨。各在異處。見已自比。今
我此身亦復如是。俱有此法。終不得離。如是
比丘觀內身如身。觀外身如身。立念在身。有
知有見。有明有達。是謂比丘觀身如身。復次。
比丘觀身如身。比丘者。如本見息道骨白如
^pb螺。青猶鴿色。赤若血塗。腐壞碎粖。見已自比。
今我此身亦復如是。俱有此法。終不得離。如
是比丘觀內身如身。觀外身如身。立念在身。
有知有見。有明有達。是謂比丘觀身如身。若
比丘．比丘尼。如是少少觀身如身者。是謂觀
^pb身如身念處。　云何觀覺如覺念處。比丘者。覺
樂覺時。便知覺樂覺。覺苦覺時。便知覺苦覺。
覺不苦不樂覺時。便知覺不苦不樂覺。覺樂
身．苦身．不苦不樂身。樂心．苦心．不苦不樂心。
樂食．苦食．不苦不樂食。樂無食．苦無食．不苦
^pb不樂無食。樂欲．苦欲．不苦不樂欲。樂無欲．苦
無欲覺．不苦不樂無欲覺時。便知覺不苦不
樂無欲覺。如是比丘觀內覺如覺。觀外覺如
覺。立念在覺。有知有見。有明有達。是謂比丘
觀覺如覺。若比丘．比丘尼如是少少觀覺
^pb如覺者。是謂觀覺如覺念處。　云何觀心如心
念處。比丘者．有欲心知有欲心如真。無欲心
知無欲心如真。有恚無恚．有癡無癡．有穢污
無穢污．有合有散．有下有高．有小有大．修不
修．定不定。有不解脫心知不解脫心如真。有
^pb解脫心知解脫心如真。如是比丘觀內心如
心。觀外心如心。立念在心。有知有見。有明有
達。是謂比丘觀心如心。若有比丘．比丘尼如
是少少觀心如心者。是謂觀心如心念處。　云
何觀法如法念處。眼緣色生內結。比丘者。內
^pb實有結知內有結如真。內實無結知內無結
如真。若未生內結而生者知如真。若已生內
結滅不復生者知如真。如是耳．鼻．舌．身。意緣
法生內結。比丘者。內實有結知內有結如真。
內實無結知內無結如真。若未生內結而生
^pb者知如真。若已生內結滅不復生者知如真。
如是比丘觀內法如法。觀外法如法。立念在
法。有知有見。有明有達。是謂比丘觀法如法。
謂內六處。　復次。比丘觀法如法。比丘者。內實
有欲知有欲如真。內實無欲知無欲如真。若
^pb未生欲而生者知如真。若已生欲滅不復生
者知如真。如是瞋恚．睡眠．調悔。內實有疑知
有疑如真。內實無疑知無疑如真。若未生疑
而生者知如真。若已生疑滅不復生者知如
真。如是比丘觀內法如法。觀外法如法。立念
^pb在法。有知有見。有明有達。是謂比丘觀法如
法。謂五蓋也。　復次。比丘觀法如法。比丘者。內
實有念覺支知有念覺支如真。內實無念覺
支知無念覺支如真。若未生念覺支而生者
知如真。若已生念覺支便住不忘而不衰退。

^pb轉修增廣者知如真。如是法．精進．喜．息．定。比
丘者。內實有捨覺支知有捨覺支如真。內實
無捨覺支知無捨覺支如真。若未生捨覺支
而生者知如真。若已生捨覺支便住不忘而
不衰退。轉修增廣者知如真。如是比丘觀內
^pb法如法。觀外法如法。立念在法。有知有見。有
明有達。是謂比丘觀法如法。謂七覺支。若有
比丘．比丘尼如是少少觀法如法者。是謂觀
法如法念處。若有比丘．比丘尼七年立心正
住四念處者。彼必得二果。或現法得究竟智。
^pb或有餘得阿那含。置七年。六五四三二一年。
若有比丘．比丘尼七月立心正住四念處者。
彼必得二果。或現法得究竟智。或有餘得阿
那含。置七月。六五四三二一月。若有比丘．比
丘尼七日七夜立心正住四念處者。彼必
^juan25^pb
^pb得二果。或現法得究竟智。或有餘得阿那含。
置七日七夜。六五四三二。置一日一夜。若有
比丘．比丘尼少少須臾頃立心正住四念處
者。彼朝行如是。暮必得昇進。暮行如是。朝必
得昇進。　佛說如是。彼諸比丘聞佛所說。歡喜
^pb奉行。念處經第二竟(三千一百三十七字)。中
阿含經卷第二十四(八千六百九字)(第二小
土城誦)
中阿含經卷第二十五
　　　　東晉罽賓三藏瞿曇僧伽提婆譯
^pb^n99因品苦陰經第三(第二小土城誦)我聞如是。
　一時。佛遊舍衛國。在勝林給孤獨園。　爾時。諸
比丘於中食後。少有所為。集坐講堂。於是眾
多異學。中後仿佯往詣諸比丘所。共相問訊。
卻坐一面。語諸比丘。諸賢。沙門瞿曇施設知
斷欲。施設知斷色。施設知斷覺。諸賢。我等亦
施設知斷欲。施設知斷色。施設知斷覺。沙門
瞿曇及我等此二知二斷。為有何勝．有何差
別。　於是。諸比丘聞彼眾多異學所說。不是亦
不非。默然起去。並作是念。如此所說。我等當
從世尊得知。便詣佛所。稽首作禮。卻坐一面。
謂與眾多異學所可共論。盡向佛說。彼時。世
尊告諸比丘。汝等即時應如是問
^pb眾多異學。諸賢。云何欲味。云何欲患。云何欲
出要。云何色味。云何色患。云何色出要。云何
覺味。云何覺患。云何覺出要。諸比丘。若汝等
作如是問者。彼等聞已。便更互相難說外餘
事。瞋諍轉增。必從座起。默然而退。所以者何。
^pb我不見此世。天及魔．梵．沙門．梵志．一切餘眾。
能知此義而發遣者。唯有如來．如來弟子或
從此聞。　佛言。云何欲味。謂因五欲功德。生樂
生喜。極是欲味。無復過是。所患甚多。　云何欲
患。族姓子者。隨其伎術以自存活。或作田業．
^pb或行治生．或以學書．或明算術．或知工數．或
巧刻印．或作文章．或造手筆．或曉經書．或作
勇將．或奉事王。彼寒時則寒。熱時則熱。飢渴．
疲勞．蚊虻所蜇。作如是業。求圖錢財。彼族姓
子如是方便。作如是行。作如是求。若不得錢
^pb財者。便生憂苦．愁慼．懊惱。心則生癡。作如是
說。唐作唐苦。所求無果。彼族姓子如是方便
作如是行。作如是求。若得錢財者。彼便愛惜。
守護密藏。所以者何。我此財物。莫令王奪．賊
劫．火燒．腐壞．亡失。出財無利。或作諸業。而不
^pb成就。彼作如是守護密藏。若有王奪．賊劫．火
燒．腐壞．亡失。便生憂苦．愁慼．懊惱。心則生癡。
作如是說。若有長夜所可愛念者。彼則亡失。
是謂現法苦陰。因欲緣欲。以欲為本。　復次。眾
生因欲緣欲。以欲為本故。母共子諍。子共母
^pb諍。父子．兄弟．姊妹．親族展轉共諍。彼既如是
共鬥諍已。母說子惡。子說母惡。父子．兄弟．姊
妹．親族更相說惡。況復他人。是謂現法苦陰。
因欲緣欲。以欲為本。復次。眾生因欲緣欲。以
欲為本故。王王共諍。梵志梵志共諍。居士居
^pb士共諍。民民共諍。國國共諍。彼因鬥諍共相
憎故。以種種器仗。轉相加害。或以拳扠石擲。
或以杖打刀斫。彼當鬥時。或死．或怖。受極重
苦。是謂現法苦陰。因欲緣欲。以欲為本。　復次。
眾生因欲緣欲。以欲為本故。著鎧被袍。持槊
^pb弓箭。或執刀楯入在軍陣。或以象鬥。或馬．或
車。或以步軍。或以男女鬥。彼當鬥時。或死．或
怖。受極重苦。是謂現法苦陰。因欲緣欲。以欲
為本。復次。眾生因欲緣欲。以欲為本故。著鎧
被袍。持槊弓箭。或執刀楯往奪他國。攻城破
^pb塢。共相格戰。打鼓吹角。高聲喚呼。或以槌打。
或以鉾戟。或以利輪。或以箭射。或亂下石。或
以大弩。或以融銅珠子灑之。彼當鬥時。或死．
或怖。受極重苦。是謂現法苦陰。因欲緣欲。以
欲為本。　復次。眾生因欲緣欲。以欲為本故。著
^pb鎧被袍。持槊弓箭。或執刀楯入村．入邑．入國．
入城。穿牆發藏。劫奪財物。斷截王路。或至他
巷。壞村．害邑．滅國．破城。於中或為王人所捉。
種種考治。截手．截足或截手足。截耳．截鼻或
截耳鼻。或臠臠割。拔鬚．拔髮或拔鬚髮。或著
^pb檻中衣裹火燒。或以沙壅草纏火爇。或內鐵
驢腹中。或著鐵豬口中。或置鐵虎口中燒。或
安銅釜中。或著鐵釜中煮。或段段截。或利叉
刺。或鐵鉤鉤。或臥鐵床以沸油澆。或坐鐵臼
以鐵杵擣。或龍蛇蜇。或以鞭鞭。或以杖撾。或
^pb以棒打。或生貫高標上。或梟其首。彼在其中。
或死或怖。受極重苦。是謂現法苦陰。因欲緣
欲。以欲為本。　復次。眾生因欲緣欲。以欲為本
故。行身惡行。行口．意惡行。彼於後時。疾病著
床。或坐．臥地。以苦逼身。身受極重。苦不可愛
樂。
^pb彼若有身惡行。口．意惡行。彼臨終時在前覆
障。猶日將沒大山崗側。影障覆地。如是。彼若
有身惡行。口．意惡行。在前覆障。彼作是念。我
本惡行。在前覆我。我本不作福業。多作惡業。
若使有人作惡凶暴唯為罪。不作福．不行善。
^pb無所畏．無所依．無所歸。隨生處者。我必生彼。
從是有悔。悔者不善死。無福命終。是謂現法
苦陰。因欲緣欲。以欲為本。復次。眾生因欲緣
欲。以欲為本故。行身惡行。行口．意惡行。彼因
身．口．意惡行故。因此．緣此。身壞命終。必至惡
^pb處。生地獄中。是謂後世苦陰。因欲緣欲。以欲
為本。是謂欲患。　云何欲出要。若斷除欲。捨離
於欲。滅欲欲盡。度欲出要。是謂欲出要。若有
沙門．梵志。欲味．欲患．欲出要不知如真者。彼
終不能自斷其欲。況復能斷於他欲耶。若有
^pb沙門．梵志。欲味．欲患．欲出要知如真者。彼既
自能除。亦能斷他欲。　云何色味。若剎利女．梵
志．居士．工師女。年十四五。彼於爾時。美色最
妙。若因彼美色．緣彼美色故。生樂生喜。極是
色味無復過是。所患甚多。　云何色患。若見彼
^pb姝而於後時極大衰老。頭白齒落。背僂腳戾。
拄杖而行。盛壯日衰。壽命垂盡。身體震動。諸
根毀熟。於汝等意云何。若本有美色。彼滅生
患耶。答曰。如是。復次。若見彼姝疾病著床。或
坐．臥地。以苦逼身。受極重苦。於汝等意云何。
^pb若本有美色。彼滅生患耶。答曰。如是。復次。若
見彼姝死。或一二日至六七日。烏鴟所啄。豺
狼所食。火燒埋地。悉爛腐壞。於汝等意云何。
若本有美色。彼滅生患耶。答曰。如是。復次。若
見彼姝息道。骸骨青色爛腐。食半骨璅在地。

^pb於汝等意云何。若本有美色。彼滅生患耶。答
曰。如是。復次。若見彼姝息道。離皮肉血。唯筋
相連。於汝等意云何。若本有美色。彼滅生患
耶。答曰。如是。復次。若見彼姝息道。骨節解散。
散在諸方。足骨．𬧅．髀骨．髖骨．脊骨．肩骨．頸骨．
^pb髑髏骨各在異處。於汝等意云何。若本有美
色。彼滅生患耶。答曰。如是。復次。若見彼姝息
道。骨白如螺。青猶鴿色。赤若血塗。腐壞碎末。
於汝等意云何。若本有美色。彼滅生患耶。答
曰。如是。是謂色患。云何色出要。若斷除色。捨
^pb離於色。滅色色盡。度色出要。是謂色出要。若
有沙門．梵志。色味．色患．色出要不知如真者。
彼終不能自斷其色。況復能斷於他色耶。若
有沙門．梵志。色味．色患．色出要知如真者。彼
既自能除。亦能斷他色。　云何覺味。比丘者。
^pb離欲．離惡不善之法。至得第四禪成就遊。彼
於爾時不念自害。亦不念害他。若不念害者。
是謂覺樂味。所以者何。不念害者。成就是樂。
是謂覺味。　云何覺患。覺者是無常法．苦法．滅
法。是謂覺患。　云何覺出要。若斷除覺。捨離於
^pb覺。滅覺覺盡。度覺出要。是謂覺出要。若有沙
門．梵志。覺味．覺患．覺出要不知如真者。彼終
不能自斷其覺。況復能斷於他覺耶。若有沙
門．梵志。覺味．覺患．覺出要知如真者。彼既自
能除。亦能斷他覺。　佛說如是。彼諸比丘聞佛
^pb所說。歡喜奉行。苦陰經第三竟(二千一百六
十五字)。
^n100中阿含因品苦陰經第四(第二小土城誦)我
聞如是。　一時。佛遊釋羈瘦。在加維羅衛尼拘
類園。　爾時。釋摩訶男中後仿佯往詣佛所。稽
首佛足。卻坐一面。白曰。世尊。我如是知世
^pb尊法。令我心中得滅三穢。染心穢．恚心穢．癡
心穢。世尊。我如是知此法。然我心中復生染
法．恚法．癡法。世尊。我作是念。我有何法不滅。
令我心中復生染法．恚法．癡法耶。　世尊告曰。
摩訶男。汝有一法不滅。謂汝住在家。不至信．
^pb捨家．無家．學道。摩訶男。若汝滅此一法者。汝
必不住在家。必至信．捨家．無家。學道。汝因一
法不滅故。住在家。不至信．捨家．無家．學道。　於
是。釋摩訶男即從坐起。偏袒著衣。叉手向佛。
白世尊曰。唯願世尊為我說法。令我心淨。除
^pb疑得道。　世尊告曰。摩訶男。有五欲功德可愛．
可念．歡喜．欲相應而使人樂。云何為五。謂眼
知色．耳知聲．鼻知香．舌知味．身知觸。由此令
王及王眷屬得安樂歡喜。摩訶男。極是欲味
無復過是。所患甚多。　摩訶男。云何欲患。摩訶
^pb男。族姓子者。隨其技術。以自存活。或作田業．
或行治生．或以學書．或明算術．或知工數．或
巧刻印．或作文章．或造手筆．或曉經書．或作
勇將．或奉事王。彼寒時則寒。熱時則熱。飢渴．
疲勞．蚊虻所蜇。作如是業。求圖錢財。摩訶男。
^pb此族姓子如是方便作如是行。作如是求。若
不得錢財者。便生憂苦．愁慼．懊惱。心則生癡。
作如是說。唐作唐苦。所求無果。摩訶男。彼族
姓子如是方便作如是行。作如是求。若得錢
財者。彼便愛惜守護密藏。所以者何。我此財
^pb物莫令王奪．賊劫．火燒．腐壞．亡失。出財無利。
或作諸業。而不成就。彼作如是守護密藏。若
使王奪．賊劫．火燒．腐壞．亡失。彼便生憂苦．愁
慼．懊惱。心則生癡。作如是說。若有長夜所可
愛念者。彼則亡失。摩訶男。如是現法苦陰。因
^pb欲緣欲。以欲為本。摩訶男。復次。眾生因欲緣
欲。以欲為本故。母共子諍。子共母諍。父子．兄
弟．姊妹．親族展轉共諍。彼既如是共鬥諍已。
母說子惡。子說母惡。父子．兄弟．姊妹．親族更
相說惡。況復他人。摩訶男。是謂現法苦陰。因
^pb欲緣欲。以欲為本。摩訶男。復次。眾生因欲緣
欲。以欲為本故。王王共諍。梵志梵志共諍。居
士居士共諍。民民共諍。國國共諍。彼因鬥諍
共相憎故。以種種器仗。轉相加害。或以拳扠
石擲。或以杖打刀斫。彼當鬥時。或死．或怖。受
^pb極重苦。摩訶男。是謂現法苦陰。因欲緣欲。以
欲為本。　摩訶男。復次。眾生因欲緣欲。以欲為
本故。著鎧被袍。持槊弓箭。或執刀楯入在軍
陣。或以象鬥。或馬．或車。或以步軍。或以男女
鬥。彼當鬥時。或死．或怖。受極重苦。摩訶男。是
^pb謂現法苦陰。因欲緣欲。以欲為本。摩訶男。復
次。眾生因欲緣欲。以欲為本故。著鎧被袍。持
槊弓箭。或執刀楯往奪他國。攻城破塢。共相
格戰。打鼓吹角。高聲喚呼。或以槌打。或以鉾
戟。或以利輪。或以箭射。或亂下石。或以大弩。
^pb或以融銅珠子灑之。彼當鬥時。或死．或怖。受
極重苦。摩訶男。是謂現法苦陰。因欲緣欲。以
欲為本。　摩訶男。復次。眾生因欲緣欲。以欲為
本故。著鎧被袍。持槊弓箭。或執刀楯入村．入
邑．入國．入城。穿牆發藏。劫奪財物。斷截王路。
^pb或至他巷。壞村．害邑．滅國．破城。於中或為王
人所捉。種種拷治。截手．截足或截手足。截耳．
截鼻或截耳鼻。或臠臠割。拔鬚．拔髮或拔鬚
髮。或著檻中衣裹火燒。或以沙壅草纏火爇。
或內鐵驢腹中。或著鐵豬口中。或置鐵虎口
^pb中燒。或安銅釜中。或著鐵釜中煮。或段段截。
或利叉刺。或鐵鉤鉤。或臥鐵床以沸油澆。或
坐鐵臼以鐵杵擣。或龍蛇蜇。或以鞭鞭。或以
杖撾。或以棒打。或生貫高標上。或梟其首。彼
在其中。或死．或怖。受極重苦。摩訶男。是謂現
^pb法苦陰。因欲緣欲。以欲為本。　摩訶男。復次。眾
生因欲緣欲。以欲為本故。行身惡行。行口．意
惡行。彼於後時疾病著床。或坐．臥地。以苦逼
身。受極重苦。不可愛樂。彼若有身惡行。口．意
惡行。彼臨終時在前覆障。猶日將沒大山崗
^pb側。影障覆地。如是。彼若有身惡行。口．意惡行。
在前覆障。彼作是念。我本惡行在前覆我。我
本不作福業。多作惡業。若使有人作惡兇暴
唯為罪。不作福．不行善。無所畏．無所依．無所
歸。隨生處者。我必生彼。從是有悔。悔者不善
^pb死。無福命終。摩訶男。是謂現法苦陰。因欲緣
欲。以欲為本。摩訶男。復次。眾生因欲緣欲。以
欲為本故。行身惡行。行口．意惡行。彼因身．口．
意惡行故。因此．緣此。身壞命終。必至惡處。生
地獄中。摩訶男。是謂後世苦陰。因欲緣欲。以
^pb欲為本。摩訶男。是故當知欲一向無樂。無量
苦患。多聞聖弟子不見如真者。彼為欲所覆。
不得捨樂及無上息。摩訶男。如是彼多聞聖
弟子因欲退轉。摩訶男。我知欲無樂。無量苦
患。我知如真已。摩訶男。不為欲所覆。亦不為
^pb惡所纏。便得捨樂及無上息。摩訶男。是故我
不因欲退轉。　摩訶男。一時。我遊王舍城。住鞞
哆邏山仙人七葉屋。摩訶男。我於晡時。從宴
坐起。往至廣山。則於彼中見眾多尼揵。行不
坐行。常立不坐。受極重苦。我往問曰。諸尼揵。

^pb汝等何故行此不坐行。常立不坐。受如是苦。
彼如是說。瞿曇。我有尊師尼揵。名曰親子。彼
則教我作如是說。諸尼揵等。汝若宿命有不
善業。因此苦行故。必當得盡。若今身妙行護。
口．意妙行護。因緣此故。不復作惡不善之業。
^pb　摩訶男。我復問曰。諸尼揵。汝等信尊師無有
疑耶。彼復答我。如是。瞿曇。我等信尊師無有
疑惑。摩訶男。我復問曰。尼揵。若爾者。汝等尊
師尼揵本重作惡不善之業。彼本作尼揵死。
今生人間出家作尼揵。行不坐行。常立不坐。
^pb受如是苦。如汝等輩及弟子也。彼復語我曰。
瞿曇。樂不因樂要因苦得。如頻鞞娑羅王樂。
沙門瞿曇不如也。　我復語曰。汝等癡狂。所說
無義。所以者何。汝等不善。無所曉了。而不知
時。謂汝作是說。如頻鞞娑羅王樂。沙門瞿曇
^pb不如也。尼揵。汝等本應如是問。誰樂勝。為頻
鞞娑羅王。為沙門瞿曇耶。尼揵。若我如是說
我樂勝。頻鞞娑羅王不如者。尼揵。汝等可得
作是語。如頻鞞娑羅王樂。沙門瞿曇不如也。
彼諸尼揵即如是說。瞿曇。我等今問沙門瞿
^pb曇。誰樂勝。為頻鞞娑羅王。為沙門瞿曇耶。我
復語曰。尼揵。我今問汝。隨所解答。諸尼揵等。
於意云何。頻鞞娑羅王可得如意靜默無言。
因是七日七夜得歡喜快樂耶。尼揵答曰。不
也。瞿曇。六五四三二。一日一夜得歡喜快樂
^pb耶。尼揵答曰。不也。瞿曇。復問曰。尼揵。我可得
如意靜默無言。因是一日一夜得歡喜快樂
耶。尼揵答曰。如是。瞿曇。二三四五六。七日七
夜得歡喜快樂耶。尼揵答曰。如是。瞿曇。我復
問曰。諸尼揵等。於意云何。誰樂勝。為頻鞞娑
^pb羅王。為是我耶。尼揵答曰。瞿曇。如我等受解
沙門瞿曇所說。瞿曇樂勝。頻鞞娑羅王不如
也。　摩訶男。因此故知。欲無樂有。無量苦患。若
多聞聖弟子不見如真者。彼為欲所覆。惡．不
善所纏。不得捨樂及無上息。摩訶男。如是彼
^pb多聞聖弟子為欲退轉。摩訶男。我知欲無樂。
有無量苦患。我知如真已。不為欲所覆。亦不
為惡不善法所纏。便得捨樂及無上息。摩訶
男。是故我不為欲退轉。　佛說如是。釋摩訶男
及諸比丘聞佛所說。歡喜奉行。苦陰經第四
^pb竟(二千二百五十四字)。
^n101中阿含因品增上心經第五(第二小土城誦
)我聞如是。　一時。佛遊舍衛國。在勝林給孤獨
園。　爾時。世尊告諸比丘。若比丘欲得增上心
者。當以數數念於五相。數念五相已。生不善
念。即便得滅。惡念滅已。心便常住。在內止息。

^pb一意得定。　云何為五。比丘者。念相善相應。若
生不善念者。彼因此相復更念異相善相應。
令不生惡不善之念。彼因此相更念異相善
相應。已生不善念。即便得滅。惡念滅已。心便
常住。在內．止息．一意．得定。猶木工師．木工弟
^pb子。彼持墨繩。用拼於木。則以利斧。斫治令直。
如是。比丘。因此相復更念異相善相應。令不
生惡不善之念。彼因此相更念異相善相應。
已生不善念。即便得滅。惡念滅已。心便常住。
在內止息。一意得定。若比丘欲得增上心者。
^pb當以數數念此第一相。念此相已。生不善念。
即便得滅。惡念滅已。心便常住。在內止息。一
意得定。　復次。比丘。念相善相應。若生不善念
者。彼觀此念惡有災患。此念不善。此念是惡。
此念智者所惡。此念若滿具者。則不得通．不
^pb得覺道．不得涅槃。令生惡不善念故。彼如是
觀惡。已生不善念。即便得滅。惡念滅已。心便
常住。在內止息。一意得定。猶人年少。端政可
愛。沐浴澡洗。著明淨衣。以香塗身。修治鬚髮。
極令淨潔。或以死蛇．死狗．死人食半青色。膖
^pb臭爛。不淨流出。繫著彼頸。彼便惡穢。不喜不
樂。如是。比丘。彼觀此念。惡有災患。此念不善。
此念是惡。此念智者所惡。此念若滿具者。則
不得通．不得覺道．不得涅槃。令生惡不善念
故。彼如是觀惡。已生不善念。即便得滅。惡念
^pb滅已。心便常住。在內止息。一意得定。若比丘
欲得增上心者。當以數數念此第二相。念此
相。已生不善念。即便得滅。惡念滅已。心便常
住。在內止息。一意得定。　復次。比丘。念相善相
應時。生不善念。觀念惡患時。復生不善念
^pb者。彼比丘不應念此念。令生惡不善念故。彼
不念此念。已生不善念。即便得滅。惡念滅已。
心便常住。在內止息。一意得定。猶有目人。色
在光明。而不用見。彼或閉目。或身避去。於汝
等意云何。色在光明。彼人可得受色相耶。答
^pb曰。不也。如是。比丘不應念此念。令生惡不善
念故。彼不念此念。已生不善念。即便得滅。惡
念滅已。心便常住。在內止息。一意得定。若比
丘欲得增上心者。當以數數念此第三相。念
此相已。生不善念。即便得滅。惡念滅已。心便
^pb常住。在內止息。一意得定。　復次。比丘。念相善
相應時生不善念。觀念惡患時亦生不善念。
不念念時復生不善念者。彼比丘為此念。當
以思行漸減其念。令不生惡不善之念。彼為
此念。當以思行漸減念。已生不善念。即便得
^pb滅。惡念滅已。心便常住。在內止息。一意得定。
猶人行道。進路急速。彼作是念。我何為速。我
今寧可徐徐行耶。彼即徐行。復作是念。我何
為徐行。寧可住耶。彼即便住。復作是念。我何
為住。寧可坐耶。彼即便坐。復作是念。我何為
^pb坐。寧可臥耶。彼即便臥。如是。彼人漸漸息身
麤行。當知比丘亦復如是。彼為此念。當以思
行漸減其念。令不生惡不善之念。彼為此念。
當以思行漸減念。已生不善念。即便得滅。惡
念滅已。心便常住。在內止息。一意得定。若比
^pb丘欲得增上心者。當以數數念此第四相。念
此相。已生不善念。即便得滅。惡念滅已。心便
常住。在內止息。一意得定。　復次。比丘。念相善
相應時生不善念。觀念惡患時亦生不善念。
不念念時亦生不善念。當以思行漸減念時
^pb復生不善念者。彼比丘應如是觀。比丘者。因
此念故。生不善念。彼比丘便齒齒相著。舌逼
上齶。以心修心。受持降伏。令不生惡不善之
念。彼以心修心。受持降伏。已生不善念。即便
得滅。惡念滅已。心便常住。在內止息。一意得
^pb定。猶二力士捉一羸人。受持降伏。如是。比丘。
齒齒相著。舌逼上齶。以心修心。受持降伏。令
不生惡不善之念。彼以心修心。受持降伏。已
生不善念。即便得滅。惡念滅已。心便常住。在
內止息。一意得定。若比丘欲得增上心者。當
^pb以數數念此第五相。念此相。已生不善念。即
便得滅。惡念滅已。心便常住。在內止息。一意
得定。　若比丘欲得增上心者。當以數數念此
五相。數念五相。已生不善念。即便得滅。惡念
滅已。心便常住。在內止息。一意得定。若比丘
^pb念相善相應時不生惡念。觀念惡患時亦不
生惡念。不念念時亦不生惡念。若以思行漸
減念時亦不生惡念。以心修心．受持降伏時
亦不生惡念者。便得自在。欲念則念。不念則
不念。若比丘欲念則念。不欲念則不念者。是
^pb謂比丘隨意諸念。自在諸念跡。　佛說如是。彼
諸比丘聞佛所說。歡喜奉行。增上心經第五
竟(千四百五十六字)。
^n102中阿含因品念經第六(第二小土城誦)我聞
如是。　一時。佛遊舍衛國。在勝林給孤獨園。　爾
^pb時。世尊告諸比丘。我本未覺無上正盡覺時。
作如是念。我寧可別諸念作二分。欲念．恚念．
害念作一分。無欲念．無恚念．無害念復作一
分。我於後時。便別諸念作二分。欲念．恚念．害
念作一分。無欲念．無恚念．無害念復作一分。
我如是行。在遠離獨住。心無放逸。修行
^pb精勤。生欲念。我即覺生欲念。自害．害他．二俱
害滅慧多煩勞．不得涅槃。覺自害．害他．二俱
害滅。慧多煩勞不得涅槃。便速滅。復生恚念．
害念。我即覺生恚念．害念。自害．害他．二俱害
滅。慧多煩勞不得涅槃。覺自害．害他．二俱害
^pb滅。慧多煩勞不得涅槃。便速滅。　我生欲念不
受斷除吐。生恚念．害念不受斷除吐。所以者
何。我見因此故。必生無量惡不善之法。猶如
春後月。以種田故。放牧地。則不廣。牧牛兒放
牛野澤。牛入他田。牧牛兒即執杖往遮。所以
^pb者何。牧牛兒知因此故。必當有罵．有打．有縛．
有過失也。是故牧牛兒執杖往遮。我亦如是。
生欲念不受斷除吐。生恚念．害念不受斷除
吐。所以者何。我見因此故。必生無量惡不善
之法。　比丘者。隨所思．隨所念。心便樂中。若比
^pb丘多念欲念者。則捨無欲念。以多念欲念故。
心便樂中。若比丘多念恚念．害念者。則捨無
恚念．無害念。以多念恚念．害念故。心便樂中。
如是。比丘不離欲念。不離恚念。不離害念者。
則不能脫生．老．病．死．愁憂．啼哭。亦復不能離
^pb一切苦。我如是行。在遠離獨住。心無放逸。修
行精勤。生無欲念。我即覺生無欲念。不自害．
不害他。亦不俱害。修慧不煩勞而得涅槃。覺
不自害．不害他。亦不俱害。修慧不煩勞而得
涅槃。便速修習廣布。復生無恚念．無害念。我
^pb即覺生無恚念．無害念。不自害．不害他。亦不
俱害。修慧不煩勞而得涅槃。覺不自害．不害
他．亦不俱害。修慧不煩勞而得涅槃。便速修
習廣布。我生無欲念．多思念。生無恚念．無害
念．多思念。　我復作是念。多思念者。身定喜忘。

^pb則便損心。我寧可治內心。常住在內止息。一
意得定。令不損心。我於後時便治內心。常住
在內止息。一意得定。而不損心。我生無欲念
已。復生念向法次法。生無恚念．無害念已。復
生念向法次法。所以者何。我不見因此生無
^pb量惡不善之法。猶如秋後月收一切穀訖。牧
牛兒放牛野田時作是念。我牛在群中。所以
者何。牧牛兒不見因此故當得罵詈。得打．得
縛。有過失也。是故彼作是念。我牛在群中。我
亦如是。生無欲念已。復生念向法次法。生無
^pb恚念．無害念已。復生念向法次法。所以者何。
我不見因此生無量惡不善之法。　比丘者。隨
所思．隨所念。心便樂中。若比丘多念無欲念
者。則捨欲念。以多念無欲念故。心便樂中。若
比丘多念無恚念．無害念者。則捨恚念．害念。
以
^pb多念無恚念．無害念故。心便樂中。彼覺．觀已
息。內靜．一心．無覺．無觀。定生喜．樂。得第二禪
成就遊。彼離喜欲。捨無求遊。正念正智而身
覺樂。謂聖所說。聖所捨．念．樂住室。得第三禪
成就遊。彼樂滅．苦滅。喜．憂本已滅。不苦不樂．
^pb捨．念．清淨。得第四禪成就遊。　彼如是定。心清
淨無穢．無煩。柔軟善住。得不動心。趣向漏盡
通智作證。便知此苦如真。知此苦習。知此苦
滅。知此苦滅道如真。亦知此漏如真。知此漏
習。知此漏滅。知此漏滅道如真。彼如是知。如
^pb是見已。則欲漏心解脫。有漏．無明漏心解脫。
解脫已便知解脫。生已盡。梵行已立。所作已
辦。不更受有。知如真。此比丘離欲念．離恚念．
離害念。則得解脫生．老．病．死．愁憂．啼哭。離一
切苦。猶如一無事處有大泉水。彼有群鹿
^pb遊住其中。有一人來。不為彼群鹿求義及饒
益．求安隱快樂。塞平正路。開一惡道。作大坑
塹。使人守視。如是群鹿一切死盡。復有一人
來。為彼群鹿求義及饒益。求安隱快樂。開平
正路。閉塞惡道。卻守視人。如是群鹿普得安
^pb濟。　比丘。當知我說此喻。欲令知義。慧者聞喻。
則解其趣。此說有義。大泉水者。謂是五欲愛
念歡樂。云何為五。眼知色．耳知聲．鼻知香．舌
知味．身知觸。大泉水者。當知是五欲也。大群
鹿者。當知是沙門．梵志也。有一人來。不為彼
^pb求義及饒益．求安隱快樂者。當知是魔波旬
也。塞平正路。開一惡道者。是三惡不善念。欲
念．恚念．害念也。惡道者。當知是三惡不善念。
復更有惡道。謂八邪道。邪見乃至邪定是為
八。作大坑塹者。當知是無明也。使人守者。當
^juan26^pb
^pb知是魔波旬眷屬也。復有一人來。為彼求義
及饒益．求安隱快樂者。當知是如來．無所著．
等正覺也。閉塞惡道。開平正路者。是三善念。
無欲念．無恚念．無害念也。道者。當知是三善
念。復更有道。謂八正道。正見乃至正定是為
^pb八。　比丘。我為汝等開平正路。閉塞惡道。填平
坑塹。除卻守人。如尊師所為弟子起大慈。哀
憐念愍傷。求義及饒益。求安隱快樂者。我今
已作。汝等亦當復自作。至無事處山林樹下
空安靜處。宴坐思惟。勿得放逸。勤加精進。無
^pb令後悔。此是我之教敕。是我訓誨。　佛說如是。
彼諸比丘聞佛所說。歡喜奉行。念經第六竟
(千五百九十三字)。
中阿含經卷第二十五(七
千四百六十八字)

中阿含經卷第二十六
　　　　東晉罽賓三藏瞿曇僧伽提婆譯
^n103因品師子吼經第七(第二小土城誦)我聞如
是。　一時。佛遊拘樓瘦。在劍磨瑟曇拘樓都邑。
^pb　爾時。世尊告諸比丘。此中有第一沙門。第二．
第三．第四沙門。此外更無沙門．梵志。異道一
切空無沙門．梵志。汝等隨在眾中。作如是正
師子吼。比丘。或有異學來問汝等。諸賢。汝有
何行。有何力。有何智。令汝等作如是說。此有
^pb第一沙門。第二．第三．第四沙門。此外更無沙
門．梵志。異道一切空無沙門．梵志。汝等隨在
眾中。作如是正師子吼。　比丘。汝等應如是答
異學。諸賢。我世尊有知有見。如來．無所著．等
正覺說四法。因此四法故。令我等作如是說。
此有第一沙門。第二．第三．第四沙門。
^pb此外更無沙門．梵志。異道一切空無沙門．梵
志。我等隨在眾中。作如是正師子吼。云何為
四。諸賢。我等信尊師．信法．信戒德具足。愛敬
同道。恭恪奉事。諸賢。我世尊有知有見。如來．
無所著．等正覺說此四法。因此四法故。令我
^pb等作如是說。此有第一沙門。第二．第三．第四
沙門。此外更無沙門．梵志。異道一切空無沙
門．梵志。我等隨在眾中。作如是正師子吼。　比
丘。異學或復作是說。諸賢。我等亦信尊師。謂
我尊師也。信法。謂我法也。戒德具足。謂我戒
^pb也。愛敬同道。恭恪奉事。謂我同道出家及在
家者也。諸賢。沙門瞿曇及我等此二種說。有
何勝。有何意。有何差別耶。比丘。汝等應如是
問異學。諸賢。為一究竟。為眾多究竟耶。比丘。
若異學如是答。諸賢。有一究竟。無眾多究竟。

^pb比丘。汝等復問異學。諸賢。為有欲者得究竟
是耶。為無欲者得究竟是耶。比丘。若異學如
是答。無欲者得究竟是。非有欲者得究竟是。
比丘。汝等復問異學。諸賢。為有恚者得究竟
是耶。為無恚者得究竟是耶。比丘。若異學如
^pb是答。無恚者得究竟是。非有恚者得究竟是。
比丘。汝等復問異學。諸賢。為有癡者得究竟
是耶。為無癡者得究竟是耶。比丘。若異學如
是答。諸賢。無癡者得究竟是。非有癡者得究
竟是。　比丘。汝等復問異學。諸賢。為有愛．有受
^pb者得究竟是耶。為無愛．無受者得究竟是耶。
比丘。若異學如是答。諸賢。無愛．無受者得究
竟是。非有愛．有受者得究竟是。比丘。汝等復
問異學。諸賢。為無慧．不說慧者得究竟是耶。
為有慧．說慧者得究竟是耶。比丘。若異學如
^pb是答。諸賢。有慧．說慧者得究竟是。非無慧．不
說慧者得究竟是。比丘。汝等復問異學。諸賢。
為有憎．有諍者得究竟是耶。為無憎．無諍者
得究竟是耶。比丘。若異學如是答。諸賢。無憎．
無諍者得究竟是。非有憎．有諍者得究竟是。
^pb　比丘。汝等為異學應如是說。諸賢。是為如汝
等說有一究竟是。非眾多究竟是。無欲者得
究竟是。非有欲者得究竟是。無恚者得究竟
是。非有恚者得究竟是。無癡者得究竟是。非
有癡者得究竟是。無愛．無受者得究竟是。非
^pb有愛．有受者得究竟是。有慧．說慧者得究竟
是。非無慧．不說慧者得究竟是。無憎．無諍者
得究竟是。非有憎．有諍者得究竟是。若有沙
門．梵志依無量見。彼一切依猗二見。有見及
無見也。若依有見者。彼便著有見。依猗有見。

^pb猗住有見。憎諍無見。若依無見者。彼便著無
見。依猗無見。猗住無見。憎諍有見。　若有沙門．
梵志不知因．不知習．不知滅．不知盡．不知味．
不知患．不知出要如真者。彼一切有欲．恚．有
癡．有愛．有受．無慧．非說慧．有憎．有諍。彼則不
^pb離生老病死。亦不能脫愁慼啼哭．憂苦懊惱。
不得苦邊。若有沙門．梵志於此見知因．知習．
知滅．知盡．知味．知患．知出要如真者。彼一切
無欲．無恚．無癡．無愛．無受．有慧．說慧．無憎．無
諍。彼則得離生老病死。亦能得脫愁慼啼哭．
^pb憂苦懊惱。則得苦邊。　或有沙門．梵志施設斷
受。然不施設斷一切受。施設斷欲受。不施設
斷戒受．見受．我受。所以者何。彼沙門．梵志不
知三處如真。是故彼雖施設斷受。然不施設
斷一切受。復有沙門．梵志施設斷受。
^pb然不施設斷一切受。施設斷欲受．戒受。不施
設斷見受．我受。所以者何。彼沙門．梵志不知
二處如真。是故彼雖施設斷受。然不施設斷
一切受。復有沙門．梵志施設斷受。然不施設
斷一切受。施設斷欲受．戒受．見受。不施設斷
^pb我受。所以者何。彼沙門．梵志不知一處如真。
是故彼雖施設斷受。然不施設斷一切受。如
是法．律。若信尊師者。彼非正．非第一。若信法
者。亦非正．非第一。若具足戒德者。亦非正．非
第一。若愛敬同道．恭恪奉事者。亦非正．非第
^pb一。　若有如來出世。無所著．等正覺．明行成為．
善逝．世間解．無上士．道法御．天人師。號佛．眾
祐。彼施設斷受。於現法中施設斷一切受。施
設斷欲受．戒受．見受．我受。此四受何因何習。
從何而生。以何為本。此四受因無明。習無明。

^pb從無明生。以無明為本。若有比丘無明已盡。
明已生者。彼便從是不復更受欲受．戒受．見
受．我受。彼不受已。則不恐怖。不恐怖已。便斷
因緣。必般涅槃。生已盡。梵行已立。所作已辦。
不更受有。知如真。如是正法．律。若信尊師者。
^pb是正．是第一。若信法者。是正．是第一。若戒德
具足者。是正．是第一。若愛敬同道．恭恪奉事
者。是正．是第一。　諸賢。我等有是行。有是力。有
是智。因此故令我等作如是說。此有第一沙
門。第二．第三．第四沙門。此外更無沙門．梵志。
^pb異道一切空無沙門．梵志。以是故。我等隨在
眾中。作如是正師子吼。　佛說如是。彼諸比丘
聞佛所說。歡喜奉行。師子吼經第七竟(一千
六百九十字)。
^n104中阿含因品優曇婆邏經第八(第二小土城
誦)我聞如是。　一時。佛遊王舍城。在竹林伽蘭
哆
^pb園。　爾時。有一居士名曰實意。彼於平旦從王
舍城出。欲往詣佛供養禮事。於是。實意居士
作如是念。且置詣佛。世尊或能宴坐及諸尊
比丘。我寧可往優曇婆邏林詣異學園。於是。
實意居士即往優曇婆邏林詣異學園。　彼時。
^pb優曇婆邏林異學園中。有一異學名曰無恚。
在彼中尊為異學師。眾人所敬。多所降伏。為
五百異學之所推宗。在眾調亂。音聲高大。說
種種鳥論。語論．王論．賊論．鬥諍論．飲食論．衣
被論．婦女論．童女論．婬女論．世俗論．非道論．
^pb海論．國論。如是比說種種鳥論。皆集在彼坐。
於是。異學無恚遙見實意居士來。即敕己眾。
皆令嘿然。諸賢。汝等莫語嘿然。樂嘿然。各自
斂攝。所以者何。實意居士來。是沙門瞿曇弟
子。若有沙門瞿曇弟子名德高遠。所可宗重。

^pb在家住止。居王舍城者。彼為第一。彼不語。樂
嘿然。自收斂。若彼知此眾嘿然住者。彼或能
來。於是。異學無恚令眾嘿然。自亦嘿然。　於是。
實意居士往詣異學無恚所。共相問訊。卻坐
一面。實意居士語曰。無恚。我佛世尊若在無
^pb事處山林樹下。或住高巖。寂無音聲。遠離。無
惡。無有人民。隨順宴坐。是佛世尊如斯之比。
在無事處山林樹下。或住高巖。寂無音聲。遠
離。無惡。無有人民。隨順宴坐。彼在遠離處常
樂宴坐。安隱快樂。彼佛世尊初不一日一夜
^pb共聚集會。如汝今日及眷屬也。　於是。異學無
恚語曰。居士。止。止。汝何由得知。沙門瞿曇空
慧解脫。此不足說。或相應或不相應。或順或
不順。彼沙門瞿曇行邊至邊。樂邊至邊。住邊
至邊。猶如瞎牛在邊地食。行邊至邊。樂邊至
^pb邊。住邊至邊。彼沙門瞿曇亦復如是。居士。若
彼沙門瞿曇來此眾者。我以一論滅彼。如弄
空瓶。亦當為彼說瞎牛喻。　於是。異學無恚告
己眾曰。諸賢。沙門瞿曇儻至此眾。若必來者。
汝等莫敬。從坐而起。叉手向彼。莫請令坐。豫
^pb留一座。彼到此已。作如是語。瞿曇。有座。欲坐
隨意。　爾時。世尊在於宴坐。以淨天耳出過於
人。聞實意居士與異學無恚共論如是。則於
晡時從宴坐起。往詣優曇婆邏林異學園中。
異學無恚遙見世尊來。即從坐起偏袒著衣。
^pb叉手向佛。讚曰。善來。沙門瞿曇。久不來此。願
坐此座。　彼時。世尊作如是念。此愚癡人。自違
其要。世尊知已。即坐其床。異學無恚便與世
尊共相問訊。卻坐一面。世尊問曰。無恚。向與
實意居士共論何事。以何等故集在此坐。　異
^pb學無恚答曰。瞿曇。我等作是念。沙門瞿曇有
何等法。謂教訓弟子。弟子受教訓已。令得安
隱。盡其形壽。淨修梵行。及為他說。瞿曇。向與
實意居士共論如是。以是之故。集在此坐。　實
意居士聞彼語已。便作是念。此異學無恚異
^pb哉妄語。所以者何。在佛面前欺誑世尊。世尊
知已。語曰。無恚。我法甚深。甚奇。甚特。難覺難
知。難見難得。謂我教訓弟子。弟子受教訓已。
盡其形壽。淨修梵行。亦為他說。無恚。若汝師
宗所可不了憎惡行者。汝以問我。我必能答。
^pb令可汝意。　於是。調亂異學眾等同音共唱。高
大聲曰。沙門瞿曇甚奇。甚特。有大如意足。有
大威德。有大福祐。有大威神。所以者何。乃能
自捨己宗。而以他宗隨人所問於是。異學無
恚自敕己眾。令嘿然已。問曰。瞿曇。不了可憎
^pb行。云何得具足。云何不得具足。　於是。世尊答
曰。無恚。或有沙門．梵志裸形無衣。或以手為
衣。或以葉為衣。或以珠為衣。或不以瓶取水。
或不以櫆取水。不食刀杖劫抄之食。不食欺
妄食。不自往．不遣信。不求來尊。不善尊。不住
^pb尊。若有二人食。不在中食。不懷妊家食。不畜
狗家食。設使家有糞蠅飛來而不食。不噉魚。
不食肉。不飲酒。不飲惡水。或都無所飲。學無
飲行。或噉一口。以一口為足。或二．三．四。乃至
七口。以七口為足。或食一得。以一得為足。或
^pb二．三．四乃至七得。以七得為足。或日一食。以
一食為足。或二．三．四．五．六．七日．半月．一月一
食。以一食為足。　或食菜茹。或食稗子。或食𣘤。
或食雜䵃或食頭頭邏食。或食麤食。或至無事
處。依於無事。或食根。或食果。或食自
^pb落果。或持連合衣。或持毛衣。或持頭舍衣。或
持毛頭舍衣。或持全皮。或持穿皮。或持全穿
皮。或持散髮。或持編髮。或持散編髮。或有剃
髮。或有剃鬚。或剃鬚髮。或有拔髮。或有拔鬚。
或拔鬚髮。或住立斷坐。或修蹲行。或有臥刺。
^pb以刺為床。或有臥果。以果為床。或有事水。晝
夜手抒。或有事火。竟昔然之。或事日月尊祐
大德。叉手向彼。如此之比。受無量苦。學煩熱
行。無恚。於意云何。不了可憎行如是。為具足。
為不具足。　異學無恚答曰。瞿曇。如是不了可
^pb憎行為具足。非不具足。　世尊復語曰。無恚。我
為汝說此不了可憎具足行為無量穢所污。
　異學無恚問曰。瞿曇云何為我說此不了可
憎具足行為無量穢所污耶。　世尊答曰。無恚。
或有一清苦行苦行。因此清苦行苦行。惡欲．

^pb念欲。無恚。若有一清苦行苦行。因此清苦行
苦行。惡欲．念欲者。是謂。無恚。行苦行者穢。復
次。無恚。或有一清苦行苦行。因此清苦行苦
行。仰視日光。吸服日氣。無恚。若有一清苦行
苦行。因此清苦行苦行。仰視日光。吸服日氣
^pb者。是謂。無恚。行苦行者穢。復次。無恚。或有一
清苦行苦行。因此清苦行苦行而自貢高。得
清苦行苦行已。心便繫著。無恚。若有一清苦
行苦行。因此清苦行苦行而自貢高。得清苦
行苦行已。心便繫著者。是謂。無恚。行苦行者
^pb穢。　復次。無恚。或有一清苦行苦行。因此清苦
行苦行。自貴賤他。無恚。若有一清苦行苦行。
因此清苦行苦行。自貴賤他者。是謂。無恚。行
苦行者穢。復次。無恚。或有一清苦行苦行。因
此清苦行苦行。往至家家而自稱說。我行清
^pb苦。我行甚難。無恚。若有一清苦行苦行。因此
清苦行苦行。往至家家而自稱說。我行清苦。
我行甚難。者。是謂。無恚。行苦行者穢。　復次。無
恚。或有一清苦行苦行。因此清苦行苦行。若
見沙門．梵志為他所敬重．供養．禮事者。便起
^pb嫉妒言。何為敬重．供養．禮事彼沙門．梵志。應
敬重．供養．禮事於我。所以者何。我行苦行。無
恚。若有一清苦行苦行。因此清苦行苦行。若
見沙門．梵志為他所敬重．供養．禮事者。便起
嫉妒言。何為敬重．供養．禮事彼沙門．梵志。應
^pb敬重．供養．禮事於我。所以者何。我行苦行。者。
是謂。無恚。行苦行者穢。　復次。無恚。或有一清
苦行苦行。因此清苦行苦行。若見沙門．梵志
為他所敬重．供養．禮事者。便面訶此沙門．梵
志言。何為敬重．供養．禮事。汝多欲．多求．常食。

^pb食根種子．樹種子．果種子．節種子．種子為五。
猶如暴雨。多所傷害五穀種子。嬈亂畜生及
於人民。如是。彼沙門．梵志數入他家亦復如
是。無恚。若有一清苦行苦行。因此清苦行苦
行。若見沙門．梵志為他所敬重．供養．禮事者。
^pb便面訶此沙門．梵志言。何為敬重．供養．禮事。
汝多欲．多求．常食。食根種子．樹種子．果種子．
節種子．種子為五。猶如暴雨。多所傷害五穀
種子。嬈亂畜生及於人民。如是。彼沙門．梵志
數入他家亦復如是。者。是謂。無恚。行苦行者
^pb穢。　復次。無恚。或有一清苦行苦行。因此清苦
行苦行。有愁癡恐怖．恐懼密行．疑恐失名．增
伺放逸。無恚。若有一清苦行苦行。因此清苦
行苦行。有愁癡恐怖．恐懼密行．疑恐失名．增
伺放逸者。是謂。無恚。行苦行者穢。復次。
^pb無恚。或有一清苦行苦行。因此清苦行苦行。
生身見．邊見．邪見．見取．難為。意無節限。為諸
沙門．梵志可通法而不通。無恚。若有一清苦
行苦行。因此清苦行苦行。生身見．邊見．邪見．
見取．難為。意無節限。為沙門．梵志可通法而
^pb不通者。是謂。無恚。行苦行者穢。　復次。無恚。或
有一清苦行苦行。因此清苦行苦行。瞋．纏．不
語結．慳．嫉．諛諂．欺誑．無慚．無愧。無恚。若有一
清苦行苦行。因此清苦行苦行。瞋纏．不語結．
慳．嫉．諛諂．欺誑．無慚．無愧者。是謂。無恚。行苦
^pb行者穢。復次。無恚。或有一清苦行苦行。因此
清苦行苦行。妄言．兩舌．麤言．綺語。具惡戒。無
恚。若有一清苦行苦行。因此清苦行苦行。妄
言．兩舌．麤言．綺語。具惡戒者。是謂。無恚。行苦
行者穢。復次。無恚。或有一清苦行苦行。因此
^pb清苦行苦行。不信．懈怠。無正念正智。有惡慧。
無恚。若有一清苦行苦行。因此清苦行苦行。
不信．懈怠。無正念正智．有惡慧者。是謂。無恚。
行苦行者穢。無恚。我不為汝說此不了可憎
具足行。無量穢所污耶。　異學無恚答曰。如是。
^pb瞿曇為我說此不了可憎具足行。無量穢所
污。無恚。我復為汝說此不了可憎具足行。不
為無量穢所污。　異學無恚復問曰。云何瞿曇
為我說此不了可憎具足行。不為無量穢所
污耶。　世尊答曰。無恚。或有一清苦行苦行。因
^pb此清苦行苦行。不惡欲．不念欲。無恚。若有一
清苦行苦行。因此清苦行苦行。不惡欲．不念
欲者。是謂。無恚。行苦行者無穢。復次。無恚。或
有一清苦行苦行。因此清苦行苦行。不視日
光。不服日氣。無恚。若有一清苦行苦行。因此
^pb清苦行苦行。不視日光。不服日氣者。是謂。無
恚。行苦行者無穢。復次。無恚。或有一清苦行
苦行。因此清苦行苦行而不貢高。得清苦行
苦行已。心不繫著。無恚。若有一清苦行苦行。
因此清苦行苦行而不貢高。得清苦行苦行
^pb已。心不繫著者。是謂。無恚。行苦行者無穢。　復
次。無恚。或有一清苦行苦行。因此清苦行苦
行。不自貴．不賤他。無恚。若一清苦行苦行。因
此清苦行苦行。不自貴．不賤他者。是謂。無恚。
行苦行者無穢。復次。無恚。若有一清苦行苦
^pb行。因此清苦行苦行。不至家家而自稱說。我
行清苦行。我行甚難。無恚。若有一清苦行苦
行。因此清苦行苦行。不至家家而自稱說。我
行清苦行。我行甚難。者。是謂。無恚。行苦行者
無穢。　復次。無恚。或有一清苦行苦行。因此清
苦
^pb行苦行。若見沙門．梵志為他所敬重．供養．禮
事者。不起嫉妒言。何為敬重．供養．禮事彼沙
門．梵志。應敬重．供養．禮事於我。所以者何。我
行苦行。無恚。若有一清苦行苦行。因此清苦
行苦行。若見沙門．梵志為他所敬重．供養．禮
^pb事者。不起嫉妒言。何為敬重．供養．禮事彼沙
門．梵志。應敬重．供養．禮事於我。所以者何。我
行苦行。者。是謂。無恚。行苦行者無穢。　復次。無
恚。或有一清苦行苦行。因此清苦行苦行。若
見沙門．梵志為他所敬重．供養．禮事者。不面
^pb訶此沙門．梵志言。何為敬重．供養．禮事。汝多
欲．多求．常食。食根種子．樹種子．果種子．節種
子．種子為五。猶如暴雨。多所傷害五穀種子。
嬈亂畜生及於人民。如是。彼沙門．梵志數入
他家亦復如是。無恚。若有一清苦行苦行。
^pb因此清苦行苦行。若見沙門．梵志為他所敬
重．供養．禮事者。不面訶此沙門．梵志言。何為
敬重．供養．禮事。汝多欲．多求．常食。食根種子．
樹種子．果種子．節種子．種子為五。猶如暴雨。
多所傷害五穀種子。嬈亂畜生及於人民。如
^pb是。彼沙門．梵志數入他家亦復如是。者。是謂。
無恚。行苦行者無穢。　復次。無恚。或有一清苦
行苦行。因此清苦行苦行。不愁癡恐怖．不恐
懼密行．不疑恐失名．不增伺放逸。無恚。若有
一清苦行苦行。因此清苦行苦行。不愁癡恐
^pb怖．不恐懼密行．不疑恐失名．不增伺放逸者。
是謂。無恚。行苦行者無穢。復次。無恚。或有一
清苦行苦行。因此清苦行苦行。不生身見．邊
見．邪見．見取．不難為。意無節限。為諸沙門．梵
志可通法而通。無恚。若有一清苦行苦行。
^pb因此清苦行苦行。不生身見．邊見．邪見．見取．
不難為。意無節限。為諸沙門．梵志可通法而
通者。是謂。無恚。行苦行者無穢。　復次。無恚。或
有一清苦行苦行。因此清苦行苦行。無瞋纏．
不語結．慳．嫉．諛諂．欺誑．無慚．無愧。無恚。若有
^pb一清苦行苦行。因此清苦行苦行。無瞋．纏．不
語結．慳．嫉．諛諂．欺誑．無慚．無愧者。是謂。無恚。
行苦行者無穢。復次。無恚。或有一清苦行苦
行。因此清苦行苦行。不妄言．兩舌．麤言．綺語。
不具惡戒。無恚。若有一清苦行苦行。因此清
^pb苦行苦行。不妄言．兩舌．麤言．綺語。不具惡戒
者。是謂。無恚。行苦行者無穢。復次。無恚。或有
一清苦行苦行。因此清苦行苦行。無不信．懈
怠。有正念正智。無有惡慧。無恚。若有一清苦
行苦行。因此清苦行苦行。無不信．懈怠。有正
^pb念正智．無惡慧者。是謂。無恚。行苦行者無穢。
無恚。我不為汝說此不了可憎具足行。不為
無量穢所污耶。　異學無恚答曰。如是。瞿曇為
我說此不了可憎具足行。不為無量穢所污。
　異學無恚問曰。瞿曇。此不了可憎行。是得第
^pb一．得真實耶。　世尊答曰。無恚。此不了可憎行。
不得第一．不得真實。然有二種。得皮．得節。　異
學無恚復問曰。瞿曇。云何此不了可憎行得
表皮耶。　世尊答曰。無恚。此或有一沙門梵志
行四行。不殺生．不教殺．不同殺。不偷．不教偷．
^pb不同偷．不取他女．不教取他女．不同取他女。
不妄言．不教妄言．不同妄言。彼行此四行。樂
而不進。心與慈俱。遍滿一方成就遊。如是二
三四方。四維上下。普周一切。心與慈俱。無結．
無怨．無恚．無諍。極廣甚大。無量善修。遍滿一
^pb切世間成就遊。如是悲喜心與捨俱。無結．無
怨．無恚．無諍。極廣甚大。無量善修。遍滿一切
世間成就遊。無恚。於意云何。如是此不了可
憎行得表皮耶。　無恚答曰。瞿曇。如是此不了
可憎行得表皮也。瞿曇。云何此不了可憎行
^pb得節耶。　世尊答曰。無恚。或有一沙門梵志行
四行。不殺生．不教殺．不同殺。不偷．不教偷．不
同偷。不取他女．不教取他女．不同取他女。不
妄言．不教妄言．不同妄言。彼行此四行。樂而
不進。彼有行有相貌。憶本無量昔所經歷。或
^pb一生．二生．百生．千生．成劫．敗劫．無量成敗劫。
彼眾生名某。彼昔更歷。我曾生彼。如是姓．如
是字．如是生．如是飲食．如是受苦樂．如是長
壽．如是久住．如是壽命訖。此死生彼。彼死生
此。我生在此如是姓．如是字．如是生．如是飲
^pb食．如是受苦樂．如是長壽．如是久住．如是壽
命訖。無恚。於意云何。如是此不了可憎行得
節耶。　無恚答曰。瞿曇。如是此不了可憎行得
節也。瞿曇。云何此不了可憎行得第一．得真
實耶。　世尊答曰。無恚。或有一沙門梵志行四
^pb行。不殺生．不教殺．不同殺．不偷．不教偷．不同
偷．不取他女。不教取他女．不同取他女。不妄
言．不教妄言．不同妄言。彼行此四行。樂而不
進。彼以清淨天眼出過於人。見此眾生死時
生時。好色惡色。妙與不妙。往來善處及不善
^pb處。隨此眾生之所作業。見其如真。若此眾生
成就身惡行。口．意惡行。誹謗聖人。邪見成就
邪見業。彼因緣此。身壞命終。必至惡處。生地
獄中。若此眾生成就身妙行。口．意妙行。不誹
謗聖人。正見成就正見業。彼因緣此。身壞命
^pb終。必昇善處。乃生天上。無恚。於意云何。如是
此不了可憎行得第一．得真實耶。　無恚答曰。
瞿曇。如是此不了可憎行得第一．得真實也。
瞿曇。云何此不了可憎行作證故。沙門瞿曇
弟子依沙門行梵行耶。　世尊答曰。無恚。非因
^pb此不了可憎行作證故。我弟子依我行梵行
也。無恚。更有異。最上．最妙．最勝。為彼證故。我
弟子依我行梵行。　於是。調亂異學眾等發高
大聲。如是。如是。為彼證故。沙門瞿曇弟子依
沙門瞿曇行梵行。　於是。異學無恚自敕己眾。
^pb令默然已。白曰。瞿曇。何者更有異。最上．最妙．
最勝。為彼證故。沙門瞿曇弟子依沙門瞿曇
行梵行耶。　於是。世尊答曰。無恚。若如來．無所
著．等正覺．明行成為．善逝．世間解．無上士．道
法御．天人師。號佛．眾祐。出於世間。彼捨五蓋
^pb心穢慧羸。離欲．離惡不善之法。至得第四禪
成就遊。彼已如是定心清淨。無穢無煩。柔軟
善住。得不動心。趣向漏盡智通作證。彼知此
苦如真。知此苦習．知此苦滅．知此苦滅道如
真。亦知此漏．知此漏習．知此漏滅．知此漏滅
^pb道如真。彼如是知．如是見。欲漏心解脫。有漏．
無明漏心解脫。解脫已。便知解脫。生已盡。梵
行已立。所作已辦。不更受有。知如真。無恚。是
謂更有異。最上．最妙．最勝。為彼證故。我弟子
依我行梵行。　於是。實意居士語曰。無恚。世尊
^pb在此。汝今可以一論滅。如弄空瓶。說如瞎牛
在邊地食。　世尊聞已。語異學無恚曰。汝實如
是說耶。　異學無恚答曰。實如是。瞿曇。　世尊復
問曰。無恚。汝頗曾從長老舊學所聞如是。過
去如來．無所著．等正覺。若有無事處山林樹
^pb下。或有高巖。寂無音聲。遠離．無惡。無有人民。
隨順宴坐。諸佛世尊在無事處山林樹下。或
住高巖。寂無音聲。遠離。無惡。無有人民。隨順
宴坐。彼在遠離處常樂宴坐。安隱快樂。彼初
不一日一夜共聚集會。如汝今日及眷屬耶。
^pb　異學無恚答曰。瞿曇。我曾從長老舊學所聞
如是。過去如來．無所著．等正覺。若有無事處
山林樹下。或有高巖。寂無音聲。遠離。無惡。無
有人民。隨順宴坐。諸佛世尊在無事處山林
樹下。或住高巖。寂無音聲。遠離。無惡。無有人
^pb民。隨順宴坐。彼在遠離處常樂宴坐。安隱快
樂。初不一日一夜共聚集會。如我今日及眷
屬也。　無恚。汝不作是念。如彼世尊在無事處
山林樹下。或住高巖。寂無音聲。遠離。無惡。無
有人民。隨順宴坐。彼在遠離處常樂宴坐。安
^pb隱快樂。彼沙門瞿曇學正覺道耶。　異學無恚
答曰。瞿曇。我若知者。何由當復作如是說。一
論便滅。如弄空瓶。說瞎牛在邊地食耶。　世尊
語曰。無恚。我今有法善善相應。彼彼解脫句
能以作證。如來以此自稱無畏。諸比丘我弟
^pb子來。無諛諂。不欺誑。質直無虛。我訓隨教已。
必得究竟智。無恚。若汝作是念。沙門瞿曇貪
師故說法。汝莫作是念。以師還汝。我其為汝
說法。無恚。若汝作是念。沙門瞿曇貪弟子故
說法。汝莫作是念。弟子還汝。我其為汝說法。
^pb無恚。若汝作是念。沙門瞿曇貪供養故說法。
汝莫作是念。供養還汝。我其為汝說法。無恚。
若汝作是念。沙門瞿曇貪稱譽故說法。汝莫
作是念。稱譽還汝。我其為汝說法。無恚。若汝
作是念。我若有法善善相應。彼彼解脫句能
^pb以作證。彼沙門瞿曇。奪我滅我者。汝莫作是
念。以法還汝。我其為汝說法。　於是。大眾默然
而住。所以者何。彼為魔王所制持故。彼時。世
尊告實意居士曰。汝看此大眾默然而住。所
以者何。彼為魔王所制持故。彼令異學眾無
^pb有一異學作是念。我試於沙門瞿曇所修行
梵行。　世尊知已。為實意居士說法。勸發渴仰。
成就歡喜。無量方便為彼說法。勸發渴仰。成
就歡喜已。即從坐起。便接實意居士臂。以神
足飛。乘虛而去。　佛說如是。實意居士聞佛所
^pb說。歡喜奉行。優曇婆邏經第八竟(五千八百
九十八字)。
^n105中阿含因品願經第九(第二小土城誦)我聞
如是。　一時。佛遊舍衛國。在勝林給孤獨園。　爾
時。有一比丘在遠離獨任。閑居靜處。宴坐思
惟。心作是念。世尊慰勞共我語言。為我
^pb說法。得具足戒而不廢禪。成就觀行於空靜
處。於是。比丘作是念已。則於晡時從宴坐起。
往詣佛所。　世尊遙見彼比丘來。因彼比丘故。
告諸比丘。汝等當願世尊慰勞共我語言。為
我說法。得具足戒而不廢禪。成就觀行於空
^pb靜處。比丘。當願我有親族。令彼因我身壞命
終。必昇善處。乃生天上。得具足戒而不廢禪。
成就觀行於空靜處。比丘。當願諸施我衣被．
飲食．床榻．湯藥．諸生活具。令彼此施有大功
德。有大光明。獲大果報。得具足戒而不廢禪。
^pb成就觀行於空靜處。　比丘。當願我能忍飢渴．
寒熱．蚊虻．蠅蚤．風日所逼。惡聲．捶杖亦能忍
之。身遇諸疾。極為苦痛。至命欲絕。諸不可樂。
皆能堪耐。得具足戒而不廢禪。成就觀行於
空靜處。比丘。當願我堪耐不樂。若生不樂。心
^pb終不著。得具足戒而不廢禪。成就觀行於空
靜處。比丘。當願我堪耐恐怖。若生恐怖。心終
不著。得具足戒而不廢禪。成就觀行於空靜
處。比丘。當願我若生三惡不善之念欲念．恚
念．害念。為此三惡不善之念。心終不著。得具
^pb足戒而不廢禪。成就觀行於空靜處。　比丘。當
願我離欲．離惡不善之法。至得第四禪成就
遊。得具足戒而不廢禪。成就觀行於空靜處。
比丘。當願我三結已盡。得須陀洹。不墮惡法。
定趣正覺。極受七有。天上人間七往來已。便
^pb得苦邊。得具足戒而不廢禪。成就觀行於空
靜處。比丘。當願我三結已盡。婬．怒．癡薄。得一
往來天上人間。一往來已。便得苦邊。得具足
戒而不廢禪。成就觀行於空靜處。比丘。當願
我五下分結盡。生於彼間。便般涅槃。得不退
^pb法。不還此世。得具足戒而不廢禪。成就觀行
於空靜處。　比丘。當願我息．解脫。離色得無色。
如其像定。身作證成就遊。以慧而觀斷漏．知
漏。得具足戒而不廢禪。成就觀行於空靜處。
比丘。當願我如意足．天耳智．他心智．宿命智．
^pb生死智。諸漏已盡而得無漏。心解脫。慧解脫。
於現法中自知自覺。自作證成就遊。生已盡。
梵行已立。所作已辦。不更受有。知如真。得具
足戒而不廢禪。成就觀行於空靜處。　於是。彼
比丘聞佛所說。善受善持。即從坐起。稽首佛
^pb足。繞三匝而去。彼比丘受佛此教。閑居靜處。
宴坐思惟。修行精勤。心無放逸。因閑居靜處。
宴坐思惟。修行精勤。心無放逸故。若族姓子
所為。剃除鬚髮。著袈裟衣。至信．捨家．無家．學
道者。唯無上梵行訖。於現法中自知自覺。自
^pb作證成就遊。生已盡。梵行已立。所作已辦。不
更受有。知如真。彼尊者知法已。至得阿羅訶。
　佛說如是。彼諸比丘聞佛所說。歡喜奉行。願
經第九竟(八百六十五字)。
^n106中阿含因品想經第十(第二小土城誦)我聞
^pb如是。　一時。佛遊舍衛國。在勝林給孤獨園。　爾
時。世尊告諸比丘。若有沙門．梵志於地有地
想。地即是神。地是神所。神是地所。彼計地即
是神已。便不知地。如是水．火．風．神．天．生主．梵
天．無煩．無熱。彼於淨有淨想。淨即是神。淨是
^pb神所。神是淨所。彼計淨即是神已。便不知淨。
無量空處．無量識處．無所有處．非有想非無
想處．一．別．若干．見．聞．識．知。得觀意所念．意所
思。從此世至彼世。從彼世至此世。彼於一切
有一切想。一切即是神。一切是神所。神是一
切所。彼計一切即是神已。便不知一切。　
^pb若有沙門．梵志於地則知地。地非是神。地非
神所。神非地所。彼不計地即是神已。彼便知
地。如是水．火．風．神．天．生主．梵天．無煩．無熱。彼
於淨則知淨。淨非是神。淨非神所。神非淨所。
彼不計淨即是神已。彼便知淨。無量空處．無
^pb量識處．無所有處．非有想非無想處．一．別．若
干．見．聞．識．知。得觀意所念．意所思。從此世至
彼世。從彼世至此世。彼於一切則知一切。一
切非是神。一切非神所。神非一切所。彼不計
一切即是神已。彼便知一切。　我於地則知地。
^pb地非是神。地非神所。神非地所。我不計地即
是神已。我便知地。如是水．火．風．神．天．生主．梵
天．無煩．無熱。我於淨則知淨。淨非是神。淨非
神所。神非淨所。我不計淨即是神已。我便知
淨。無量空處．無量識處．無所有處．非有想非
^juan27^pb
^pb無想處．一．別．若干．見．聞．識．知。得觀意所念．意
所思。從此世至彼世。從彼世至此世。我於一
切則知一切。一切非是神。一切非神所。神非
一切所。我不計一切即是神已。我便知一切。
　佛說如是。彼諸比丘聞佛所說。歡喜奉行。想
^pb經第十竟(五百二十六字)。
中阿含經卷第二
十六(八千九百七十九字)
中阿含因品第四
竟(二萬五千五十六字)。
^pb中阿含經卷第二十
七
　　　　東晉罽賓三藏瞿曇僧伽提婆譯
　　林品第五(有十經)(第二小土城誦)
　二林．觀心二　　達．奴波．法本
　優陀羅．蜜丸　　瞿曇彌在後
^n107中阿含林品林經第一我聞如是。　一時。佛遊
舍衛國。在勝林給孤獨園。　爾時。世尊告諸比
丘。比丘者。依一林住。我依此林住。或無正念
便得正念。其心不定而得定心。若不解脫便
得解脫。諸漏不盡而得漏盡。不得無上安隱
涅槃則得涅槃。學道者所須衣被．飲食．床榻．
湯藥．諸生活具。彼一切求索。易不難得。彼比
丘依此林住。依此林住已。若無正念不得正
念。其心不定不得定心。若不解脫不得解脫。
諸漏不盡不得漏盡。不
^pb得無上安隱涅槃。然不得涅槃。學道者所須
衣被．飲食．床榻．湯藥．諸生活具。彼一切求索。
易不難得。彼比丘應作是觀。我出家學道。不
為衣被故。不為飲食．床榻．湯藥故。亦不為諸
生活具故。然我依此林住。或無正念不得正
^pb念。其心不定不得定心。若不解脫不得解脫。
諸漏不盡不得漏盡。不得無上安隱涅槃。然
不得涅槃。學道者所須衣被．飲食．床榻．湯藥．
諸生活具。彼一切求索。易不難得。彼比丘如
是觀已。可捨此林去。　比丘者。依一林住。我依
^pb此林住。或無正念便得正念。其心不定而得
定心。若不解脫便得解脫。諸漏不盡而得漏
盡。不得無上安隱涅槃則得涅槃。學道者所
須衣被．飲食．床榻．湯藥．諸生活具。彼一切求
索。易不難得。彼比丘依此林住。依此林住已。

^pb或無正念便得正念。其心不定而得定心。若
不得解脫便得解脫。諸漏不盡而得漏盡。不
得無上安隱涅槃則得涅槃。學道者所須衣
被．飲食．床榻．湯藥．諸生活具。彼一切求索。甚
難可得。彼比丘應作是觀。我出家學道。不為
^pb衣被故。不為飲食．床榻．湯藥故。亦不為諸生
活具故。然依此林住。或無正念便得正念。其
心不定而得定心。若不解脫便得解脫。諸漏
不盡而得漏盡。不得無上安隱涅槃則得涅
槃。學道者所須衣被．飲食．床榻．湯藥．諸生活
^pb具。彼一切求索。甚難可得。彼比丘如是觀已。
可住此林。　比丘者。依一林住。我依此林住。或
無正念便得正念。其心不定而得定心。若不
解脫便得解脫。諸漏不盡而得漏盡。不得無
上安隱涅槃則得涅槃。學道者所須衣被．飲
食．
^pb床榻．湯藥．諸生活具。彼一切求索。易不難得。
彼比丘依此林住。依此林住已。或無正念不
得正念。其心不定不得定心。若不解脫不得
解脫。諸漏不盡不得漏盡。不得無上安隱涅
槃。然不得涅槃。學道者所須衣被．飲食．床榻．
^pb湯藥．諸生活具。彼一切求索。甚難可得。彼比
丘應作是觀。我依此林住。或無正念不得正
念。其心不定不得定心。若不解脫不得解脫。
諸漏不盡不得漏盡。不得無上安隱涅槃。然
不得涅槃。學道者所須衣被．飲食．床榻．湯藥．
^pb諸生活具。彼一切求索。甚難可得。彼比丘如
是觀已。即捨此林。夜半而去。莫與彼別。　比丘
者。依一林住。我依此林住。或無正念便得正
念。其心不定而得定心。若不解脫便得解脫。
諸漏不盡而得漏盡。不得無上安隱涅槃則
^pb得涅槃。學道者所須衣被．飲食．床榻．湯藥．諸
生活具。彼一切求索。易不難得。彼比丘依此
林住。依此林住已。或無正念便得正念。其心
不定而得定心。若不解脫便得解脫。諸漏不
盡而得漏盡。不得無上安隱涅槃則得涅槃。
^pb學道者所須衣被．飲食．床榻．湯藥．諸生活具。
彼一切求索。易不難得。彼比丘應作是觀。我
依此林住。或無正念便得正念。其心不定而
得定心。若不解脫便得解脫。諸漏不盡而得
漏盡。不得無上安隱涅槃則得涅槃。學道者
^pb所須衣被．飲食．床榻．湯藥．諸生活具。彼一切
求索。易不難得。彼比丘如是觀已。依此林住。
乃可終身至其命盡。如依林住。塜．村邑．依於
人住亦復如是。佛說如是。彼諸比丘聞佛所
說。歡喜奉行。林經第一竟(千一百六十五字
)。
^pb^n108中阿含林品林經第二(第二小土城誦)我聞
如是。　一時。佛遊舍衛國。在勝林給孤獨園。　爾
時。世尊告諸比丘。比丘者。依一林住。我依此
林住。或所為出家學道。欲得沙門義。此義於
我得。學道者所須衣被．飲食．床榻．湯藥．諸生
^pb活具。彼一切求索。易不難得。彼比丘依此林
住。依此林住已。所為出家學道。欲得沙門義。
此義於我不得。學道者所須衣被．飲食．床榻．
湯藥．諸生活具。彼一切求索。易不難得。彼比
丘應作是觀。我出家學道。不為衣被故。不為
^pb飲食．床榻．湯藥故。亦不為諸生活具故。然我
依此林住。所為出家學道。欲得沙門義。此義
於我不得。學道者所須衣被．飲食．床榻．湯藥．
諸生活具。彼一切求索。易不難得。彼比丘如
是觀已。可捨此林去。　比丘者。依一林住。
^pb我依此林住。或所為出家學道。欲得沙門義。
此義於我得。學道者所須衣被．飲食．床榻．湯
藥．諸生活具。彼一切求索。易不難得。彼比丘
依此林住。依此林住已。所為出家學道。欲得
沙門義。此義於我得。學道者所須衣被．飲食．
^pb床榻．湯藥．諸生活具。彼一切求索。甚難可得。
彼比丘應作是觀。我出家學道。不為衣被故。
不為飲食．床榻．湯藥故。亦不為諸生活具故。
然我依此林住。所為出家學道。欲得沙門義。
此義於我得。學道者所須衣被．飲食．床榻．湯
^pb藥．諸生活具。彼一切求索。甚難可得。彼比丘
如是觀已。可住此林。　比丘者。依一林住。我依
此林住。或所為出家學道。欲得沙門義。此義
於我得。學道者所須衣被．飲食．床榻．湯藥．諸
生活具。彼一切求索。易不難得。彼比丘依此
^pb林住。依此林住已。所為出家學道。欲得沙門
義。此義於我不得。學道者所須衣被．飲食．床
榻．湯藥．諸生活具。彼一切求索。甚難可得。彼
比丘應作是觀。我依此林住。所為出家學道。
欲得沙門義。此義於我不得。學道者所須衣
^pb被．飲食．床榻．湯藥．諸生活具。彼一切求索。甚
難可得。彼比丘如是觀已。即捨此林。夜半而
去。莫與彼別。　比丘者。依一林住。我依此林住。
或所為出家學道。欲得沙門義。此義於我得。
學道者所須衣被．飲食．床榻．湯藥．諸生活具。
^pb彼一切求索。易不難得。彼比丘依此林住。依
此林住已。所為出家學道。欲得沙門義。此義
於我得。學道者所須衣被．飲食．床榻．湯藥．諸
生活具。彼一切求索。易不難得。彼比丘應作
是觀。我依此林住。所為出家學道。欲得沙門
^pb義。此義於我得。學道者所須衣被．飲食．床榻．
湯藥．諸生活具。彼一切求索。易不難得。彼比
丘作是觀已。依此林住。乃可終身至其命盡。
如依林住。塚間．村邑．依於人住亦復如是。　佛
說如是。彼諸比丘聞佛所說。歡喜奉行。林經
^pb第二竟(八百三十一字)。
^n109中阿含林品自觀心經第三(第二小土城誦
)我聞如是。　一時。佛遊舍衛國。在勝林給孤獨
園。　爾時。世尊告諸比丘。若有比丘不能善觀
於他心者。當自善觀察於己心。應學如是。云
^pb何比丘善自觀心。比丘者。若有此觀。必多所
饒益。我為得內止。不得最上慧觀法耶。我為
得最上慧觀法。不得內止耶。我為不得內止。
亦不得最上慧觀法耶。我為得內止。亦得最
上慧觀法耶。　若比丘觀已。則知我得內止。不
得最上慧觀法者。彼比丘得內止已。當求最
^pb上慧觀法。彼於後時得內止。亦得最上慧觀
法。若比丘觀已。則知我得最上慧觀法。不得
內止者。彼比丘住最上慧觀法已。當求內止。
彼於後時得最上慧觀法。亦得內止。若比丘
觀已。則知我不得內止。亦不得最上慧觀法
^pb者。如是比丘不得此善法。為欲得故。便以速
求方便。學極精勤。正念正智。忍不令退。猶人
為火燒頭．燒衣。急求方便救頭．救衣。如是。比
丘不得此善法。為欲得故。便以速求方便。學
極精勤。正念正智。忍不令退。彼於後時即得
^pb內止。亦得最上慧觀法。若比丘觀已。則知我
得內止。亦得最上慧觀法。彼比丘住此善法
已。當求漏盡智通作證。所以者何。我說不得
畜一切衣。亦說得畜一切衣。　云何衣我說不
得畜。若畜衣便增長惡不善法．衰退善法者。

^pb如是衣我說不得畜。云何衣我說得畜。若畜
衣便增長善法．衰退惡不善法者。如是衣我
說得畜。如衣．飲食．床榻村邑亦復如是。我說
不得狎習一切人。亦說得狎習一切人。云何
人我說不得狎習。若狎習人便增長惡不善
^pb法．衰退善法者。如是人我說不得狎習。云何
人我說得與狎習。若狎習人便增長善法．衰
退惡不善法者。如是人我說得與狎習。　彼可
習法知如真．不可習法亦知如真。彼可習法．
不可習法知如真已。不可習法便不習。可習
^pb法便習。彼不可習不習。可習法習已。便增長
善法。衰退惡不善法。是謂比丘善自觀心。善
自知心。善取善捨。　佛說如是。彼諸比丘聞佛
所說。歡喜奉行。自觀心經第三竟(六百三十
五字)。
^n110中阿含林品自觀心經第四(第二小土城誦
)
^pb我聞如是。　一時。佛遊舍衛國。在勝林給孤獨
園。　爾時。世尊告諸比丘。若有比丘不能善觀
於他心者。當自善觀察於己心。應學如是。云
何比丘善自觀心。比丘者。若有此觀。必多所
饒益。我為多行增伺。為多行無增伺。我為多
^pb行瞋恚心。為多行無瞋恚心。我為多行睡眠
纏。為多行無睡眠纏。我為多行調貢高。為多
行無調貢高。我為多行疑惑。為多行無疑惑。
我為多行身諍。為多行無身諍。我為多行穢
污心。為多行無穢汙心。我為多行信。為多行
^pb不信。我為多行精進。為多行懈怠。我為多行
念。為多行無念。我為多行定。為多行無定。我
為多行惡慧。為多行無惡慧。　若比丘觀時。則
知我多行增伺．瞋恚心．睡眠纏．調．貢高．疑惑．
身諍．穢汙心．不信．懈怠．無念．無定．多行惡慧
^pb者。彼比丘欲滅此惡不善法故。便以速求方
便。學極精勤。正念正智。忍不令退。猶人為火
燒頭．燒衣．急求方便救頭．救衣。如是。比丘欲
滅此惡不善法故。便以速求方便。學極精勤。
正念正智。忍不令退。若比丘觀時。則知我多
^pb行無增伺．無瞋恚心．無睡眠纏．無調貢高．無
疑惑．無身諍．無穢污心．有信．有進．有念．有定．
多行無惡慧者。彼比丘住此善法已。當求漏
盡智通作證。所以者何。我說不得畜一切衣。
亦說得畜一切衣。云何衣我說不得畜。若畜
^pb衣便增長惡不善法．衰退善法者。如是衣我
說不得畜。云何衣我說得畜。若畜衣便增長
善法．衰退惡不善法者。如是衣我說得畜。如
衣。飲食．床榻村邑亦復如是。我說不得狎習
一切人。亦說得狎習一切人。云何人我說不
^pb得狎習。若狎習人便增長惡不善法．衰退善
法者。如是人我說不得狎習。云何人我說得
與狎習。若狎習人便增長善法．衰退惡不善
法者。如是人我說得與狎習。彼可習法知如
真。不可習法亦知如真。彼可習法．不可習法
^pb知如真已。不可習法便不習。可習法便習。彼
不可習法不習。可習法習已。便增長善法。衰
退惡不善法。是謂比丘善自觀心。善自知心。
善取善捨。　佛說如是。彼諸比丘聞佛所說。歡
喜奉行。自觀心經第四竟(六百六十字)。
^pb^n111中阿含林品達梵行經第五(第二小土城誦
)我聞如是。　一時。佛遊拘樓瘦。在劍磨瑟曇拘
樓都邑。　爾時。世尊告諸比丘。我當為汝說法。
初妙．中妙．竟亦妙。有文有義。具足清淨。顯現
梵行。謂名達梵行。能盡諸漏。汝等諦聽。善思
^pb念之。　時。諸比丘受教而聽。　世尊告曰。汝等當
知漏。知漏所因生。知漏有報。知漏勝如。知漏
滅盡。知漏滅道。汝等當知覺。知覺所因生。知
覺有報。知覺勝如。知覺滅盡。知覺滅道。汝等
當知想。知想所因生。知想有報。知想勝如。知
^pb想滅盡。知想滅道。汝等當知欲。知欲所因生。
知欲有報。知欲勝如。知欲滅盡。知欲滅道。汝
等當知業。知業所因生。知業有報。知業勝如。
知業滅盡。知業滅道。汝等當知苦。知苦所因
生。知苦有報。知苦勝如。知苦滅盡。知苦滅道。
^pb　云何知漏。謂有三漏欲漏．有漏．無明漏。是謂
知漏。云何知漏所因生。謂無明也。因無明則
便有漏。是謂知漏所因生。云何知漏有報。謂
無明纏者。為諸漏所漬。彼因此受報。或得善
處。或得惡處。是謂知漏有報。云何知漏勝如。

^pb謂或有漏生地獄中。或有漏生畜生中。或有
漏生餓鬼中。或有漏生天上。或有漏生人間。
是謂知漏勝如。云何知漏滅盡。謂無明滅。漏
便滅。是謂知漏滅盡。云何知漏滅道。謂八支
聖道。正見。乃至正定為八。是謂知漏滅道。若
^pb比丘如是知漏。知漏所因生。知漏受報。知漏
勝如。知漏滅盡。知漏滅道者。是謂達梵行。能
盡一切漏。　云何知覺。謂有三覺樂覺．苦覺．不
苦不樂覺。是謂知覺。云何知覺所因生。謂更
樂也。因更樂則便有覺。是謂知覺所因生。云
^pb何知覺有報。謂愛也。愛為覺報。是謂知覺有
報。云何知覺勝如。謂比丘者。覺樂覺時便知
覺樂覺。覺苦覺時便知覺苦覺。覺不苦不樂
覺時便知覺不苦不樂覺。樂身．苦身．不苦不
樂身。樂心．苦心．不苦不樂心。樂食．苦食．不苦
^pb不樂食．樂無食．苦無食．不苦不樂無食。樂欲．
苦欲．不苦不樂欲。樂無欲．苦無欲覺．不苦不
樂無欲覺時。便知覺不苦不樂無欲覺。是謂
知覺勝如。云何知覺滅盡。謂更樂滅。覺便滅。
是謂知覺滅盡。云何知覺滅道。謂八支聖道。
^pb正見。乃至正定為八。是謂知覺滅道。若比丘
如是知覺。知覺所因生。知覺有報。知覺勝如。
知覺滅盡。知覺滅道者。是謂達梵行。能盡一
切覺。云何知想。謂有四想。比丘者。小想亦知。
大想亦知。無量想亦知。無所有處想亦知。是
^pb謂知想。云何知想所因生。謂更樂也。因更樂
則便有想。是謂知想所因生。云何知想有報。
謂說也。隨其想便說。是謂知想有報。云何知
想勝如。謂或有想想色。或有想想聲。或有想
想香。或有想想味。或有想想觸。是謂知想勝
^pb如。云何知想滅盡。謂更樂滅想便滅。是謂知
想滅盡。云何知想滅道。謂八支聖道。正見。乃
至正定為八。是謂知想滅道。若比丘如是知
想。知想所因生。知想有報。知想勝如。知想滅
盡。知想滅道者。是謂達梵行。能盡一切想。　云
^pb何知欲。謂有五欲功德。可愛．可喜．美色．欲想
應．甚可樂。云何為五。眼知色。耳知聲。鼻知香。
舌知味。身知觸。是謂知欲。云何知欲所因生。
謂更樂也。因更樂則便有欲。是謂知欲所因
生。云何知欲有報。謂隨欲種愛樂。著而住彼。
^pb因此受報有福處．無福處．不動處。是謂知欲
有報。云何知欲勝如。謂或有欲欲色。或有欲
欲聲。或有欲欲香。或有欲欲味。或有欲欲觸。
是謂知欲勝如。云何知欲滅盡。謂更樂滅欲
便滅。是謂知欲滅盡。云何知欲滅道。謂八支
^pb聖道。正見。乃至正定為八。是謂知欲滅道。若
比丘如是知欲。知欲所因生。知欲受報。知欲
勝如。知欲滅盡。知欲滅道者。是謂達梵行。能
盡一切欲。　云何知業。謂有二業思．已思業。是
謂知業。云何知業所因生。謂更樂也。因更樂
^pb則便有業。是謂知業所因生。云何知業有報。
謂或有業黑有黑報。或有業白有白報。或有
業黑白黑白報。或有業不黑不白無報。業業
盡。是謂知業有報。云何知業勝如。謂或有業
生地獄中。或有業生畜生中。或有業生餓鬼
^pb中。或有業生天上。或有業生人間。是謂知業
勝如。云何知業滅盡。謂更樂滅業便滅。是謂
知業滅盡。云何知業滅道。謂八支聖道。正見。
乃至正定為八。是謂知業滅道。若比丘如是
知業。知業所因生。知業有報。知業勝如。知業
^pb滅盡。知業滅道者。是謂達梵行。能盡一切業。
　云何知苦。謂生苦．老苦．病苦．死苦．怨憎會苦．
愛別離苦．所求不得苦．略五盛陰苦。是謂知
苦。云何知苦所因生。謂愛也。因愛生苦。是謂
知苦所因生。云何知苦有報。謂或有苦微遲
^pb滅。或有苦微疾滅。或有苦盛遲滅。或有苦盛
疾滅。苦苦盡。是謂知苦有報。云何知苦勝如。
謂不多聞愚癡凡夫。不遇善知識。不御聖法
法。身生覺極苦甚重苦。命將欲絕。出此從外。
更求於彼。或有沙門．梵志持一句咒。或二．三．
^pb四．多句咒。或持百句咒。彼治我苦。如是因求
生苦。因習生苦。苦滅。是謂知苦勝如。云何知
苦滅盡。謂愛滅苦便滅。是謂知苦滅盡。云何
知苦滅道。謂八支聖道。正見。乃至正定為八。
是謂知苦滅道。若比丘如是知苦。知苦所因
生。
^pb知苦有報。知苦勝如。知苦滅盡。知苦滅道者。
是謂達梵行。能盡一切苦。　佛說如是。彼諸比
丘聞佛所說。歡喜奉行。達梵行經第五竟(一
千六百四十二字)。
^n112中阿含林品阿奴波經第六(第二小土城誦
^pb)我聞如是。　一時。佛遊跋耆瘦。在阿奴波跋耆
都邑。　爾時。世尊則於晡時從宴坐起。堂上來
下。告曰。阿難。共汝往至阿夷羅和帝河浴。　尊
者阿難白曰。唯然。　於是。世尊將尊者阿難往
至阿夷羅和帝河。脫衣岸上。便入水浴。浴已
^pb還出。拭體著衣。　爾時。尊者阿難執扇扇佛。於
是。世尊迴顧告曰。阿難。提和達哆以放逸故。
墮極苦難。必至惡處。生地獄中。住至一劫不
可救濟。阿難。汝不曾從諸比丘聞。謂我一向
記提和達哆必至惡處。生地獄中。住至一劫
不可救濟耶。　尊者阿難白曰。唯然。　爾時。有一
^pb比丘語尊者阿難。世尊以他心智知提和達
哆心故。一向記提和達哆必至惡處。生地獄
中。住至一劫不可救濟耶。　世尊告曰。阿難。彼
比丘或有小。或有中。或有大。或年少不自知。
所以者何。如來已一向記彼故有疑惑。阿難。
^pb我不見此世。天及魔．梵．沙門．梵志。從人至天。
謂我一向記如提和達哆。所以者何。阿難。我
一向記提和達哆必至惡處。生地獄中。住至
一劫不可救濟。阿難。若我見提和達哆有白
淨法如一毛許。我便不一向記提和達哆必
^pb至惡處。生地獄中。住至一劫不可救濟。阿難。
我以不見提和達哆有白淨法如一毛許。是
故我一向記提和達哆必至惡處。生地獄中。
住至一劫不可救濟。　阿難。猶去村不遠有大
深廁。或人墮中。沒在其底。若人來。為起大慈
^pb哀。憐念愍傷。求義及饒益。求安隱快樂。彼人
來已。旋轉視之而作是說。此人可得一處如
毛髮許。糞所不污。令我得捉挽出之耶。彼遍
觀視。不見此人有一淨處如毛髮許。糞所不
污。可得手捉挽出之也。如是。阿難。若我見提
^pb和達哆有白淨法如一毛者。我不一向記提
和達哆必至惡處。生地獄中。住至一劫不可
救濟。阿難。以我不見提和達哆有白淨法如
一毛許。是故我一向記提和達哆必至惡處。
生地獄中。住至一劫不可救濟。　於是。尊者阿
^pb難啼泣。以手抆淚。白曰。世尊。甚奇。甚特。謂世
尊一向記提和達哆必至惡處。生地獄中。住
至一劫不可救濟。　世尊告曰。如是。阿難。如是。
阿難。我一向記提和達哆必至惡處。生地獄
中。住至一劫不可救濟。阿難。若汝從如來聞
^pb大人根智分別者。必得上信如來而懷歡喜。
　於是。尊者阿難叉手向佛。白曰。世尊。今正是
時。善逝。今正是時。若世尊為諸比丘說大人
根智分別者。諸比丘從世尊聞。當善受持。世
尊告曰。阿難。諦聽。善思念之。我今為汝說大
^pb人根智分別。　尊者阿難受教而聽。　世尊告曰。
阿難。如來以他心智觀他人心。知此人成就
善法。亦成就不善法。如來後時以他心智復
觀此人心。知此人滅善法。生不善法。此人善
法已滅。不善法已生。餘有善根而不斷絕。從
^pb此善根當復更生善。如是此人得清淨法。阿
難。猶如平旦日初。出時闇滅明生。阿難。於意
云何。日轉昇上。至于食時。闇已滅。明已生耶。
　尊者阿難白曰。爾也。世尊。如是。阿難。如來以
他心智觀他人心。知此人成就善法。亦成就
^pb不善法。如來後時以他心智復觀此人心。知
此人滅善法。生不善法。此人善法已滅。不善
法已生。餘有善根而不斷絕。從是善根當復
更生善。如是此人得清淨法。阿難。猶如穀種。
不壞不破。不腐不剖。不為風熱所傷。秋時密
^pb藏。若彼居士善治良田。以種灑中。隨時雨溉。
阿難。於意云何。此種寧得轉增長不。　尊者阿
難白曰。爾也。世尊。　如是。阿難。如來以他心智
觀他人心。知此人成就善法。亦成就不善法。
如來後時以他心智復觀此人心。知此人滅
^pb善法。生不善法。此人善法已滅。不善法已生。
餘有善根而不斷絕。從是善根當復更生善。
如是此人得清淨法。阿難。是謂如來大人根
智。如是如來正知諸法本。　復次。阿難。如來以
他心智觀他人心。知此人成就善法。亦成就
^pb不善法。如來後時以他心智復觀此人心。知
此人滅善法。生不善法。此人善法已滅。不善
法已生。餘有善根而未斷絕。必當斷絕。如是
此人得衰退法。阿難。猶如下晡日垂沒時。明
滅闇生。阿難。於意云何。彼日已沒。明已滅。闇
^pb已生耶。　尊者阿難白曰。爾也。世尊。　如是。阿難。
如來以他心智觀他人心。知此人成就善法。
亦成就不善法。如來後時以他心智復觀此
人心。知此人滅善法。生不善法。此人善法已
滅。不善法已生。餘有善根而未斷絕。必當斷
^pb絕。如是此人得衰退法。阿難。猶如穀種。不壞
不破。不腐不剖。不為風熱所傷。秋時密藏。若
彼居士善治良田。以種灑中。雨不隨時。阿難。
於意云何。此種寧得轉增長耶。　尊者阿難白
曰。不也。世尊。　如是。阿難。如來以他心智觀他
^pb人心。知此人成就善法。亦成就不善法。如來
後時以他心智復觀此人心。知此人滅善法。
生不善法。此人善法已滅。不善法已生。餘有
善根而未斷絕。必當斷絕。如是此人得衰退
法。阿難。是謂如來大人根智。如是如來正知
^pb諸法本。　復次。阿難。如來以他心智觀他人心。
我不見此人有白淨法如一毛許。此人惡不
善法一向充滿穢污。為當來有本煩熱苦報．
生老病死因。如是此人身壞命終。必至惡處。
生地獄中。阿難。猶如種子。腐壞破剖。為風熱
^pb所傷。秋時不密藏。若彼居士非是良田。又不
善治。便下種子。雨不隨時。阿難。於意云何。此
種寧得轉增長耶。　尊者阿難白曰。不也。世尊。
　如是。阿難。如來以他心智觀他人心。我不見
此人有白淨法如一毛許。此人惡不善法一
^pb向充滿穢污。為當來有本煩熱苦報．生老病
死因。如是此人身壞命終。必至惡處。生地獄
中。阿難。是謂如來大人根智。如是如來正知
諸法本。於是。尊者阿難叉手向佛。白曰。世尊
已說如此三種之人。寧可更說異三種人耶。
^pb　世尊告曰。可說也。阿難。如來以他心智觀他
人心。知此人成就不善法。亦成就善法。如來
後時以他心智復觀此人心。知此人滅不善
法而生善法。此人不善法已滅。善法已生。餘
有不善根而不斷絕。從是不善根當復更生
^pb不善。如是此人得衰退法。阿難。猶如燃火。始
然之時。盡然一㷿彼或有人益以燥草。足以槁
木。阿難。於意云何。彼火寧轉增熾盛耶。　尊者
阿難白曰。爾也。世尊。　如是。阿難。如來以他心
智觀他人心。知此人成就不善法。亦成就
^pb善法。如來後時以他心智復觀此人心。知此
人滅不善法而生善法。此人不善法已滅。善
法已生。餘有不善根而不斷絕。從是不善根
當復更生不善。如是此人得衰退法。阿難。是
謂如來大人根智。如是如來正知諸法本。　復
^pb次。阿難。如來以他心智觀他人心。成就不善
法。亦成就善法。如來後時以他心智復觀此
人心。知此人滅不善法而生善法。此人不善
法已滅。善法已生。餘有不善根而未斷絕。必
當斷絕。如是此人得清淨法。阿難。猶如然火
^pb熾然之時。盡然一㷿彼或有人從此盛火。置平
淨地。或著石上。阿難。於意云何。彼火寧轉增
熾盛耶。　尊者阿難白曰。不也。世尊。如是。阿難。
如來以他心智觀他人心。知此人成就不善
法。亦成就善法。如來後時以他心智復觀
^pb此人心。知此人滅不善法而生善法。此人不
善法已滅。善法已生。餘有不善根而未斷絕。
必當斷絕。如是此人得清淨法。阿難。是謂如
來大人根智。如是如來正知諸法本。　復次。阿
難。如來以他心智觀他人心。我不見此人有
^pb黑業如一毛許。此人善法一向充滿與樂樂
報。必生樂處而得長壽。如是此人即於現世
必得般涅槃。阿難。猶如火炭。久滅已冷。彼或
有人雖益以燥草。足以槁木。阿難。於意云何。
彼死火炭寧可復得熾然之耶。　尊者阿難白
^pb曰。不也。世尊。　如是。阿難。如來以他心智觀他
人心。我不見此人有黑業如一毛許。此人善
法一向充滿與樂樂報。必生樂處而得長壽。
如是此人即於現世必得般涅槃。阿難。是謂
如來大人根智。如是如來正知諸法本。　阿難。

^juan28^pb
^pb前說三人者。第一人得清淨法。第二人得衰
退法。第三人身壞命終。必至惡處。生地獄中。
後說三人者。第一人得衰退法。第二人得清
淨法。第三人即於現世得般涅槃。阿難。我已
為汝說大人根智。如尊師所為弟子起大慈
^pb哀。憐念愍傷。求義及饒益。求安隱快樂。我今
已作。汝等當復自作。至無事處．山林樹下．空
安靜處。宴坐思惟。勿得放逸。勤加精進。莫令
後悔。此是我之教敕。是我訓誨。　佛說如是。彼
諸比丘聞佛所說。歡喜奉行。阿奴波經第六
^pb竟(二千六百四十六字)。
中阿含經卷第二十
七(七千五百八十二字)
中阿含經卷第二十
八
　　　　東晉罽賓三藏瞿曇僧伽提婆譯
^n113中阿含林品諸法本經第七(第二小土城誦
)我聞如是。　一時。佛遊舍衛國。在勝林給孤獨
園。　爾時。世尊告諸比丘。若諸異學來問汝等。
一切諸法以何為本。汝等應當如是答彼。一
切諸法以欲為本。彼若復問。以何為和。當如
是答。以更樂為和。彼若復問。以何為來。當如
是答。以覺為來。彼若復問。以何為有。當如是
答。以思想為有。彼若復問。以何為上主。當如
是答。以念為上主。彼若復問。以何為前。當如
是答。以定為前。彼若復問。以何為上。當如是
答。以慧為上。彼若復問。以何為真。當如是答。
以解脫為真。彼若復問。以何為訖。當如是答。
以涅槃為訖。是為比丘欲為諸法本。更樂為
諸法
^pb和。覺為諸法來。思想為諸法有。念為諸法上
主。定為諸法前。慧為諸法上。解脫為諸法真。
涅槃為諸法訖。是故比丘當如是學。　習出家
學道心。習無常想。習無常苦想。習苦無我想。
習不淨想。習惡食想。習一切世間不可樂想。
^pb習死想。知世間好惡。習如是想心。知世間習
有。習如是想心。知世間習．滅．味．患．出要如真。
習如是想心。若比丘得習出家學道心者。得
習無常想。得習無常苦想。得習苦無我想。得
習不淨想。得習惡食想。得習一切世間不可
^pb樂想。得習死想。知世間好惡。得習如是想心。
知世間習有。得習如是想心。知世間習．滅．味．
患．出要如真。得習如是想心者。是謂比丘斷
愛除結。正知正觀諸法已。便得苦邊。　佛說如
是。彼諸比丘聞佛所說。歡喜奉行。諸法本經
第七竟(四百五十七字)。
^pb^n114中阿含林品優陀羅經第八(第二小土城誦
)我聞如是。　一時。佛遊舍衛國。在勝林給孤獨
園。　爾時。世尊告諸比丘。優陀羅羅摩子。彼在
眾中。數如是說。於此生中。觀此覺此。不知癰
本。然後具知癰本。優陀羅羅摩子無一切知
^pb自稱一切知。實無所覺自稱有覺。優陀羅羅
摩子。如是見．如是說。有者。是病．是癰．是刺。設
無想者。是愚癡也。若有所覺。是止息．是最妙。
謂乃至非有想非無想處。彼自樂身。自受於
身。自著身已。修習乃至非有想非無想處。身
^pb壞命終。生非有想非無想天中。彼壽盡已。復
來此間。生於狸中。此比丘正說者於此生中。
觀此覺此。不知癰本。然後具知癰本。　云何比
丘正觀耶。比丘者。知六更觸。知習．知滅．知味．
知患．知出要。以慧知如真。是謂比丘正觀也。
云何
^pb比丘覺。比丘者。知三覺。知習．知滅．知味．知患．
知出要。以慧知如真。是謂比丘覺。云何比丘
不知癰本。然後具知癰本。比丘者。知有愛滅。
拔其根本。至竟不復生。是謂比丘不知癰本。
然後具知癰本。癰者。謂此身也。色麤四大。從
^pb父母生。飲食長養。衣被按摩。澡浴強忍。是無
常法．壞法．散法．是謂癰也。癰本者。謂三愛也。
欲愛．色愛．無色愛。是謂癰本。癰一切漏者。謂
六更觸處也。眼漏視色。耳漏聞聲。鼻漏嗅香。
舌漏嘗味。身漏覺觸。意漏知諸法。是謂癰一
^pb切漏。　比丘。我已為汝說癰說癰本。如尊師所
為弟子起大慈哀。憐念愍傷。求義及饒益。求
安隱快樂者。我今已作。汝等亦當復自作。至
無事處．山林樹下．空安靜處。燕坐思惟。勿得
放逸。勤加精進。莫令後悔。此是我之教
^pb敕。是我訓誨。　佛說如是。彼諸比丘聞佛所說。
歡喜奉行。優陀羅經第八竟(五百一十四字
)。
^n115中阿含林品蜜丸喻經第九(第二小土城誦
)我聞如是。　一時。佛遊釋羇瘦。在迦維羅衛。爾
^pb時。世尊過夜平旦。著衣持缽。為乞食故。入迦
維羅衛。食訖。中後收舉衣缽。澡洗手足。以尼
師壇著於肩上。往詣竹林釋迦寺中。入彼大
林。至一樹下敷尼師檀。結加趺坐。　於是。執杖
釋拄杖而行。中後彷徉。往詣佛所。共相問訊。
^pb拄杖立佛前。問世尊曰。沙門瞿曇。以何為宗
本。說何等法。　世尊答曰。釋。若一切世間。天及
魔．梵．沙門．梵志。從人至天。使不鬥諍。修習離
欲清淨梵志。捨離諂曲。除悔。不著有．非有。亦
無想。是我宗本。說亦如是。　於是。執杖釋聞佛
所說不是不非。執杖釋奮頭而去。　於是。世尊
^pb執杖釋去後不久。則於晡時。從燕坐起。往詣
講堂。比丘眾前敷座而坐。告諸比丘。我今平
旦著衣持缽。為乞食故。入迦維羅衛。食訖。中
後收舉衣缽。澡洗手足。以尼師檀著於肩上。
往詣竹林釋迦寺中。入彼大林。至一樹下敷
^pb尼師檀。結跏趺坐。於是。執杖釋拄杖而行。中
後彷徉。來詣我所。共相問訊。拄杖立我前。問
我曰。沙門瞿曇。以何為宗本。說何等法。我答
曰。釋。若一切世間。天及魔．梵．沙門．梵志。從人
至天。使不鬥諍。修習離欲清淨梵志。捨離諂
^pb曲。除悔。不著有．非有。亦無想。是我宗本。說亦
如是。彼執杖釋聞我所說不是不非。執杖釋
奮頭而去。　於是。有一比丘即從坐起。偏袒著
衣。叉手向佛。白曰。世尊。云何一切世間。天及
魔．梵．沙門．梵志。從人至天。使不鬥諍。云何修
^pb習離欲。得清淨梵志。云何捨離諂曲。除悔。不
著有．非有。亦無想耶。　世尊告曰。比丘。若人所
因念。出家學道。思想修習。及過去．未來．今現
在法。不愛．不樂．不著．不住。是說苦邊欲使。恚
使．有使．慢使．無明使．見使．疑使．鬥諍．憎嫉．諛
^pb諂．欺誑．妄言．兩舌及無量惡不善之法。是說
苦邊。　佛說如是。即從坐起。入室燕坐。　於是。諸
比丘便作是念。諸賢當知世尊略說此義。不
廣分別。即從坐起。入室燕坐。若人所因念。出
家學道。思想修習。及過去．未來．今現在法。不
^pb愛．不樂．不著．不住。是說苦邊。欲使．恚使．有使．
慢使．無明使．見使．疑使．鬥諍．憎嫉．諛諂．欺誑．
妄言．兩舌及無量惡不善之法。是說苦邊。彼
復作是念。諸賢誰能廣分別世尊向所略說
義。彼復作是念。尊者大迦旃延常為世尊之
^pb所稱譽。及諸智梵行人。尊者大迦旃延能廣
分別世尊向所略說義。諸賢共往詣尊者大
迦旃延所。請說此義。若尊者大迦旃延為分
別者。我等當善受持。　於是。諸比丘往詣尊者
大迦旃延所。共相問訊。卻坐一面。白曰。尊者
^pb大迦旃延。當知世尊略說此義。不廣分別。即
從坐起。入室燕坐。比丘。若人所因念。出家學
道。思想修習。及過去．未來．今現在法。不愛．不
樂．不著．不住。是說苦邊。欲使．恚使．有使．慢使．
無明使．見使．疑使．鬥諍．憎嫉．諛諂．欺誑．妄言．
^pb兩舌及無量惡不善之法。是說苦邊。我等便
作是念。諸賢誰能廣分別世尊向所略說義。
我等復作是念。尊者大迦旃延常為世尊之
所稱譽。及諸智梵行人。尊者大迦旃延能廣
分別世尊向所略說義。唯願尊者大迦旃延
^pb為慈愍故而廣說之。　爾時。尊者大迦旃延告
曰。諸賢。聽我說喻。慧者聞喻則解其義。諸賢。
猶如有人欲得求實。為求實故。持斧入林。彼
見大樹成根．莖．節．枝．葉．華．實。彼人不觸根．莖．
節．實。但觸枝．葉。諸賢所說亦復如是。世尊現
^pb在捨來就我而問此義。所以者何。諸賢。當知
世尊是眼．是智．是義．是法．法主．法將。說真諦
義。現一切義由彼世尊。諸賢應往詣世尊所
而問此義。世尊。此云何。此何義。如世尊說者。
諸賢等當善受持。　時。諸比丘白曰。唯然。尊者
^pb大迦旃延。世尊是眼．是智．是義．是法．法主．法
將。說真諦義。現一切義由彼世尊。我等應往
詣世尊所而問此義。世尊。此云何。此何義。如
世尊說者。我等當善受持。然。尊者大迦旃延
常為世尊之所稱譽。及諸智梵行人。尊者大
^pb迦旃延能廣分別世尊向所略說義。唯願尊
者大迦旃延為慈愍故而廣說之。　尊者大迦
旃延告諸比丘。諸賢等共聽我所說。諸賢。緣
眼及色。生眼識。三事共會。便有更觸。緣更觸
便有所覺。若所覺便想。若所想便思。若所思
^pb便念。若所念便分別。比丘者因是念出家學
道。思想修習。此中過去．未來．今現在法。不愛．
不樂．不著．不住。是說苦邊。欲使．恚使．有使．慢
使．無明使．見使．疑使．鬥諍．憎嫉．諛諂．欺誑．妄
言．兩舌及無量惡不善之法。是說苦邊。如是
^pb耳．鼻．舌．身緣意及法。生意識。三事共會。便有
更觸。緣更觸便有所覺。若所覺便想。若所想
便思。若所思便念。若所念便分別。比丘者因
是念出家學道。思想修習。此中過去．未來．今
現在法。不愛．不樂．不著．不住。是說苦邊。欲使．

^pb恚使．有使．慢使．無明使．見使．疑使．鬥諍．憎嫉．
諛諂．欺誑．妄言．兩舌及無量惡不善之法。是
說苦邊。　諸賢。比丘者。除眼．除色．除眼識。有更
觸施設更觸者。是處不然。若不施設更觸。有
覺施設覺者。是處不然。若不施設覺。有施設
^pb念．出家學道．思想修習者。是處不然。如是耳．
鼻．舌．身。除意．除法．除意識。有更觸施設更觸
者。是處不然。若不施設更觸。有覺施設覺者。
是處不然。若不施設覺。有施設念．出家學道．
思想修習者。是處不然。　諸賢。比丘者。因眼．因
^pb色．因眼識。有更觸施設更觸者。必有此處。因
施設更觸。有覺施設覺者。必有此處。因施設
覺。有施設念．出家學道．思想修習者。必有此
處。如是耳．鼻．舌．身。因意．因法．因意識。有更觸
施設更觸者。必有此處。因施設更觸。有覺施
^pb設覺者。必有此處。因施設覺。有施設念．出家
學道．思想修習者。必有此處。諸賢。謂世尊略
說此義．不廣分別。即從坐起。入室燕坐。比丘。
若人所因念。出家學道。思想修習。及過去．未
來．今現在法。不愛．不樂．不著．不住。是說苦邊。
^pb欲使．恚使．有使．慢使．無明使．見使．疑使．鬥諍．
憎嫉．諛諂．欺誑．妄言．兩舌及無量惡不善之
法。是說苦邊。此世尊略說不廣分別義。我以
此句．以此文廣說如是。諸賢。可往向佛具陳。
若如世尊所說義者。諸賢等便可受持。於是。
^pb諸比丘聞尊者大迦旃延所說。善受持誦。即
從坐起。遶尊者大迦旃延三匝而去。往詣佛
所。稽首作禮。卻坐一面。白曰。世尊。向世尊略
說此義。不廣分別。即從坐起。入室宴坐。尊者
大迦旃延以此句．以此文而廣說之。　世尊聞
^pb已。歎曰。善哉。善哉。我弟子中有眼．有智．有法．
有義。所以者何。謂師為弟子略說此義。不廣
分別。彼弟子以此句．以此文而廣說之。如迦
旃延比丘所說。汝等應當如是受持。所以者
何。以說觀義應如是也。比丘。猶如有人因行
^pb無事處．山林樹間。忽得蜜丸。隨彼所食而得
其味。如是族姓子於我此正法．律。隨彼所觀
而得其味。觀眼得味。觀耳．鼻．舌．身。觀意得味。
　爾時。尊者阿難執拂侍佛。於是。尊者阿難叉
手向佛。白曰。世尊。此法名何等。我當云何奉
^pb持。　世尊告曰。阿難。此法名為蜜丸喻。汝當受
持。　於是。世尊告諸比丘。汝等受此蜜丸喻法。
當諷誦讀。所以者何。比丘。此蜜丸喻有法有
義。梵行之本。趣通趣覺。趣於涅槃。若族姓子
剃除鬚髮。著袈裟衣。至信．捨家．無家．學道者。
當
^pb善受持此蜜丸喻。　佛說如是。尊者阿難及諸
比丘聞佛所說。歡喜奉行。蜜丸喻經第九竟
(二千二百七十二字)。
^n116中阿含林品瞿曇彌經第十(第二小土城誦
)我聞如是。　一時。佛遊釋羇瘦。在迦維羅衛尼
^pb拘類樹園。與大比丘眾俱受夏坐。　爾時。瞿曇
彌大愛往詣佛所。稽首佛足。卻住一面。白曰。
世尊。女人可得第四沙門果耶。因此故。女人
於此正法．律中。至信．捨家．無家．學道耶。　世尊
告曰。止。止。瞿曇彌。汝莫作是念。女人於此正
^pb法．律中。至信．捨家．無家．學道。瞿曇彌。如是汝
剃除頭髮。著袈裟衣。盡其形壽。淨修梵行。　於
是。瞿曇彌大愛為佛所制。稽首佛足。繞三匝
而去。　爾時。諸比丘為佛治衣。世尊不久於釋
羇瘦受夏坐竟。補治衣訖。過三月已。攝衣持
缽。當遊人間。瞿曇彌大愛聞諸比丘
^pb為佛治衣。世尊不久於釋羇瘦受夏坐竟。補
治衣訖。過三月已。攝衣持缽。當遊人間。瞿曇
彌大愛聞已。復詣佛所。稽首佛足。卻住一面。
白曰。世尊。女人可得第四沙門果耶。因此故。
女人於此正法．律中。至信．捨家．無家．學道耶。
^pb　世尊亦再告曰。止。止。瞿曇彌。汝莫作是念。女
人於此正法．律中。至信．捨家．無家．學道。瞿曇
彌。如是汝剃除頭髮。著袈裟衣。盡其形壽。淨
修梵行。　於是。瞿曇彌大愛再為佛所制。稽首
佛足。遶三匝而去。彼時。世尊於釋羇瘦受夏
^pb坐竟。補治衣訖。過三月已。攝衣持缽。遊行人
間。瞿曇彌大愛聞世尊於釋羇瘦受夏坐竟。
補治衣訖。過三月已。攝衣持缽。遊行人間。瞿
曇彌大愛即與舍夷諸老母。俱隨逐佛後。展
轉往至那摩提。住那摩提揵尼精
^pb舍。於是。瞿曇彌大愛復詣佛所。稽首佛足。卻
住一面。白曰。世尊。女人可得第四沙門果耶。
因此故。女人於此正法．律中。至信．捨家．無家．
學道耶。　世尊至三告曰。止。止。瞿曇彌。汝莫作
是念。女人於此正法．律中。至信．捨家．無家．學
^pb道。瞿曇彌大愛。如是汝剃除頭髮。著袈裟衣。
盡其形壽。淨修梵行。　於是。瞿曇彌大愛三為
世尊所制。稽首佛足。繞三匝而去。　彼時。瞿曇
彌大愛塗跣污足。塵土坌體。疲極悲泣。住立
門外。尊者阿難見瞿曇彌大愛塗跣污足。塵
^pb土坌體。疲極悲泣。住立門外。見已。問曰。瞿曇
彌。以何等故。塗跣污足。塵土坌體。疲極悲泣。
住立門外。　瞿曇彌大愛答曰。尊者阿難。女人
不得於此正法．律中。至信．捨家．無家．學道。　尊
者阿難語曰。瞿曇彌。今且住
^pb此。我往詣佛。白如是事。　瞿曇彌大愛白曰。唯
然。尊者阿難。　於是。尊者阿難往詣佛所。稽首
佛足。叉手向佛。白曰。世尊。女人可得第四沙
門果耶。因此故。女人得於此正法．律中。至信．
捨家．無家．學道耶。　世尊告曰。止。止。阿難。汝莫
^pb作是念。女人得於此正法．律中。至信．捨家．無
家．學道。阿難。若使女人得於此正法．律中。至
信．捨家．無家．學道者。令此梵行便不得久住。
阿難。猶如人家多女少男者。此家為得轉興
盛耶。　尊者阿難白曰。不也。世尊。　如是。阿難。若
^pb使女人得於此正法．律中。至信．捨家．無家．學
道者。令此梵行不得久住。阿難。猶如稻田及
麥田中。有穢生者必壞彼田。如是。阿難。若使
女人得於此正法．律中。至信．捨家．無家．學道
者。令此梵行不得久住。　尊者阿難復白曰。
^pb世尊。瞿曇彌大愛為世尊多所饒益。所以者
何。世尊母亡後。瞿曇彌大愛鞠養世尊。　世尊
告曰。如是。阿難。如是。阿難。瞿曇彌大愛多饒
益我。謂母亡後。鞠養於我。阿難。我亦多饒益
於瞿曇彌大愛。所以者何。阿難。瞿曇彌大愛
^pb因我故。得歸佛．歸法．歸比丘僧。不疑三尊及
苦．習．滅．道。成就於信。奉持禁戒。修學博聞。成
就布施而得智慧。離殺．斷殺．離不與取．斷不
與取。離邪婬．斷邪婬。離妄言．斷妄言。離酒．斷
酒。阿難。若使有人因人故。得歸佛．歸法．歸比
^pb丘僧。不疑三尊及苦．習．滅．道。成就於信。奉持
禁戒。修學博聞。成就布施而得智慧。離殺．斷
殺。離不與取．斷不與取。離邪婬．斷邪婬。離妄
言．斷妄言。離酒．斷酒。阿難。設使此人為供養
彼人衣被．飲食．臥具．湯藥．諸生
^pb活具。至盡形壽。不得報恩。　阿難。我今為女人
施設八尊師法。謂女人不當犯。女人奉持。盡
其形壽。阿難。猶如魚師及魚師弟子。深水作
塢。為守護水。不令流出。如是。阿難。我今為女
人說八尊師法。謂女人不當犯。女人奉持。盡
^pb其形壽。云何為八。阿難。比丘尼當從比丘求
受具足。阿難。我為女人施設此第一尊師法。
謂女人不當犯。女人奉持。盡其形壽。阿難。比
丘尼半月半月往從比丘受教。阿難。我為女
人施設此第二尊師法。謂女人不當犯。女人
^pb奉持。盡其形壽。　阿難。若住止處設無比丘者。
比丘尼便不得受夏坐。阿難。我為女人施設
此第三尊師法。謂女人不當犯。女人奉持。盡
其形壽。阿難。比丘尼受夏坐訖。於兩部眾中。
當請三事。求見．聞．疑。阿難。我為女人施設此
^pb第四尊師法。謂女人不當犯。女人奉持。盡其
形壽。阿難。若比丘不聽比丘尼問者。比丘尼
則不得問比丘經．律．阿毘曇。若聽問者。比丘
尼得問經．律．阿毘曇。阿難。我為女人施設此
第五尊師法。謂女人不當犯。女人奉持。盡其
^pb形壽。　阿難。比丘尼不得說比丘所犯。比丘得
說比丘尼所犯。阿難。我為女人施設此第六
尊師法。謂女人不當犯。女人奉持。盡其形壽。
阿難。比丘尼若犯僧伽婆尸沙。當於兩部眾
中。十五日行不慢。阿難。我為女人施設此第
^pb七尊師法。謂女人不當犯。女人奉持。盡其形
壽。阿難。比丘尼受具足雖至百歲。故當向始
受具足比丘極下意稽首作禮。恭敬承事。叉
手問訊。阿難。我為女人施設此第八尊師法。
謂女人不當犯。女人奉持。盡其形壽。阿難。我
^pb為女人施設此八尊師法。謂女人不當犯。女
人奉持。盡其形壽。阿難。若瞿曇彌大愛奉持
此八尊師法者。是此正法．律中。出家學道。得
受具足。作比丘尼。　於是。尊者阿難聞佛所說。
善受善持。稽首佛足。繞三匝而去。往詣瞿曇
^pb彌大愛所。語曰。瞿曇彌。女人得於此正法．律
中。至信．捨家．出家．學道。瞿曇彌大愛。世尊為
女人施設此八尊師法。謂女人不當犯。女人
奉持。盡其形壽。云何為八。瞿曇彌。比丘尼當
從比丘求受具足。瞿曇彌。世尊為女人施設
^pb此第一尊師法。謂女人不當犯。女人奉持。盡
其形壽。瞿曇彌。比丘尼半月半月往從比丘
受教。瞿曇彌。世尊為女人施設此第二尊師
法。謂女人不當犯。女人奉持。盡其形壽。　瞿曇
彌。若住止處無比丘者。比丘尼不得
^pb受夏坐。瞿曇彌。世尊為女人施設此第三尊
師法。謂女人不當犯。女人奉持。盡其形壽。瞿
曇彌。比丘尼受夏坐訖。於兩部眾中當請三
事。求見．聞．疑。瞿曇彌。世尊為女人施設此第
四尊師法。謂女人不當犯。女人奉持。盡其形
^pb壽。瞿曇彌。若比丘不聽比丘尼問者。比丘尼
不得問比丘經．律．阿毘曇。若聽問者。比丘尼
得問經．律．阿毘曇。瞿曇彌。世尊為女人施設
此第五尊師法。謂女人不當犯。女人奉持。盡
其形壽。　瞿曇彌。比丘尼不得說比丘所犯。比
^pb丘得說比丘尼所犯。瞿曇彌。世尊為女人施
設此第六尊師法。謂女人不當犯。女人奉持。
盡其形壽。瞿曇彌。比丘尼若犯僧伽婆尸沙。
當於兩部眾中。十五日行不慢。瞿曇彌。世尊
為女人施設此第七尊師法。謂女人不當犯。

^pb女人奉持。盡其形壽。瞿曇彌。比丘尼受具足
雖至百歲。故當向始受具足比丘極下意稽
首作禮。恭敬承事。叉手問訊。瞿曇彌。世尊為
女人施設此第八尊師法。謂女人不當犯。女
人奉持。盡其形壽。瞿曇彌。世尊為女人施設
^pb此八尊師法。謂女人不當犯。女人奉持．盡其
形壽。瞿曇彌。世尊如是說。若瞿曇彌大愛奉
持此八尊師法者。是此正法．律中。出家學道。
得受具足。作比丘尼。　於是。瞿曇彌大愛白曰。
尊者阿難。聽我說喻。智者聞喻則解其義。尊
^pb者阿難。猶剎利女。梵志．居士．工師女。端正姝
好。極淨沐浴以香塗身。著明淨衣。種種瓔珞
嚴飾其容。或復有人為念彼女。求利及饒益。
求安穩快樂。以青蓮華鬚．或瞻蔔華鬘．或修
摩那華鬚．或婆師華鬚．或阿提牟多華
^pb鬚。持與彼女。彼女歡喜。兩手受之。以嚴其頭。
如是尊者阿難。世尊為女人施設此八尊師
法。我盡形壽頂受奉持。爾時。瞿曇彌大愛於
正法．律中。出家學道。得受具足。作比丘尼。彼
時瞿曇彌大愛於後轉成大比丘尼眾。與諸
^pb長老上尊比丘尼為王者所識。久修梵行。共
俱往詣尊者阿難所。稽首作禮。卻住一面。白
曰。尊者阿難。當知此諸比丘尼長老上尊為
王者所識。久修梵行。彼諸比丘年少新學。晚
後出家。入此正法．律甫爾不久。願令此諸比
^pb丘為諸比丘尼隨其大小稽首作禮。恭敬承
事。叉手問訊。　於是。尊者阿難語曰。瞿曇彌。今
且住此。我往詣佛。白如是事。　瞿曇彌大愛白
曰。唯然。尊者阿難。　於是。尊者阿難往詣佛所。
稽首佛足。卻住一面。叉手向佛。白曰。
^pb世尊。今日瞿曇彌大愛與諸比丘尼長老上
尊為王者所識。久修梵行。俱來詣我所。稽首
我足。卻住一面。叉手語我曰。尊者阿難。此諸
比丘尼長老上尊為王者所識。久修梵行。彼
諸比丘年少新學。晚後出家。入此正法．律甫
^pb爾不久。願令此諸比丘為諸比丘尼隨其大
小稽首作禮。恭敬承事。叉手問訊。　世尊告曰。
止。止。阿難。守護此言。慎莫說是。阿難。若使汝
知如我知者。不應說一句。況復如是說。阿難。
若使女人不得於正法．律中。至信．捨家．無家．
^pb學道者。諸梵志．居士當以衣布地而作是說。
精進沙門可於上行。精進沙門難行而行。令
我長夜得利饒益。安隱快樂。阿難。若女人不
得於此正法．律中。至信．捨家．無家．學道者。諸
梵志．居士當以頭髮布施而作是說。
^pb精進沙門可於上行。精進沙門難行而行。令
我長夜得利饒益。安隱快樂。　阿難。若女人不
得於此正法．律中。至信．捨家．無家．學道者。諸
梵志．居士若見沙門．當以手奉種種飲食。住
道邊待而作是說。諸尊。受是食是。可持是去。
^pb隨意所用。令我長夜得利饒益。安隱快樂。阿
難。若女人不得於此正法．律中。至信．捨家．無
家．學道者。諸信梵志見精進沙門。敬心扶抱。
將入於內。持種種財物與精進沙門而作是
說。諸尊。受是可持是去。隨意所用。令我長夜
^pb得利饒益。安隱快樂。　阿難。若女人不得於此
正法．律中。至信．捨家．無家．學道者。此日月有
大如意足。有大威德。有大福祐。有大威神。然
於精進沙門威神之德猶不相及。況復死瘦
異學耶。阿難。若女人不得於此正法．律中。至
信．
^juan29^pb
^pb捨家．無家．學道者。正法當住千年。今失五百
歲。餘有五百年。阿難。當知女人不得行五事。
若女人作如來．無所著．等正覺。及轉輪王．天
帝釋．魔王．大梵天者。終無是處。當知男子得
行五事。若男子作如來．無所著．等正覺。及轉
^pb輪王．天帝釋．魔王．大梵天者。必有是處。　佛說
如是。尊者阿難及諸比丘聞佛所說。歡喜奉
行。瞿曇彌經第十竟(三千三百五十六字)。中
阿含經卷第二十八(六千五百九十九字)中
阿含林品第五竟(萬四千一百八十二字)(第
^pb二小土城誦)。
中阿含經卷第二十九
　　　　東晉罽賓三藏瞿曇僧伽提婆譯
　　大品第一(有二十五經)(第三一日誦名念)
　　(有二品合有二十五經)
　柔軟．龍象．處　　無常．請．瞻波
　二十億．八難　　貧窮．欲．福田
　優婆塞．怨家　　教曇彌．降魔
　賴吒．優婆離　　釋問．及善生
　商人．世間．福　　息止．至邊．喻
^n117中阿含大品柔軟經第一我聞如是。　一時。佛
遊舍衛國。在勝林給孤獨園。　爾時。世尊告諸
比丘。自我昔日出家學道。為從優遊．從容閑
樂．極柔軟來。我在父王悅頭檀家時。為我造
作種種宮殿。春殿．夏殿及以冬殿。為我好遊
戲故。去殿不遠。復造種種若干華池。青蓮華
池．紅蓮華池．赤蓮華池．白蓮華池。於彼池中
殖種種水華．青蓮華．紅蓮
^pb華．赤蓮華．白蓮華。常水常華。使人守護。不通
一切。為我好遊戲故。於其池岸殖種種陸華。
修摩那華．婆師華．瞻蔔華．修揵提華．摩頭揵
提華．阿提牟多華．波羅頭華。　為我好遊戲故。
而使四人沐浴於我。沐浴我已。赤旃檀香用
^pb塗我身。香塗身已。著新繒衣。上下．內外．表裏
皆新。晝夜常以繖蓋覆我莫令太子夜為露
所沾。晝為日所炙。如常他家麤𪍿麥飯．豆羹．薑
菜。為第一食。如是我父悅頭檀家最下使人。
粳糧餚饌為第一食。　復次。若有野田禽獸。最
^pb美禽獸。提帝邏和吒．劫賓闍邏．奚米何犁泥
奢施羅米。如是野田禽獸。最美禽獸。常為我
設如是之食。我憶昔時父悅頭檀家。於夏四
月昇正殿上。無有男子。唯有女妓而自娛樂。
初不來下。我欲出至園觀之時。三十名騎。
^pb簡選上乘。鹵簿前後。侍從導引。況復其餘。我
有是如意足。此最柔軟。　我復憶昔時看田作
人止息田上。往詣閻浮樹下。結跏趺坐。離欲．
離惡不善之法。有覺．有觀。離生喜．樂。得初禪
成就遊。我作是念。不多聞愚癡凡夫自有病
^pb法。不離於病。見他人病。憎惡薄賤。不愛不喜。
不自觀己。我復作是念。我自有病法。不離於
病。若我見他病而憎惡薄賤。不愛不喜者。我
不宜然。我亦有是法故。如是觀已。因不病起
貢高者。即便自滅。我復作是念。不多聞愚癡
^pb凡夫自有老法。不離於老。見他人老。憎惡薄
賤。不愛不喜。不自觀己。　我復作是念。我自有
老法。不離於老。若我見他老而憎惡薄賤。不
愛不喜者。我不宜然。我亦有是法故。如是觀
已。若因壽起貢高者。即便自滅。不多聞愚癡
^pb凡夫為不病貢高豪貴放逸。因欲生癡。不行
梵行。不多聞愚癡凡夫為少壯貢高豪貴放
逸。因欲生癡。不行梵行。不多聞愚癡凡夫為
壽貢高豪貴放逸。因欲生癡。不行梵行。於是。
世尊即說頌曰。
^pb　病法老法　　及死亡法
　如法自有　　凡夫見惡
　若我憎惡　　不度此法
　我不宜然　　亦有是法
　彼如是行　　知法離生
^pb　無病少壯　　為壽貢高
　斷諸貢高　　見無欲安
　彼如是覺　　無怖於欲
　得無有想　　行淨梵行佛說如是。彼諸比丘聞
佛所說。歡喜奉行。柔軟經第一竟(七百九十
一字)。
^n118中阿含大品龍象經第二(第三念誦)我聞如
是。　一時。佛遊舍衛國。在東園鹿子母堂。　爾時。
世尊則於晡時從宴坐起。堂上來下。告曰。烏
陀夷。共汝往至東河澡浴。　尊者烏陀
^pb夷白曰。唯然。　於是。世尊將尊者烏陀夷往至
東河。脫衣岸上。便入水浴。浴已還出。拭體著
衣。　爾時。波斯匿王有龍象。名曰念。作一切妓
樂。歷度東河。眾人見已。便作是說。是龍中龍。
為大龍王。為是誰耶。尊者烏陀夷叉手向佛。
^pb白曰。世尊。象受大身。眾人見已。便作是說。是
龍中龍。為大龍王。為是誰耶。　世尊告曰。如是。
烏陀夷。如是。烏陀夷。象受大身。眾人見已。便
作是說。是龍中龍。為大龍王。為是誰耶。烏陀
夷。馬．駱駝．牛．驢．胸行．人．樹。生大形。烏陀夷。眾
^pb人見已。便作是說。是龍中龍。為大龍王。為是
誰耶。烏陀夷。若有世間。天及魔．梵．沙門．梵志。
從人至天。不以身．口．意害者。我說彼是龍。烏
陀夷。如來於世間。天及魔。梵．沙門．梵志。從人
至天。不以身．口．意害。是故我名龍。　於是。尊者
烏陀夷
^pb叉手向佛。白曰。世尊。唯願世尊加我威力。善
逝加我威力。令我在佛前。以龍相應頌頌讚
世尊。　世尊告曰。隨汝所欲。於是。尊者烏陀夷
在於佛前。以龍相應頌讚世尊曰。
正覺生人間　自御得正定　修習行梵跡
^pb息意能自樂　人之所敬重　越超一切法
亦為天所敬　無著至真人　越度一切結
於林離林去　捨欲樂無欲　如石出真金
普聞正盡覺　如日昇虛空　一切龍中高
如眾山有嶽　稱說名大龍　而無所傷害
^pb一切龍中龍　真諦無上龍　溫潤無有害
此二是龍足　苦行及梵行　是謂龍所行
大龍信為手　二功德為牙　念項智慧頭
思惟分別法　受持諸法腹　樂遠離雙臂
住善息出入　內心至善定
龍行止俱定　　
^pb坐定臥亦定
龍一切時定　是謂龍常法　無穢家受食
有穢則不受　得惡不淨食　捨之如師子
所得供養者　為他慈愍受　龍食他信施
存命無所著　斷除大小結　解脫一切縛
^pb隨彼所遊行　心無有繫著　猶如白蓮花
水生水長養　泥水不能著　妙香愛樂色
如是最上覺　世生行世間　不為欲所染
如華水不著　猶如然火熾　不益薪則止
無薪火不傳　此火為之滅　慧者說此喻
^pb欲令解其義　是龍之所知　龍中龍所說
遠離淫欲恚　斷癡得無漏　龍捨離其身
此龍謂之滅
說如是。尊者烏陀夷聞佛所說。歡喜奉行。
龍象經第二竟(七百三十字)。
^n119中阿含大品說處經第三(第三念誦)我聞如
是。　一時。佛遊舍衛國。在勝林給孤獨
^pb園。　爾時。世尊告諸比丘。此有三說處。無四無
五。若比丘見已。因彼故說而說我見．聞．識．知。
比丘說而說是我所知。云何為三。比丘。因過
去世說。而說如是過去世時有。比丘。因未來
世說。而說如是未來世時有。比丘。因現在世
^pb說。而說如是現在世時有。是謂三說處。無四
無五。若比丘見已。因彼故說而說我見．聞．識．
知。比丘說而說是我所知。因所說善習得義。
因不說不善習得義。　賢聖弟子兩耳一心聽
法。彼兩耳一心聽法已。斷一法．修一法．一法
^pb作證。彼斷一法．修一法．一法作證已。便得正
定。賢聖弟子心得正定已。便斷一切婬．怒．癡。
賢聖弟子如是得心解脫。解脫已便知解脫。
我生已盡。梵行已立。所作已辦。不更受有。知
如真。因其所說有四處。當以觀人。此賢者可
^pb共說．不可共說。若使此賢者一向論不一向
答者。分別論不分別答者。詰論不詰答者。止
論不止答者。如是此賢者不得共說。亦不得
共論。若使此賢者一向論使一向答者。分別
論分別答者。詰論詰答者。止論止答者。如是
^pb此賢者得共說。亦得共論。　復次。因其所說。更
有四處。當以觀人。此賢者可共說．不可共說。
若使此賢者於處．非處不住者。所知不住者。
說喻不住者。道跡不住者。如是此賢者不可
共說。亦不可共論。若此賢者於處．非處住者。
^pb所知住者。說喻住者。道跡住者。如是此賢者
可得共說。亦可得共論。因所說時止息口行。
捨已所見。捨怨結意。捨欲．捨恚．捨癡．捨慢．捨
不語．捨慳嫉．不求勝．不伏他。莫取所失。說義
說法。說義說法已。教復教止。自歡喜．令彼歡
^pb喜。如是說義。如是說事。是聖說義。是聖說事。
謂至竟漏盡。　於是。世尊說此頌曰。
若有諍論議　雜意懷貢高　非聖毀呰德
各各相求便　但求他過失　意欲降伏彼
更互而求勝　聖不如是說　若欲得論議
^pb慧者當知時　有法亦有義　諸聖論如是
慧者如是說　無諍無貢高　意無有厭足
無結無有漏　隨順不顛倒　正知而為說
善說則然可　自終不說惡　不以諍論議
亦不受他諍　知處及說處　是彼之所論
^pb如是聖人說　慧者俱得義　為現法得樂
亦為後世安　當知聰達者　非倒非常說
說如是。彼諸比丘聞佛所說。歡喜奉行。說
處經第三竟(七百二十三字)。
^n120中阿含大品說無常經第四(第三念誦)我聞
如是。　一時。佛遊舍衛國。在勝林給孤獨
^pb園。　爾時。世尊告諸比丘。色者無常。無常則苦。
苦則非神。覺亦無常。無常則苦。苦則非神。想
亦無常。無常則苦。苦則非神。行亦無常。無常
則苦。苦則非神。識亦無常。無常則苦。苦則非
神。是為色無常。覺．想．行．識無常。無常則苦。苦
^pb則非神。多聞聖弟子作如是觀。修習七道品。
無礙正思正念。彼如是知．如是見。欲漏心解
脫。有漏．無明漏心解脫。解脫已。便知解脫。我
生已盡。梵行已立。所作已辦。不更受有。知如
真。若有眾生及九眾生居。乃至有想無想處
^pb行餘第一有。於其中間是第一．是大．是勝．是
最．是尊．是妙。謂世中阿羅訶。所以者何。世中
阿羅訶得安隱快樂。　於是。世尊說此頌曰。
無著第一樂　斷欲無有愛　永捨離我慢
裂壞無明網　彼得不移動　心中無穢濁
^pb不染著世間　　梵行得無漏
了知於五陰　境界七善法　大雄遊行處
離一切恐怖　成就七覺寶　具學三種學
妙稱上朋友　佛最上真子　成就十支道
大龍極定心　是世中第一　彼則無有愛
^pb眾事不移動　解脫當來有　斷生老病死
所作辦滅漏　興起無學智　得身最後邊
梵行第一具　彼心不由他　上下及諸方
彼無有喜樂　能為師子吼　世間無上覺
說如是。彼諸比丘聞佛所說。歡喜奉行。說
^pb無常經第四竟(四百一十三字)。
^n121中阿含大品請請經第五(下一請字音慈井
反)(第三念誦)我聞如是。　一時。佛遊王舍城。在
竹林加蘭哆園。與大比丘眾五百人俱。共受
夏坐。　爾時。世尊月十五日。說從解脫相請請
時。在比丘眾前敷座而坐。告諸比丘我是梵
志。而得滅訖。
^pb無上醫王。我今受身。最是後邊。我是梵志。得
滅訖後。無上醫王。我今受身。最是後邊。謂汝
等輩是我真子。從口而生。法法所化。謂汝等
輩是我真子。從口而生。法法所化。汝當教化。
轉相教訶。　爾時。尊者舍梨子亦在眾中。於是。
^pb尊者舍梨子即從坐起。偏袒著衣。叉手向佛。
白曰。世尊。嚮之所說。我是梵志。而得滅訖。無
上醫王。我今受身。最是後邊。我是梵志。得滅
訖後。無上醫王。我今受身。最是後邊。謂汝等
輩是我真子。從口而生。法法所化。謂汝等輩
^pb是我真子。從口而生。法法所化。汝當教化。轉
相教訶。世尊諸不調者令得調御。諸不息者
令得止息。諸不度者而令得度。諸不解脫者
令得解脫。諸不滅訖者令得滅訖。未得道者
令其得道。不施設梵行令施設梵行。知道．
^pb覺道．識道．說道。世尊弟子於後得法。受教．受
訶．受教．訶已。隨世尊語。即便趣行。得如其意。
善知正法。唯然。世尊不嫌我身．口．意行耶。彼
時。世尊告曰。舍梨子。我不嫌汝身．口．意行。所
以者何。舍梨子。汝有聰慧．大慧．速慧．捷慧．利
^pb慧．廣慧．深慧．出要慧．明達慧。舍梨子。汝成就
實慧。舍梨子。猶轉輪王而有太子。不越教已。
則便受拜父王所傳。而能復傳。如是。舍梨子。
我所轉法輪。汝復能轉。舍梨子。是故我不嫌
汝身．口．意行。　尊者舍梨子復再叉手向佛。白
^pb曰。唯然。世尊不嫌我身．口．意行。世尊不嫌此
五百比丘身．口．意行耶。　世尊告曰。舍梨子。我
亦不嫌此五百比丘身．口．意行。所以者何。舍
梨子。此五百比丘盡得無著。諸漏已盡。梵行
已立。所作已辦。重擔已捨。有結已盡。而得善
^pb義正智正解脫。唯除一比丘。我亦本已記於
現法中得究竟智。生已盡。梵行已立。所作已
辦。不更受有。知如真。舍梨子。是故我不嫌此
五百比丘身．口．意行。　尊者舍梨子復三叉手
向佛。白曰。唯然。世尊不嫌我身．口．意行。亦不
^pb嫌此五百比丘身．口．意行。世尊。此五百比丘
幾比丘得三明達。幾比丘得俱解脫。幾比丘
得慧解脫耶。　世尊告曰。舍梨子。此五百比丘。
九十比丘得三明達。九十比丘得俱解脫。餘
比丘得慧解脫。舍梨子。此眾無枝無葉。亦無
^pb節戾。清淨真實。得正住立。　爾時。尊者傍耆舍
亦在眾中。於是。尊者傍耆舍即從坐起。偏袒
著衣。叉手向佛。白曰。唯然。世尊加我威力。唯
願善逝加我威力。令我在佛及比丘眾前。以
如義相應而作讚頌。　世尊告曰。傍耆舍。隨汝
^pb所欲。　於是。尊者傍耆舍在佛及比丘眾前。以
如義相應而讚頌曰。
今十五請日　集坐五百眾　斷除諸結縛
無礙有盡仙　清淨光明照　解脫一切有
生老病死盡　漏滅所作辦　調悔及疑結
^pb慢有漏已盡　拔斷愛結刺　上醫無復有
勇猛如師子　一切恐畏除　已度於生死
諸漏已滅訖　猶如轉輪王　群臣所圍繞
悉領一切地　乃至於大海　如是勇猛伏
無上商人主　弟子樂恭敬　三達離死怖
^pb一切是佛子　永除枝葉節　轉無上法輪
稽首第一尊
說如是。彼諸比丘聞佛所說。歡喜奉行。請
請經第五竟(千一十三字)。
^n122中阿含大品瞻波經第六(第三念誦)我聞如
是。　一時。佛遊瞻波。在恒伽池邊。爾時。
^pb世尊月十五日說從解脫時。於比丘眾前敷
座而坐。世尊坐已。即便入定。以他心智觀察
眾心。觀眾心已。至初夜竟。默然而坐。於是。有
一比丘即從坐起。偏袒著衣。叉手向佛。白曰。
世尊。初夜已訖。佛及比丘眾集坐來久。唯願
^pb世尊說從解脫。　爾時。世尊默然不答。於是。世
尊復至中夜默然而坐。彼一比丘再從坐起。
偏袒著衣。叉手向佛。白曰。世尊。初夜已過。中
夜將訖。佛及比丘眾集坐來久。唯願世尊說
從解脫。　世尊亦再默然不答。於是。世尊復至
^pb後夜默然而坐。彼一比丘三從坐起。偏袒著
衣。叉手向佛。白曰。世尊。初夜既過。中夜復訖。
後夜垂盡。將向欲明。明出不久。佛及比丘眾
集坐極久。唯願世尊說從解脫。　爾時。世尊告
彼比丘。於此眾中有一比丘已為不淨。　彼時。

^pb尊者大目揵連亦在眾中。於是。尊者大目揵
連便作是念。世尊為何比丘而說此眾中有
一比丘已為不淨。我寧可入如其像定。以如
其像定他心之智觀察眾心。　尊者大目揵連
即入如其像定。以如其像定他心之智觀察
^pb眾心。尊者大目揵連便知世尊所為比丘說
此眾中有一比丘已為不淨。於是。尊者大目
揵連即從定起。至彼比丘前。牽臂將出。開門
置外。癡人遠去。莫於此住。不復得與比丘眾
會。從今已去。非是比丘。閉門下鑰。還詣佛所。
^pb稽首佛足。卻坐一面。白曰。世尊所為比丘說
此眾中有一比丘已為不淨者。我已逐出。世
尊。初夜既過。中夜復訖。後夜垂盡。將向欲明。
明出不久。佛及比丘眾集坐極久。唯願世尊
說從解脫。　世尊告曰。大目揵連。彼愚癡人當
^pb得大罪。觸嬈世尊及比丘眾。大目揵連。若使
如來在不淨眾說從解脫者。彼人則便頭破
七分。是故。大目揵連。汝等從今已後說從解
脫。如來不復說從解脫。所以者何。如是。大目
揵連。或有癡人正知出入。善觀分別。屈申低
^pb仰。儀容庠序。善著僧伽梨及諸衣缽。行住坐
臥．眠寤語默。皆正知之。似如真梵行。至諸真
梵行所。彼或不知。大目揵連。若諸梵行知者。
便作是念。是沙門污。是沙門辱。是沙門憎。是
沙門刺。知已。便當共擯棄之。所以者何。莫令
^pb污染諸梵行者。　大目揵連。猶如居士有良稻
田。或有麥田。生草名穢麥。其根相似。莖．節．葉．
花皆亦似麥。後生實已。居士見之。便作是念。
是麥污辱。是麥憎刺。知已便拔。擲棄於外。所
以者何。莫令污穢餘真好麥。如是。大目揵連。

^pb或有癡人正知出入。善觀分別。屈伸低仰。儀
容庠序。善著僧伽梨及諸衣缽。行住坐臥．眠
寤語默。皆正知之。似如真梵行。至諸真梵行
所。彼或不知。大目揵連。若諸梵行知者。便作
是念。是沙門污。是沙門辱。是沙門憎。是沙門
^pb刺。知已。便當共擯棄之。所以者何。莫令污染
諸梵行者。　大目揵連。猶如居士秋時揚穀。穀
聚之中若有成實者。揚便止住。若不成實及
秕糠者。便隨風去。居士見已。即持掃帚。掃治
令淨。所以者何。莫令污雜餘淨好稻。如是。大
^pb目揵連。或有癡人正知出入。善觀分別。屈伸
低仰。儀容庠序。善著僧伽梨及諸衣缽。行住
坐臥．眠寤語默。皆正知之。似如真梵行。至諸
真梵行所。彼或不知。大目揵連。若諸梵行知
者。便作是念。是沙門污。是沙門辱。是沙門憎。

^pb是沙門刺。知已。便當共擯棄之。所以者何。莫
令污染諸梵行者。　大目揵連。猶如居士為過
泉水故。作通水槽。持斧入林。扣打諸樹。若堅
實者。其聲便小。若空中者。其聲便大。居士知
已。便斫治節。擬作通水槽。如是。大目揵連。或
^pb有癡人正知出入。善觀分別。屈伸低仰。儀容
庠序。善著僧伽梨及諸衣缽。行住坐臥．眠寤
語默。皆正知之。似如真梵行。至諸真梵行所。
彼或不知。大目揵連。若諸梵行知者。便作是
念。是沙門污。是沙門辱。是沙門憎。是沙門刺。
^pb知已。便當共擯棄之。所以者何。莫令污染諸
梵行者。　於是。世尊說此頌曰。
共會集當知　惡欲憎嫉恚　不語結恨慳
嫉妒諂欺誑　在眾詐言息　屏處稱沙門
陰作諸惡行　惡見不守護
欺誑妄語言　　
^pb如是當知彼
往集不與會　擯棄不共止　欺詐誑說多
非息稱說息　知時具淨行　擯棄遠離彼
清淨共清淨　常當共和合　和合得安隱
如是得苦邊
^pb說如是。彼諸比丘聞佛所說。歡喜奉行。瞻
波經第六竟(一千三百五十一字)。
^n123中阿含大品沙門二十億經第七(第三念誦
)我聞如是。　一時。佛遊舍衛國。在勝林給孤獨
園。　爾時。尊者沙門二十億亦遊舍衛國。在闇
^pb林中。前夜．後夜學習不眠。精勤正住。修習道
品。於是。尊者沙門二十億安靜獨住。宴坐思
惟。心作是念。若有世尊弟子精勤學習正法．
律者。我為第一。然諸漏心不得解脫。我父母
家極大富樂。多有錢財。我今寧可捨戒罷道
行。欲布施修諸福業耶。　爾時。世尊以他心智
知尊者沙門二十億心之所念。便告一比丘。

^pb汝往至彼。呼沙門二十億來。於是。一比丘白
曰。唯然。即從坐起。稽首禮足。遶三匝而去。往
至尊者沙門二十億所而語彼曰。世尊呼汝。
　尊者沙門二十億聞比丘語。即詣佛所。稽首
作禮。卻坐一面。世尊告曰。沙門。汝實安靜獨
^pb住。宴坐思惟。心作是念。若有世尊弟子精勤
學習正法．律者。我為第一。然諸漏心不得解
脫。我父母家極大富樂。多有錢財。我今寧可
捨戒罷道行。欲布施修諸福業耶。　彼時。尊者
沙門二十億羞恥慚愧。則無無畏。世尊知我
^pb心之所念。叉手向佛。白曰。實爾。　世尊告曰。沙
門。我今問汝。隨所解答。於意云何。汝在家時。
善調彈琴。琴隨歌音。歌隨琴音耶。　尊者沙門
二十億白曰。如是。世尊。　世尊復問。於意云何。
若彈琴絃急。為有和音可愛樂耶。　沙門答曰。
不也。
^pb世尊。　世尊復問。於意云何。若彈琴絃緩。為有
和音可愛樂耶。　沙門答曰。不也。世尊。　世尊復
問。於意云何。若彈琴調絃不急不緩。適得其
中。為有和音可愛樂耶。　沙門答曰。如是。世尊。
　世尊告曰。如是。沙門。極大精進。令心調亂。不
^pb極精進。令心懈怠。是故汝當分別此時。觀察
此相。莫得放逸。　爾時。尊者沙門二十億聞佛
所說。善受善持。即從坐起。稽首佛足。繞三匝
而去。受佛彈琴喻教。在遠離獨住。心無放逸。
修行精勤。彼在遠離獨住。心無放逸。修行精
^pb勤已。族姓子所為。剃除鬚髮。著袈裟衣。至信．
捨家。無家。學道者。唯無上梵行訖。於現法中
自知自覺。自作證成就遊。生已盡。梵行已立。
所作已辦。不更受有。知如真。尊者沙門二十
億知法已。至得阿羅訶。彼時。尊者沙門二十
^pb億得阿羅訶已。而作是念。今正是時。我寧可
往詣世尊所。說得究竟智耶。　於是。尊者沙門
二十億往詣佛所。稽首作禮。卻坐一面。白曰。
世尊。若有比丘得無所著。諸漏已盡。梵行已
立。所作已辦。重擔已捨。有結已解。自得善義。
^pb正知解脫者。彼於爾時樂此六處。樂於無欲。
樂於遠離。樂於無諍。樂於愛盡。樂於受盡。樂
心不移動。世尊。或有一人而作是念。此賢者
以依信故。樂於無欲者。不應如是觀。但欲盡．
恚盡．癡盡。是樂於無欲。　世尊。或有一人而作
^pb是念。此賢者以貪利稱譽求供養故。樂於遠
離者。不應如是觀。但欲盡．恚盡．癡盡。是樂於
遠離。世尊。或有一人而作是念。此賢者以依
戒故。樂於無諍者。不應如是觀。但欲盡．恚盡．
癡盡。是樂於無諍。樂於愛盡。樂於受盡。樂心
^pb不移動。世尊。若有比丘得無所著。諸漏已盡。
梵行已立。所作已辦。重擔已捨。有結已解。自
得善義。正智正解脫者。彼於爾時樂此六處。
　世尊。若有比丘學未得意。求願無上安隱涅
槃者。彼於爾時成就學根及學戒。彼於後時。
^pb諸漏已盡而得無漏。心解脫．慧解脫。於現法
中自知自覺。自作證成就遊。生已盡。梵行已
立。所作已辦。不更受有。知如真者。彼於爾時
成就無學根及無學戒。世尊。猶幼少童子。彼
於爾時成就小根及小戒。彼於後時具足學
^pb根者。彼於爾時成就學根及學戒。　如是。世尊。
若有比丘學未得意。求願無上安隱涅槃者。
彼於爾時成就學根及學戒。彼於後時。諸漏
已盡而得無漏。心解脫．慧解脫。於現法中自
知自覺。自作證成就遊。生已盡。梵行已立。所
^pb作已辦。不更受有。知如真者。彼於爾時成就
無學根及無學戒。彼若有眼所知色與對眼
者。不能令失此心解脫．慧解脫。心在內住。善
制守持。觀與衰法。若有耳所知聲．鼻所知香．
舌所知味．身所知觸．意所知法與對意者。不
^pb能令失此心解脫．慧解脫。心在內住。善制守
持。觀興衰法。　世尊。猶去村不遠有大石山。不
破不缺不脆。堅住不空合一。若東方有大風
雨來。不能令搖。不動轉移。亦非東方風移至
南方。若南方有大風雨來。不能令搖。不動轉
^pb移。亦非南方風移至西方。若西方有大風雨
來。不能令搖。不動轉移。亦非西方風移至北
方。若北方有大風雨來。不能令搖。不動轉移。
亦非北方風移至諸方。如是彼若有眼所知
色與對眼者。不能令失此心解脫．慧解脫。心
^pb在內住。善制守持。觀興衰法。若有耳所知聲．
鼻所知香．舌所知味．身所知觸．意所知法與
對意者。不能令失此心解脫．慧解脫。心在內
住。善制守護。觀興衰法。　於是。尊者沙門二十
億說此頌曰。
^pb　樂在無欲　　心存遠離
　喜於無諍　　受盡欣悅
　亦樂受盡　　心不移動
　得知如真　　從是心解
　得心解已　　比丘息根
^pb　作已不觀　　無所求作
　猶如石山　　風不能動
　色聲香味　　身觸亦然
　愛不愛法　　不能動心尊者沙門二十億於佛
前說得究竟智已。即從坐起。稽首佛足。繞三
匝而去。　爾時。世尊。尊者沙門二十億去後不
久。告諸比丘。諸族姓子。應如是來於我前說
得究竟智。如沙門二十億來於我前說得究
竟智。不自譽。不慢他。
^pb說義現法隨諸處也。莫令如癡增上慢所纏。
來於我前說得究竟智。彼不得義。但大煩勞。
沙門二十億來於我前說得究竟智。不自譽。
不慢他。說義現法隨諸處也。　佛說如是。彼諸
比丘聞佛所說。歡喜奉行。沙門二十億經第
^pb七竟(一千七百三十九字)。
^n124中阿含大品八難經第八(第三念誦)我聞如
是。　一時。佛遊舍衛國。在勝林給孤獨園。　爾時。
世尊告諸比丘。人行梵行而有八難．八非時
也。云何為八。若時如來．無所著．等正覺．明行
^pb成為．善逝．世間解．無上士．道法御．天人師．號
佛．眾祐。出世說法。趣向止息。趣向滅訖。趣向
覺道。為善逝所演。彼人爾時生地獄中。是謂
人行梵行第一難．第一非時。　復次。若時如來．
無所著．等正覺．明行成為．善逝．世間解．無上
士．道法御．天人師。號佛．眾祐。出世說
^pb法。趣向止息。趣向滅訖。趣向覺道。為善逝所
演。彼人爾時生畜生中。生餓鬼中。生長壽天
中。生在邊國夷狄之中。無信無恩。無有反復。
若無比丘．比丘尼．優婆塞．優婆夷。是謂人行
梵行第五難．第五非時。　復次。若時如來．無所
^pb著．等正覺．明行成為．善逝．世間解．無上士．道
法御．天人師。號佛．眾祐。出世說法。趣向止息。
趣向滅訖。趣向覺道。為善逝所演。彼人爾時
雖生中國。而聾啞如羊鳴。常以手語。不能知
說善惡之義。是謂人行梵行第六難．第六非
^pb時。　復次。若時如來．無所著．等正覺．明行成為．
善逝．世間解．無上士．道法御．天人師。號佛．眾
祐。出世說法。趣向止息。趣向滅訖。趣向覺道。
為善逝所演。彼人爾時雖生中國。不聾．不啞．
不如羊鳴。不以手語。又能知說善惡之義。然
有
^pb邪見及顛倒見。如是見．如是說。無施．無齋。無
有咒說。無善惡業。無善惡業報。無此世彼世。
無父無母。世無真人往至善處．善去．善向。此
世彼世自知自覺。自作證成就遊。是謂人行
梵行第七難．第七非時。　復次。若時如來．無所
^pb著．等正覺．明行成為．善逝．世間解．無上士．道
法御．天人師。號佛．眾祐。不出於世。亦不說法。
趣向止息。趣向滅訖。趣向覺道。為善逝所演。
彼人爾時生於中國。不聾．不啞．不如羊鳴。不
以手語。又能知說善惡之義。而有正見不顛
^pb倒見。如是見．如是說。有施．有齋。亦有咒說。有
善惡業。有善惡業報。有此世彼世。有父有母。
世有真人往至善處．善去．善向。此世彼世自
知自覺。自作證成就遊。是謂人行梵行第八
難．第八非時。　人行梵行有一不難．有一是時。

^pb云何人行梵行有一不難．有一是時。若時如
來．無所著．等正覺．明行成為．善逝．世間解．無
上士．道法御．天人師。號佛．眾祐。出世說法。趣
向止息。趣向滅訖。趣向覺道。為善逝所演。彼
人爾時生於中國。不聾．不啞．不如羊鳴。不以
^pb手語。又能知說善惡之義。而有正見不顛倒
見。如是見．如是說。有施．有齋。亦有咒說。有善
惡業。有善惡業報。有此世彼世。有父有母。世
有真人往至善處．善去．善向。此世彼世自知
自覺。自作證成就遊。是謂人行梵行有一不
^pb難．有一是時。　於是。世尊說此頌曰。
若得人身者　說最微妙法　若有不得果
必不遇其時　多說梵行難　人在於後世
若得遇其時　是世中甚難　欲得復人身
及聞微妙法　當以精勤學　人自哀愍故
^pb談說聞善法　　莫令失其時
若失此時者　必憂墮地獄　若不遇其時
不聞說善法　如商人失財　受生死無量
若有得人身　聞說正善法　遵奉世尊教
必遭遇其時　若遭遇此時　堪任正梵行
^pb成就無上眼　日親之所說　彼為常自護
進行離諸使　斷滅一切結　降魔魔眷屬
彼度於世間　謂得盡諸漏
說如是。彼諸比丘聞佛所說。歡喜奉行。八
難經第八竟(一千三十三字)。
^pb^n125中阿含大品貧窮經第九(第三念誦)我聞如
是。　一時。佛遊舍衛國。在勝林給孤獨園。　爾時。
世尊告諸比丘。世有欲人貧窮。為大苦耶。　諸
比丘白曰。爾也。世尊。　世尊復告諸比丘曰。若
有欲人貧窮舉貸他家財物。世中舉貸他家
財物。為大苦耶。　諸比丘白曰。爾也。
^pb世尊。　世尊復告諸比丘曰。若有欲人舉貸財
物。不得時還。曰曰長息。世中長息。為大苦耶。
　諸比丘白曰。爾也。世尊。　世尊復告諸比丘曰。
若有欲人長息不還。財主責索。世中財主責
索。為大苦耶。　諸比丘白曰。爾也。世尊。　世尊復
^pb告諸比丘曰。若有欲人財主責索。不能得償。
財主數往至彼求索。世中財主數往至彼求
索。為大苦耶。　諸比丘白曰。爾也。世尊。　世尊復
告諸比丘曰。若有欲人財主數往至彼求索。
彼故不還。便為財主之所收縛。世中為財主
^pb收縛。為大苦耶。　諸比丘白曰。爾也。世尊。　是為
世中有欲人貧窮是大苦。世中有欲人舉貸
財物是大苦。世中有欲人舉貸長息是大苦。
世中有欲人財主責索是大苦。世中有欲人
財主數往至彼求索是大苦。世中有欲人為
財
^pb主收縛是大苦。如是若有於此聖法之中。無
信於善法。無禁戒．無博聞．無布施．無智慧於
善法。彼雖多有金．銀．琉璃．水精．摩尼．白珂．螺
璧．珊瑚．琥珀．碼瑙．玳𤦛硨渠．碧玉．赤石．琁珠。然
彼故貧窮。無有力勢。是我聖法中說不善貧
^pb窮也。　彼身惡行。口．意惡行。是我聖法中說不
善舉貸也。彼欲覆藏身之惡行。不自發露。不
欲道說。不欲令人訶責。不順求。欲覆藏口．意
惡行。不自發露。不欲道說。不欲令人訶責。不
順求。是我聖法中說不善長息也。彼或行村
^pb邑及村邑外。諸梵行者見已。便作是說。諸賢。
此人如是作．如是行．如是惡．如是不淨。是村
邑刺。彼作是說。諸賢。我不如是作．不如是行．
不如是惡．不如是不淨。亦非村邑刺。是我聖
法中說不善責索也。　彼或在無事處。
^pb或在山林樹下。或在空閑居。念三不善念欲
念．恚念．害念。是我聖法中說不善數往求索
也。彼作身惡行。口．意惡行。彼作身惡行。口．意
惡行已。因此緣此。身壞命終。必至惡處。生地
獄中。是我聖法中說不善收縛也。我不見縛
^pb更有如是苦．如是重．如是麤．如是不可樂。如
地獄．畜生．餓鬼縛也。此三苦縛。漏盡阿羅訶
比丘已知滅盡。拔其根本。永無來生。　於是。世
尊說此頌曰。
世間貧窮苦　舉貸他錢財　舉貸錢財已
^pb他責為苦惱　財主往求索　因此收繫縛
此縛甚重苦　世間樂於欲　於聖法亦然
若無有正信　無慚及無愧　作惡不善行
身作不善行　口意俱亦然　覆藏不欲說
不樂正教訶　若有數數行　意念則為苦
^pb或村或靜處　　因是必有悔
身口習諸行　及意之所念　惡業轉增多
數數作復作　彼惡業無慧　多作不善已
隨所生畢訖　必往地獄縛　此縛最甚苦
雄猛之所離　如法得財利　不負得安隱
^pb施與得歡喜　二俱皆獲利　如是諸居士
因施福增多　如是聖法中　若有好誠信
具足成慚愧　庶幾無慳貪　已捨離五蓋
常樂行精進　成就諸禪定　滿具常棄樂
已得無食樂　猶如水浴淨　不動心解脫
^pb一切有結盡　無病為涅槃　謂之無上燈
無憂無塵安　是說不移動
說如是。彼諸比丘聞佛所說。歡喜奉行。貧
窮經第九竟(一千一十字)。中阿含經卷第二
十九(八千八百三字)
^juan30^pb

中阿含經卷第三十
　　　　東晉罽賓三藏瞿曇僧伽提婆譯
^n126大品行欲經第十(第三念誦)我聞如是。　一時。
佛遊舍衛國。在勝林給孤獨園。　爾時。給孤獨
^pb居士往詣佛所。稽首佛足。卻坐一面。白曰。世
尊。世中為有幾人行欲。　世尊告曰。居士。世中
凡有十人行欲。云何為十。居士。有一行欲人。
非法無道求索財物。彼非法無道求財物已。
不自養安隱及父母．妻子．奴婢．作使。亦不供
^pb養沙門．梵志。令昇上與樂俱而受樂報。生天
長壽。如是有一行欲人也。復次。居士。有一行
欲人。非法無道求索財物。彼非法無道求財
物已。能自養安隱及父母．妻子．奴婢．作使。而
不供養沙門．梵志。令昇上與樂俱而受樂報。
生天長壽。如是有一行欲人
^pb也。復次。居士。有一行欲人。非法無道求索財
物。彼非法無道求財物已。能自養安隱及父
母．妻子．奴婢．作使。亦供養沙門．梵志。令昇上
與樂俱而受樂報。生天長壽。如是有一行欲
人也。　復次。居士。有一行欲人。法非法求索財
^pb物。彼法非法求財物已。不自養安隱及父母．
妻子．奴婢．作使。亦不供養沙門．梵志。令昇上
與樂俱而受樂報。生天長壽。如是有一行欲
人也。復次。居士。有一行欲人。法非法求索財
物。彼法非法求財物已。能自養安隱及父母．
^pb妻子．奴婢．作使。而不供養沙門．梵志。令昇上
與樂俱而受樂報。生天長壽。如是有一行欲
人也。復次。居士。有一行欲人。法非法求索財
物。彼法非法求財物已。能自養安隱及父母．
妻子．奴婢．作使。亦供養沙門．梵志。令昇上與
^pb樂俱而受樂報。生天長壽。如是有一行欲人
也。　復次。居士。有一行欲人。如法以道求索財
物。彼如法以道求財物已。不自養安隱及父
母．妻子．奴婢．作使。亦不供養沙門．梵志。令昇
上與樂俱而受樂報。生天長壽。如是有一行
^pb欲人也。復次。居士。有一行欲人。如法以道求
索財物。彼如法以道求財物已。能自養安隱
及父母．妻子．奴婢．作使。而不供養沙門．梵志。
令昇上與樂俱而受樂報。生天長壽。如是有
一行欲行人也。　復次。居士。有一行欲人。如法
^pb以道求索財物。彼如法以道求財物已。能自
養安隱及父母．妻子．奴婢．作使。亦供養沙門．
梵志。令昇上與樂俱而受樂報。生天長壽。得
財物已。染著縛繳。繳已染著。不見災患。不知
出要而用。如是有一行欲人也。復次。居士。有
^pb一行欲人。如法以道求索財物。彼如法以道
求財物已。能自養安隱及父母．妻子．奴婢．作
使。亦供養沙門．梵志。令昇上與樂俱而受樂
報。生天長壽。得財物已。不染不著。不縛不繳。
不繳已染著。見災患。知出要而用。如是有一
^pb行欲人也。　居士。若有一行欲人。非法無道求
索財物。彼非法無道求財物已。不自養安隱
及父母．妻子．奴婢．作使。亦不供養沙門．梵志。
令昇上與樂俱而受樂報。生天長壽者。此行
欲人於諸行欲人為最下也。居士。若有一行
^pb欲人。法非法求索財物。彼法非法求財物已。
自養安隱及父母．妻子．奴婢．作使。亦供養沙
門．梵志。令昇上與樂俱而受樂報。生天長壽
者。此行欲人於諸行欲人為最上也。　居士。若
有一行欲人。如法以道求索財物。彼如法以
^pb道求財物已。自養安隱及父母．妻子．奴婢．作
使。亦供養沙門．梵志。令昇上與樂俱而受樂
報。生天長壽。得財物已。不染不著。不縛不繳。
不繳已染著。見災患。知出要而用者。此行欲
人於諸行欲人為最第一．最大．最上．最勝．最
^pb尊。為最妙也。猶如因牛有乳。因乳有酪。因酪
有生酥。因生酥有熟酥。因熟酥有酥精。酥精
者。為最第一．最大．最上．最勝．最尊。為最妙也。
如是。居士。此行欲人於諸行欲人為最第一．
最大．最上．最勝．最尊。為最妙也。　於是。世尊說
^pb此頌曰。
若非法求財　及法非法求　不供不自用
亦不施為福　二俱皆有惡　於行欲最下
若如法求財　自身懃所得　供他及自用
亦以施為福　二俱皆有德　於行欲最上
^pb若得出要慧　　行欲住在家
見災患知足　節儉用財物　彼得出欲慧
於行欲最上
說如是。給孤獨居士及諸比丘聞佛所說。
歡喜奉行。行欲經第十竟(千二百五十三字
^pb)。
^n127中阿含大品福田經第十一(第三念誦)我聞
如是。　一時。佛遊舍衛國。在勝林給孤獨園。　爾
時。給孤獨居士往詣佛所。稽首佛足。卻坐一
面。白曰。世尊。世中為有幾福田人。　世尊告曰。
^pb居士。世中凡有二種福田人。云何為二。一者
學人。二者無學人。學人有十八。無學人有九。
居士。云何十八學人。信行．法行．信解脫．見到．
身證．家家．一種．向須陀洹．得須陀洹．向斯陀
含．得斯陀含．向阿那含．得阿那含．中般涅槃．
生般涅槃．行般涅槃．無行般涅槃．上流色究
竟。是謂十八學人。居士。云何九無學人。
^pb思法．昇進法．不動法．退法．不退法．護法護則
不退。不護則退．實住法．慧解脫．俱解脫。是謂
九無學人。　於是。世尊說此頌曰。
世中學無學　可尊可奉敬　彼能正其身
口意亦復然　居士是良田　施彼得大福
^pb說如是。給孤獨居士及諸比丘聞佛所說。
歡喜奉行。福田經第十一竟(二百六十七字
)。
^n128中阿含大品優婆塞經第十二(第三念誦)我
聞如是。　一時。佛遊舍衛國。在勝林給孤獨園。
^pb　爾時。給孤獨居士與大優婆塞眾五百人俱。
往詣尊者舍梨子所。稽首作禮。卻坐一面。五
百優婆塞亦為作禮。卻坐一面。給孤獨居士
及五百優婆塞坐一面已。尊者舍梨子為彼
說法。勸發渴仰。成就歡喜。無量方便為彼說
法。勸發渴仰。成就歡喜已。即從座起。往詣
^pb佛所。稽首佛足。卻坐一面。尊者舍梨子去後
不久。給孤獨居士及五百優婆塞亦詣佛所。
稽首佛足。卻坐一面。　尊者舍梨子及眾坐已
定。世尊告曰。舍梨子。若汝知白衣聖弟子善
護行五法及得四增上心。現法樂居。易不難
^pb得。舍梨子。汝當記別聖弟子地獄盡。畜生．餓
鬼及諸惡處亦盡。得須陀洹。不墮惡法。定趣
正覺。極受七有。天上人間七往來已而得苦
邊。　舍梨子。云何白衣聖弟子善護行五法。白
衣聖弟子者。離殺．斷殺。棄捨刀杖。有慚有愧。
^pb有慈悲心。饒益一切乃至昆蟲。彼於殺生淨
除其心。白衣聖弟子善護行。此第一法。　復次。
舍梨子。白衣聖弟子離不與取．斷不與取。與
而後取。樂於與取。常好布施。歡喜無吝。不望
其報。不以偷所覆。常自護已。彼於不與取
^pb淨除其心。白衣聖弟子善護行。此第二法。　復
次。舍梨子。白衣聖弟子離邪婬．斷邪婬。彼或
有父所護。或母所護。或父母所護。或兄弟所
護。或姊妹所護。或婦父母所護。或親親所護。
或同姓所護。或為他婦女。有鞭罰恐怖。及有
^pb名雇債至華鬘親。不犯如是女。彼於邪淫淨
除其心。白衣聖弟子善護行。此第三法。　復次。
舍梨子。白衣聖弟子離妄言．斷妄言。真諦言。
樂真諦。住真諦不移動。一切可信。不欺世間。
彼於妄言淨除其心。白衣聖弟子善護行。此
^pb第四法。　復次。舍梨子。白衣聖弟子離酒．斷酒。
彼於飲酒淨除其心。白衣聖弟子善護行。此
第五法。　舍梨子。白衣聖弟子云何得四增上
心。現法樂居。易不難得。白衣聖弟子念如來。
彼如來．無所著．等正覺．明行成為．善逝．世間
解．
^pb無上士．道法御．天人師。號佛．眾祐。如是念如
來已。若有惡欲即便得滅。心中有不善．穢污．
愁苦．憂慼亦復得滅。白衣聖弟子攀緣如來。
心靖得喜。若有惡欲即便得滅。心中有不善．
穢污．愁苦．憂慼亦復得滅。白衣聖弟子得第
^pb一增上心。現法樂居。易不難得。　復次。舍梨子。
白衣聖弟子念法。世尊善說法。必至究竟。無
煩無熱。常有不移動。如是觀．如是覺．如是知．
如是念法已。若有惡欲即便得滅。心中有不
善．穢污．愁苦．憂慼亦復得滅。白衣聖弟子攀
^pb緣法。心靖得喜。若有惡欲即便得滅。心中有
不善．穢污．愁苦．憂慼亦復得滅。白衣聖弟子
得此第二增上心。　復次。舍梨子。白衣聖弟子
念眾。如來聖眾善趣正趣。向法次法。順行如
法。彼眾實有阿羅訶．趣阿羅訶。有阿那含．趣
^pb阿那含。有斯陀含．趣斯陀含。有須陀洹．趣須
陀洹。是謂四雙八輩。謂如來眾成就尸賴。成
就三昧。成就般若。成就解脫。成就解脫知見。
可敬可重。可奉可供。世良福田。彼如是念如
來眾。若有惡欲即便得滅。心中有不善．穢污．
^pb愁苦．憂慼亦復得滅。白衣聖弟子攀緣如來
眾。心靖得喜。若有惡欲即便得滅。心中有不
善．穢污．愁苦．憂慼亦復得滅。白衣聖弟子是
謂得第三增上心。現法樂居。易不難得。　復次。
舍梨子。白衣聖弟子自念尸賴。此尸賴不缺
^pb不穿。無穢無濁。住如地不虛妄。聖所稱譽。具
善受持。彼如是自念尸賴。若有惡欲即便得
滅。心中有不善．穢污．愁苦．憂慼亦復得滅。白
衣聖弟子攀緣尸賴。心靖得喜。若有惡欲即
便得滅。心中有不善．穢污．愁苦．憂慼亦復得
^pb滅。白衣聖弟子是謂得第四增上心。現法樂
居。易不難得。　舍梨子。若汝知白衣聖弟子善
護行此五法。得此四增上心。現法樂居。易不
難得者。舍梨子。汝記別白衣聖弟子地獄盡。
畜生．餓鬼及諸惡處亦盡。得須陀洹。不墮惡
^pb法。定趣正覺。極受七有。天上人間七往來已
而得苦邊。於是。世尊說此頌曰。
慧者住在家　見地獄恐怖　因受持聖法
除去一切惡　不殺害眾生　知而能捨離
真諦不妄言　不盜他財物　自有婦知足
^pb不樂他人妻　捨離斷飲酒　心亂狂癡本
常當念正覺　思惟諸善法　念眾觀尸賴
從是得歡喜　欲行其布施　當以望其福
先施於息心　如是成果報　我今說息心
舍梨當善聽　若有黑及白　赤色之與黃
^pb尨色愛樂色　　牛及諸鴿鳥
隨彼所生處　良御牛在前　身力成具足
善速往來快　取彼之所能　莫以色為非
如是此人間　若有所生處　剎帝麗梵志
居士本工師　隨彼所生處　長老淨持戒
^pb世無著善逝　施彼得大果　愚癡無所知
無慧無所聞　施彼得果少　無光無所照
若光有所照　有慧佛弟子　信向善逝者
根生善堅住　彼是生善處　如意往人家
最後得涅槃　如是各有緣
^pb說如是。尊者舍梨子及諸比丘．給孤獨居
士．五百優婆塞聞佛所說。歡喜奉行。優婆塞
經第十二竟(千五百四十九字)。
^n129中阿含大品怨家經第十三(第三念誦)我聞
如是。　一時。佛遊舍衛國。在勝林給孤獨園。　爾
時。世尊告諸比丘。有七怨家法而作怨
^pb家。謂男女輩瞋恚時來。云何為七。怨家者。不
欲令怨家有好色。所以者何。怨家者。不樂怨
家有好色。人有瞋恚。習瞋恚。瞋恚所覆。心不
捨瞋恚。彼雖好沐浴。名香塗身。然色故惡。所
以者何。因瞋恚所覆。心不捨瞋恚故。是謂第
^pb一怨家法而作怨家。謂男女輩瞋恚時來。　復
次。怨家者。不欲令怨家安隱眠。所以者何。怨
家者。不樂怨家安隱眠。人有瞋恚。習瞋恚。瞋
恚所覆。心不捨瞋恚。彼雖臥以御床。敷以氍
氀．毾𣰆覆以錦綺羅縠。有儭體被。兩頭安枕。加
^pb陵伽波和邏波遮悉多羅那。然故憂苦眠。所
以者何。因瞋恚所覆。心不捨瞋恚故。是謂第
二怨家法而作怨家。謂男女輩瞋恚時來。　復
次。怨家者。不欲令怨家得大利。所以者何。怨
家者。不樂怨家得大利。人有瞋恚。習瞋恚。
^pb瞋恚所覆。心不捨瞋恚。彼應得利而不得利。
應不得利而得利。彼此二法更互相違。大得
不利。所以者何。因瞋恚所覆。心不捨瞋恚故。
是謂第三怨家法而作怨家。謂男女輩瞋恚
時來。　復次。怨家者。不欲令怨家有朋友。所以
^pb者何。怨家者。不樂怨家有朋友。人有瞋恚。習
瞋恚。瞋恚所覆。心不捨瞋恚。彼若有親朋友。
捨離避去。所以者何。因瞋恚所覆。心不捨瞋
恚故。是謂第四怨家法而作怨家。謂男女輩
瞋恚時來。　復次。怨家者。不欲令怨家有稱譽。
^pb所以者何。怨家者。不樂怨家有名稱。人有瞋
恚。習瞋恚。瞋恚所覆。心不捨瞋恚。彼惡名醜
聲周聞諸方。所以者何。因瞋恚所覆。心不捨
瞋恚故。是謂第五怨家法而作怨家。謂男女
輩瞋恚時來。　復次。怨家者。不欲令怨家極大
^pb富。所以者何。怨家者。不樂怨家極大富。人有
瞋恚。習瞋恚。瞋恚所覆。心不捨瞋恚。彼作如
是身．口．意行。使彼大失財物。所以者何。因瞋
恚所覆。心不捨瞋恚故。是謂第六怨家法而
作怨家。謂男女輩瞋恚時來。復次。怨家者。不
^pb欲令怨家身壞命終。必至善處。生於天上。所
以者何。怨家者。不樂怨家往至善處。人有瞋
恚。習瞋恚。瞋恚所覆。心不捨瞋恚。身．口．意惡
行。彼身．口．意惡行已。身壞命終。必至惡處。生
地獄中。所以者何。因瞋恚所覆。心不捨瞋恚
^pb故。是謂第七怨家法而作怨家。謂男女輩瞋
恚時來。此七怨家法而作怨家。謂男女輩瞋
恚時來。　於是。世尊說此頌曰。
瞋者得惡色　眠臥苦不安　應獲得大財
反更得不利　親親善朋友　遠離瞋恚人
^pb數數習瞋恚　　惡名流諸方
瞋作身口業　恚纏行意業　人為恚所覆
失一切財物　瞋恚生不利　瞋恚生心穢
恐怖生於內　人所不能覺　瞋者不知義
瞋者不曉法　無目盲闇塞　謂樂瞋恚人
^pb恚初發惡色　猶火始起煙　從是生憎嫉
緣是諸人瞋　若瞋者所作　善行及不善
於後瞋恚止　煩熱如火燒　所謂煩熱業
及諸法所纏　彼彼我今說　汝等善心聽
瞋者逆害父　及於諸兄弟　亦殺姊與妹
^pb瞋者多所殘　所生及長養　得見此世間
因彼得存命　此母瞋亦害　無羞無慚愧
瞋纏無所言　人為恚所覆　口無所不說
造作癡罪逆　而自夭其命　作時不自覺
因瞋生恐怖　繫著自己身　愛樂無極已
雖愛念己身　　
^pb瞋者亦自害
以刀而自刺　或從巖自投　或以繩自絞
及服諸毒藥　如是像瞋恚　是死依於恚
彼彼一切斷　用慧能覺了　小小不善業
慧者了能除　當堪耐是行　欲令無惡色
^pb無恚亦無憂　除煙無貢高　調御斷瞋恚
滅訖無有漏
說如是。彼諸比丘聞佛所說。歡喜奉行。怨
家經第十三竟(千一百十五字)。
^n130中阿含大品教曇彌經第十四(第三念誦)我
^pb聞如是。　一時。佛遊舍衛國。在勝林給孤獨園。
　爾時。尊者曇彌為生地尊長。作佛圖主。為人
所宗。凶暴急弊。極為麤惡。罵詈責數於諸比
丘。因此故生地諸比丘皆捨離去。不樂住此。
於是。生地諸優婆塞見生地諸比丘皆捨離
去。不樂住此。便作是念。此生地諸比丘以何
意故。皆捨離去。不樂住此。生地諸優婆塞
^pb聞此生地尊者曇彌。生地尊長。作佛圖主。為
人所宗。凶暴急弊。極為麤惡。罵詈責數於諸
比丘。因此故生地諸比丘皆捨離去。不樂住
此。生地諸優婆塞聞已。即共往詣尊者曇彌
所。驅逐曇彌。令出生地諸寺中去。　於是尊者
^pb曇彌。為生地諸優婆塞所驅。令出生地諸寺
中去。即攝衣持缽遊行。往詣舍衛國。展轉進
至舍衛國。住勝林給孤獨園。於是。尊者曇彌
往詣佛所。稽首佛足。卻坐一面。白曰。世尊。我
於生地諸優婆塞無所污．無所說．無所犯然
^pb生地諸優婆塞橫驅逐我。令出生地諸寺中
去。　彼時世尊告曰。止止曇彌。何須說此。　尊者
曇彌叉手向佛再白曰。世尊。我於生地諸優
婆塞。無所污．無所說．無所犯。然生地諸優婆
塞橫驅逐我。令出生地諸寺中去。　世尊亦再
^pb告曰。曇彌。往昔之時。此閻浮洲有諸商人。乘
船入海持視岸鷹行。彼入大海不遠便放視
岸鷹。若視岸鷹得至大海岸者。終不還船。若
視岸鷹不得至大海岸者。便來還船。如是曇
彌。為生地優婆塞所驅逐。令出生地諸寺故。
^pb便還至我所。止止曇彌。何須復說此。　尊者曇
彌復三白曰。世尊我於生地諸優婆塞。無所
污．無所說．無所犯。然生地諸優婆塞橫驅逐
我。令出生地諸寺中去。　世尊亦復三告曰。曇
彌。汝住沙門法。為生地諸優婆塞所驅逐。令
^pb出生地諸寺耶。　於是。尊者曇彌即從座起。叉
手向佛。白曰。世尊。云何沙門住沙門法。　世尊
告曰。曇彌。昔時有人壽八萬歲。曇彌。人壽八
萬歲時。此閻浮洲極大富樂。多有人民。村邑
相近。如雞一飛。曇彌。人壽八萬歲時。女年五
^pb百歲乃嫁。曇彌。人壽八萬歲時。有如是病。大
便．小便．欲．不食．老。曇彌。人壽八萬歲時。有王
名高羅婆。聰明智慧。為轉輪王。有四種軍。整
御天下。如法法王成就七寶。彼七寶者。輪寶．
象寶．馬寶．珠寶．女寶．居士寶．主兵臣寶。是為
^pb七。具足千子。顏貌端政。勇猛無畏。能伏他眾。
彼必統領此一切地乃至大海。不以刀杖。以
法治化。令得安隱。　曇彌。高羅婆王有樹。名善
住尼拘類王。曇彌。善住尼拘類樹王而有五
枝。第一枝者。王所食及皇后。第二枝者。太子
^pb食及諸臣。第三枝者。國人民食。第四枝者。沙
門．梵志食。第五枝者。禽獸所食。曇彌。善住尼
拘類樹王果大如二升瓶。味如淳蜜丸。曇彌。
善住尼拘類樹王果無有護者。亦無更相偷。
有一人來。饑渴極羸。顏色憔悴。欲得食果。
^pb往至善住尼拘類樹王所。飽噉果已。毀折其
枝。持果歸去。善住尼拘類樹王。有一天依而
居之。彼作是念。閻浮洲人異哉。無恩無有反
復。所以者何。從善住尼拘類樹王飽噉果已。
毀折其枝。持果歸去。寧令善住尼拘類樹王
^pb無果不生果。善住尼拘類樹王即無果。亦不
生果。　復有一人來。饑渴極羸。顏色憔悴。欲得
噉果。往詣善住尼拘類樹王所。見善住尼拘
類樹王無果。亦不生果。即便往詣高羅婆王
所。白曰。天王。當知善住尼拘類樹王無果。亦
^pb不生果。高羅婆王聞已。猶如力士屈伸臂頃。
如是高羅婆王於拘樓瘦沒。至三十三天。住
天帝釋前。白曰。拘翼。當知善住尼拘類樹王
無果。亦不生果。於是。天帝釋及高羅婆王猶
如力士屈伸臂頃。如是天帝釋及高羅婆王
^pb於三十三天中沒。至拘樓瘦。去善住尼拘類
樹王不遠住。天帝釋作如其像如意足。以如
其像如意足化作大水暴風雨。作大水暴風
雨已。善住尼拘類樹王拔根倒豎。　於是。善住
尼拘類樹王居止樹天。因此故。憂苦愁慼。啼
^pb泣垂淚。在天帝釋前立。天帝釋問曰。天。汝何
意憂苦愁慼。啼泣垂淚。在我前立耶。彼天白
曰。拘翼。當知大水暴風雨。善住尼拘類樹王
拔根倒豎。時。天帝釋告彼樹天曰。天。汝樹天
住樹天法。大水暴風雨。善住尼拘類樹王拔
^pb根倒豎耶。樹天白曰。拘翼。云何樹天住樹天
法耶。天帝釋告曰。天。若使人欲得樹根。持樹
根去。欲得樹莖．樹枝．樹葉．樹華．樹果持去者。
樹天不應瞋恚。不應憎嫉。心不應恨。樹天捨
意而住樹天。如是樹天住樹天法。　天復白曰。
拘
^pb翼。我樹天不住樹天法。從今日始樹天住樹
天法。願善住尼拘類樹王還復如本。於是。天
帝釋作如其像如意足。作如其像如意足已。
復化作大水暴風雨。化作大水暴風雨已。善
住尼拘類樹王即復如故。如是。曇彌。若有比
^pb丘罵者不罵。瞋者不瞋。破者不破。打者不打。
如是。曇彌。沙門住沙門法。於是。尊者曇彌即
從坐起。偏袒著衣。叉手向佛。啼泣垂淚。白曰。
世尊。我非沙門住沙門法。從今日始沙門住
沙門法。　世尊告曰。曇彌。昔有大師。名曰善眼。
^pb為外道仙人之所師宗。捨離欲愛。得如意足。
曇彌。善眼大師有無量百千弟子。曇彌。善眼
大師為諸弟子說梵世法。曇彌。若善眼大師
為說梵世法時。諸弟子等有不具足奉行法
者。彼命終已。或生四王天。或生三十三天。或
^pb生㷿天。或生兜率哆天。或生化樂天。或生他
化樂天。曇彌。若善眼大師為說梵世法時。諸
弟子等設有具足奉行法者。彼修四梵室。捨
離於欲。彼命終已。得生梵天。曇彌。彼時善眼
大師而作是念。我不應與弟子等同俱至後
^pb世。共生一處。我今寧可更修增上慈。修增上
慈已。命終得生晃昱天中。　曇彌。彼時善眼大
師則於後時更修增上慈。修增上慈已。命終
得生晃昱天中。曇彌。善眼大師及諸弟子學
道不虛。得大果報。如善眼大師。如是牟犁破
^pb群那．阿羅那遮婆羅門．瞿陀梨舍哆．害提婆
羅摩納．儲提摩麗橋鞞陀邏。及薩哆富樓奚
哆。　曇彌。七富樓奚哆師亦有無量百千弟子。
曇彌。七富樓奚哆師為諸弟子說梵世法。若
七富樓奚哆師為說梵世法時。諸弟子等
^pb有不具足奉行法者。彼命終已。或生四王天。
或生三十三天。或生㷿天。或生兜率哆天。或
生化樂天。或生他化樂天。若七富樓奚哆師
為說梵世法時。諸弟子等設有具足奉行法
者。彼修四梵室。捨離於欲。彼命終已。得生梵
^pb天。曇彌。七富樓奚哆師而作是念。我不應與
弟子等同俱至後世。共生一處。我今寧可更
修增上慈。修增上慈已。命終得生晃昱天中。
　曇彌。彼時七富樓奚哆師則於後時更修增
上慈。修增上慈已。命終得生晃昱天中。曇彌。
^pb七富樓奚哆師及諸弟子學道不虛。得大果
報。曇彌。若有罵彼七師及無量百千眷屬。打
破瞋恚責數者。必受無量罪。若有一成就正
見佛弟子比丘得小果。罵詈打破瞋恚責數
者。此受罪多於彼。是故。曇彌。汝等各各更
^pb迭相護。所以者何。離此過已。更無有失。　於是。
世尊說此偈曰。須涅．牟梨破群那．　阿邏那遮
婆羅門．　瞿陀梨舍哆．　害提婆羅摩納．　儲提摩
麗橋鞞陀邏．　薩哆富樓奚哆
此在過去世　七師有名德　無愛縛樂悲
^pb欲結盡過去　彼有諸弟子　無量百千數
彼亦離欲結　須臾不究竟　若彼外仙人
善護行苦行　心中懷憎嫉　罵者受罪多
若一得正見　佛子住小果　罵詈責打破
受罪多於彼　是故汝曇彌　各各更相護
^pb所以更相護　重罪無過是　如是甚重苦
亦為聖所惡　必得受惡色　橫取邪見處
此是最下人　聖法之所說　謂未離婬欲
得微妙五根　信精進念處　正定及正觀
^pb如是得此苦　　前所受其殃
自受其殃已　於後便害他　若能自護者
彼為能護外　是故當自護　慧者無央樂
說如是。尊者曇彌及諸比丘聞佛所說。歡
喜奉行。教曇彌經第十四竟(二千四百二十
^pb四字)。
^n131中阿含大品降魔經第十五(第三念誦)我聞
如是。　一時。佛遊婆奇瘦。在鼉山怖林鹿野園
中。　爾時。尊者大目犍連教授為佛而作禪屋。
露地經行。彼時。魔王化作細形。入尊者大目
^pb揵連腹中。於是。尊者大目犍連即作是念。我
今腹中猶如食豆。我寧可入如其像定。以如
其像定自觀其腹。是時。尊者大目犍連至經
行道頭。敷尼師檀。結跏趺坐。入如其像定。以
如其像定自觀其腹。尊者大目犍連便知魔
王在其腹中。　尊者大目犍連即從定寤。語
^pb魔王曰。汝波旬出。汝波旬出。莫觸嬈如來。亦
莫觸嬈如來弟子。莫於長夜無義無饒益。必
生惡處。受無量苦。　彼時。魔王便作是念。此沙
門不見不知而作是說。汝波旬出。汝波旬出。
莫觸嬈如來。亦莫觸嬈如來弟子。莫於長夜
^pb無義無饒益。必生惡處。受無量苦。汝之尊師
有大如意足。有大威德。有大福祐。有大威神。
彼猶不能速知速見。況復弟子能知見耶。　尊
者大目揵連復語魔王。我復知汝意。汝作是
念。此沙門不知不見而作是說。汝波旬出。汝
^pb波旬出。莫觸嬈如來。亦莫觸嬈如來弟子。莫
於長夜無義無饒益。必生惡處。受無量苦。汝
之尊師有大如意足。有大威德。有大福祐。有
大威神。彼猶不能如是速知速見。況復弟子
能知見耶。　彼魔波旬復作是念。今此沙門
^pb知見我故。而作是說耳。於是。魔波旬化作細
形。從口中出。在尊者大目犍連前立。　尊者大
目揵連告曰。波旬。昔有如來名覺礫拘荀大
無所著．等正覺。我時作魔。名曰惡。我有妹。名
黑。汝是彼子。波旬。因此事故。汝是我𡖦。波旬。
^pb覺礫拘荀大如來．無所著．等正覺有二大弟
子。一者名音。二者名想。波旬。以何義故。尊者
音名音耶。波旬。尊者音住梵天上。以常音聲
滿千世界。更無有弟子音聲與彼等者．相似
者．勝者。波旬。以是義故。尊者音名音也。　波旬。
^pb復以何義尊者想名想耶。波旬。尊者想所依
遊行村邑。過夜平旦。著衣持缽。入村乞食。善
護其身。善攝諸根。立於正念。彼乞食已。食訖。
中後收舉衣缽。澡洗手足。以尼師檀著於肩
上。至無事處。或至山林樹下。或至閑居
^pb靜處。敷尼師檀。結加趺坐。速入想知滅定。彼
時。若有放牛羊人．取樵草人。或行路人。入彼
山林。見入想知滅定。便作是念。今此沙門於
無事處坐而命終。我等寧可以燥樵．草拾已。
積聚覆其身上而耶維之。即拾樵．草積覆其
^pb身。以火然之。便捨而去。彼尊者想過夜平旦。
從定寤起。抖擻衣服。所依村邑遊行。如常著
衣。持缽入村乞食。善護其身。善攝諸根。立於
正念。彼放牛羊人．取樵草人。或行路人。入彼
山林人先見者。便作是念。今此沙門在無事
^pb處坐坐而命終。我等昨已拾燥樵．草積覆其
身。以火燒之。然已而去。然此賢者更復想也。
波旬。以是義故。尊者想名想也。　波旬。彼時惡
魔便作是念。此禿沙門以黑所縛。斷種無子。
彼學禪。伺．增伺．數數伺。猶若如驢。竟日負重。

^pb繫在櫪上。不得麥食。為彼麥故。伺．增伺．數數
伺。如是。此禿沙門為黑所縛。斷種無子。學禪。
伺．增伺．數數伺。猶如貓子在鼠穴邊。欲捕鼠
故。伺．增伺．數數伺。如是。此禿沙門為黑所縛。
斷種無子。彼學禪。伺．增伺．數數伺。猶如鵂狐
^pb在燥樵積間。為捕鼠故。伺．增伺．數數伺。如是。
此禿沙門為黑所縛。斷種無子。學禪。伺．增伺．
數數伺。猶如鶴鳥在水岸邊。為捕魚故。伺．增
伺．數數伺。如是。此禿沙門為黑所縛。斷種無
子。學禪。伺．增伺．數數伺。　彼何所伺。為何義伺。
^pb求何等伺。彼調亂狂發敗壞。我不知彼何所
從來。亦不知彼何所從去。亦不知住止。不知
死不知生。我寧可教敕梵志．居士。汝等共來
罵詈精進沙門。打破責數。所以者何。或罵打
破責數時。儻能起惡心。令我得其便。波旬。彼
^pb時惡魔便教敕梵志．居士。彼梵志．居士罵詈
精進沙門。打破責數。彼梵志．居士或以木打。
或以石擲。或以杖撾。或傷精進沙門頭。或裂
壞衣。或破應器。爾時。梵志．居士若有死者。因
此緣此。身壞命終。必至惡處。生地獄中。彼生
^pb已。作是念。我應受此苦。當復更受極苦過是。
所以者何。以我等向精進沙門行惡行故。　波
旬。覺礫拘荀大如來．無所著．等正覺弟子用
傷其頭。裂壞其衣。破其應器已。往詣覺礫拘
荀大如來．無所著．等正覺所。爾時。覺礫拘荀
^pb大如來．無所著．等正覺無量百千眷屬圍遶
而為說法。覺礫拘荀大如來．無所著．等正覺
遙見弟子頭傷．衣裂．缽破而來。見已。告諸比
丘。汝等見不。惡魔教敕梵志．居士。汝等共來
罵詈精進沙門。打破嘖數。所以者何。或罵打
^pb破責數時。儻能起惡心。令我得其便。比丘。汝
等當以心與慈俱。遍滿一方成就遊。如是二
三四方。四維上下。普周一切。心與慈俱。無結
無怨。無恚無諍。極廣甚大。無量善修。遍滿一
切世間成就遊。如是悲．喜心與捨俱。無結無
^pb怨。無恚無諍。極廣甚大。無量善修。遍滿一切
世間成就遊。令惡魔求便不能得便。　波旬。覺
礫拘荀大如來．無所著．等正覺以此教教諸
弟子。彼即受教。心與慈俱。遍滿一方成就遊。
如是二三四方。四維上下。普周一切。心與慈
^pb俱。無結無怨。無恚無諍。極廣甚大。無量善修。
遍滿一切世間成就遊。如是悲喜心與捨俱。
無結無怨無恚無諍。極廣甚大。無量善修。遍
滿一切世間成就遊。以此故。彼惡魔求便不
能得便。　波旬。彼時惡魔復作是念。我以此事
求
^pb精進沙門便。而不能得。我寧可教敕梵志．居
士。汝等共來奉敬．供養．禮事精進沙門。或以
奉敬．供養．禮事精進沙門。儻能起惡心。令我
得其便。波旬。彼梵志．居士為惡魔所教敕已。
即共奉敬．供養．禮事精進沙門。以衣敷地而
^pb作是說。精進沙門可於上行。精進沙門難行
而行。令我長夜得利饒益。安隱快樂。梵志．居
士以髮布地而作是說。精進沙門可於上行。
精進沙門難行而行。令我長夜得利饒益。安
隱快樂。梵志．居士以手捧持種種飲食。住道
^pb邊待而作是說。精進沙門受是食是。可持是
去。隨意而用。令我長夜得利饒益。安隱快樂。
諸信梵志．居士見精進沙門。敬心扶抱。將入
於內。持種種財物與精進沙門。作如是說。受
是用是。可持是去。隨意所用。爾時。梵志．居士
^pb若有死者。因此緣此。身壞命終。必至善處。生
於天上。生已。作是念。我應受是樂。當復更受
極樂勝是。所以者何。以我等向精進沙門行
善行故。波旬。覺礫拘荀大如來．無所著．等正
覺弟子得奉敬．供養．禮事已。往詣覺礫拘荀
^pb大如來．無所著．等正覺所。是時。覺礫拘荀大
如來．無所著．等正覺無量百千眷屬圍遶而
為說法。覺礫拘荀大如來．無所著．等正覺遙
見弟子得奉敬．供養．禮事而來。見已。告諸比
丘。汝等見不。惡魔教敕梵志．居士。汝等共來
^pb奉敬．供養．禮事精進沙門．或以奉敬．供養．禮
事精進沙門。儻能起惡心。令我得其便。比丘。
汝等當觀諸行無常。觀興衰法。觀無欲。觀捨
離。觀滅。觀斷。令惡魔求便而不能得。波旬。覺
礫拘荀大如來．無所著．等正覺以此教教諸
^pb弟子。彼即受教。觀一切行無常。觀興衰法。觀
無欲。觀捨離。觀滅。觀斷。令惡魔求便而不能
得。　波旬。彼時惡魔復作是念。我以此事求精
進沙門便。而不能得。我寧可化作年少形。手
執大杖。住其道邊。打尊者音頭。令破血流污
^pb面。波旬。覺礫拘荀大如來．無所著．等正覺於
後所依村邑遊行。彼於平旦著衣持缽。入村
乞食。尊者音在後侍從。波旬。爾時。惡魔化作
年少形。手執大杖。住在道邊。擊尊者音頭破
血流污面。波旬。尊者音破頭流血已。隨從覺
^pb礫拘荀大如來．無所著．等正覺後。猶影不離。
波旬。覺礫拘荀大如來．無所著．等正覺至村
邑已。極其身力右旋顧視。猶如龍視。不恐不
怖。不驚不懼而觀諸方。波旬。覺礫拘荀大如
來．無所著．等正覺見尊者音頭破血流污面。
隨佛
^pb後行。如影不離。便作是說。此惡魔凶暴。大有
威力。此惡魔不知厭足。波旬。覺礫拘荀大如
來．無所著．等正覺說語未訖。彼時。惡魔便於
彼處。其身即墮無缺大地獄。波旬。此大地獄
而有四名。一者無缺。二者百釘。三者逆刺。四
^pb者六更。彼大地獄其中有卒。往至惡魔所。語
惡魔曰。汝今當知。若釘釘等共合者。當知滿
百年。　於是。魔波旬聞說此已。即便心悸。恐怖
驚懼。身毛皆豎。向尊者大目揵連即說頌曰。
云何彼地獄　惡魔昔在中　嬈害佛梵行
^pb及犯彼比丘
者大目揵連即時以偈答魔波旬曰。
地獄名無缺　惡魔曾在中　嬈害佛梵行
及犯彼比丘　彼鐵釘有百　一切各逆刺
地獄名無缺　惡魔昔在中
若有不知者　　
^pb比丘佛弟子
必得如是苦　受黑業之報　若干種園觀
人者在於地　食自然粳米　居止在北洲
大須彌山巖　善修之所熏　修習於解脫
受持最後身　跱立在大泉　宮殿住至劫
^pb金色可愛樂　猶火[火*僉]晃昱　作諸眾妓樂
往詣帝釋所　本以一屋舍　善覺了為施
若釋在前行　昇毘闍延殿　見釋大歡喜
天女各各舞　若見比丘來　還顧有慚愧
若毘闍延殿　見比丘問義　大仙頗能知
^pb愛盡得解脫　比丘即為答　問者如其義
拘翼我能知　愛盡得解脫　聞彼之所答
釋得歡喜樂　比丘多饒益　所說如其義
若毘闍延殿　問帝釋天王　此殿名何等
汝釋攝持城　釋答大仙人　名毘闍延哆
是謂千世界　於千世界中
^pb無有勝此殿　　如毘闍延哆
天王天帝釋　自在隨所遊　愛樂那遊哆
化作一行百　毘闍延殿內　釋得自在遊
毘闍延大殿　足指能震動　天王眼所觀
釋得自在遊　若鹿子母堂　築基極深堅
^pb難動不可震　如意足能搖　彼有琉璃地
聖人之所履　滑澤樂更觸　布柔軟綿褥
愛語共和合　天王常歡喜　善能作妓樂
音節善諧和　謂天來會聚　而說須陀洹
若干無量千　及百諸那術　至三十三天
^pb慧眼者說法　聞彼所說法　歡喜而奉行
我亦有是法　如仙人所說　謂至梵天上
問彼梵天事　梵故有此見　謂見昔時有
我住有常存　恒有不變易　梵天為答彼
大仙我無見　謂見昔時有　我恒常不變
我見此境界　　
^juan31^pb
^pb諸梵皆過去
我今何由說　恒常不變易　我見此世間
正覺之所說　隨所因緣生　所往而轉還
火無有思念　我燒愚癡人　火然若愚觸
必自然得燒　如是汝波旬　觸嬈於如來
^pb久作不善行　受報亦當久　魔汝莫厭佛
莫嬈害比丘　一比丘降魔　住在於怖林
彼鬼愁憂慼　目連之所訶　恐怖無智慧
即於彼處沒
者大目揵連所說如是。彼魔波旬聞尊者
^pb大目揵連所說。歡喜奉行。降魔經第十五竟
(三千二百七十四字)。
中阿含經卷第三十(九
千五百一十五字)

中阿含經卷第三十一
　　　　東晉罽賓三藏瞿曇僧伽提婆譯
^n132大品賴吒和羅經第十六(第三念誦)我聞如
是。　一時。佛遊拘樓瘦。與大比丘眾俱。往至鋀
^pb蘆吒。住鋀蘆吒村北尸攝和園中。　爾時。鋀蘆
吒梵志．居士聞。沙門瞿曇釋種子捨釋宗族。
出家學道。遊拘樓瘦。與大比丘眾俱。來至此
鋀蘆吒。住鋀蘆吒村北尸攝和園中。彼沙門
瞿曇有大名稱。周聞十方。沙門瞿曇如來．無
^pb所著．等正覺．明行成為．善逝．世間解．無上士．
道法御．天人師。號佛．眾祐。彼於此世。天及魔．
梵．沙門．梵志。從人至天。自知自覺。自作證成
就遊。彼若說法。初妙．中妙．竟亦妙。有義有文。
具足清淨。顯現梵行。若見如來．無所著．等正
覺。尊重禮拜。供養承事者。快得善利。
^pb我等應共往見沙門瞿曇禮拜供養。　鋀蘆吒
梵志．居士聞已。各與等類眷屬相隨。從鋀蘆
吒出。北行至尸攝和園。欲見世尊禮拜．供養。
往詣佛已。彼鋀蘆吒梵志．居士或稽首佛足。
卻坐一面。或問訊佛。卻坐一面。或叉手向佛。
^pb卻坐一面。或遙見佛已。默然而坐。彼時。鋀蘆
吒梵志．居士各坐已定。佛為說法。勸發渴仰。
成就歡喜。無量方便為彼說法。勸發渴仰。成
就歡喜已。默然而住。時。鋀蘆吒梵志．居士。佛
為說法。勸發渴仰。成就歡喜已。各從坐起。稽
^pb首佛足。繞佛三匝而去。　彼時。賴吒和羅居士
子故坐不起。於是。賴吒和羅居士子。鋀蘆吒
梵志．居士去後不久。即從坐起。偏袒著衣。叉
手向佛。白曰。世尊。如我知佛所說法者。若我
在家。為鎖所鎖。不得盡形壽清淨行梵行。世
^pb尊。願我得從世尊出家學道而受具足。得作
比丘。淨修梵行。　世尊問曰。居士子。父母聽汝
於正法．律中至信．捨家．無家．學道耶。　賴吒和
羅居士子白曰。世尊。父母未聽我於正法．律
中至信．捨家．無家．學道。　世尊告曰。居士子。若
^pb父母不聽汝於正法．律中至信．捨家．無家．學
道者。我不得度汝出家學道。亦不得受具足。
　賴吒和羅居士子白曰。世尊。我當方便從父
母求。必令聽我於正法．律中至信．捨家．無家．
學道。世尊告曰。居士子。隨汝所欲。　於是。賴吒
^pb和羅居士子聞佛所說。善受善持。稽首佛足。
繞三匝還歸。白曰。二尊。如我知佛所說法者。
若我在家。為鎖所鎖。不得盡形壽清淨行梵
行。唯願二尊聽我於正法．律中至信．捨家．無
家．學道。　賴吒和羅父母告曰。賴吒和羅。我今
^pb唯有汝一子。極愛憐念。意常愛樂。見無厭足。
若汝命終。我尚不欲相棄捨也。況生別離不
見汝耶。　賴吒和羅居士子復至再三白曰。二
尊。如我知佛所說法者。若我在家。為鎖所鎖。
不得盡形壽清淨行梵行。唯願二尊聽我於
^pb正法．律中至信．捨家．無家．學道。　賴吒和羅居
士子父母亦至再三告曰。賴吒和羅。我今唯
有汝一子。極愛憐念。意常愛樂。見無厭足。若
汝命終。我尚不欲相棄捨也。況生別離不見
汝耶。　於是。賴吒和羅居士子即時臥地。從今
^pb不起。不飲不食。乃至父母聽我於正法．律中
至信．捨家．無家．學道。於是。賴吒和羅居士子
一日不食。至二．三．四．多日不食。　於是。賴吒和
羅居士子父母往至子所。告曰。賴吒和羅。汝
至柔軟。身體極好。常坐臥好床。汝今不知苦
^pb耶。賴吒和羅。汝可速起。行欲布施。快修福業。
所以者何。賴吒和羅。世尊境界甚難甚難。出
家學道亦復甚難。爾時。賴吒和羅居士子默
然不答。　於是。賴吒和羅居士子父母往至賴
吒和羅親親及諸臣所。而作是語。汝等共來
^pb至賴吒和羅所。勸令從地起。賴吒和羅居士
子親親及諸臣等即便共至賴吒和羅所。語
曰。賴吒和羅。汝至柔軟。身體極好。常坐臥好
床。汝今不知苦耶。賴吒和羅。汝可速起。行欲
布施。快修福業。所以者何。世尊境界甚難甚
^pb難。出家學道亦復甚難。彼時。賴吒和羅居士
子默然不答。　於是。賴吒和羅居士子父母至
賴吒和羅居士子善知識．同伴．同時所。而作
是語。汝等共來至賴吒和羅所。勸令從地起。
　於是。賴吒和羅居士子善知識．同伴．同時即
^pb共往詣賴吒和羅居士子所。而作是語。賴吒
和羅。汝至柔軟。身體極好。常坐臥好床。汝今
不知苦耶。賴吒和羅。汝可速起。行欲布施。快
修福業。所以者何。賴吒和羅。世尊境界甚難
甚難。出家學道亦復甚難。彼時。賴吒和羅居
^pb士子默然不答。　於是。賴吒和羅居士子善知
識．同伴．同時往至賴吒和羅居士子父母所。
作如是語。可聽賴吒和羅於正法．律中至信．
捨家．無家．學道。若其樂者。於此生中。故可相
見。若不樂者。必自來還歸父母所。今若不聽。
^pb定死無疑。當何所益。　於是。賴吒和羅居士子
父母聞已。語賴吒和羅居士子善知識．同伴．
同時曰。我今聽賴吒和羅於正法．律中至信．
捨家．無家．學道。若學道來還。故可見也。　賴吒
和羅居士子善知識．同伴．同時即共往詣賴
^pb吒和羅所。便作是語。居士子。父母聽汝於正
法．律中至信．捨家．無家．學道。若學道已。還見
父母。　賴吒和羅居士子聞是語已。便大歡喜。
生愛生樂。從地而起。漸養其身。身平復已。從
鋀蘆吒出。往詣佛所。稽首佛足。白曰。世尊。父
^pb母聽我於正法．律中至信．捨家．無家．學道。唯
願世尊。聽從世尊出家學道而受具足。得作
比丘。　於是。世尊度賴吒和羅居士子出家學
道。授其具足。授具足已。於鋀蘆吒隨住數時。
於後則便攝衣持缽。遊行展轉。往至舍衛國。
^pb住勝林給孤獨園。尊者賴吒和羅出家學道。
受具足已。在遠離獨住。心無放逸。修行精懃。
彼在遠離獨住。心無放逸。修行精懃已。族姓
子所為剃除鬚髮。著袈裟衣。至信．捨家．無家．
學道者。唯無上梵行訖。於現法中自知自覺。

^pb自作證成就遊。生已盡。梵行已立。所作已辦。
不更受有。知如真。尊者賴吒和羅知法已。至
得阿羅訶。　於是。尊者賴吒和羅得阿羅訶已
後或九年十年。而作是念。我本已許出家學
道還見父母。我今寧可還赴本要。於是。尊者
^pb賴吒和羅往詣佛所。稽首佛足。卻坐一面。白
曰。世尊。我本有要。出家學道已。還見父母。世
尊。我今辭行。往見父母。赴其本要。爾時。世尊
便作是念。此賴吒和羅族姓子。若使捨戒。罷
道行欲如本者。必無是處。世尊知已。告曰。汝
^pb去未度者度。未解脫者令得解脫。未滅訖者
令得滅訖。賴吒和羅。今隨汝意。　彼時。尊者賴
吒和羅聞佛所說。善受善持。即從坐起。稽首
佛足。繞三匝而去。至己房中。收舉臥具。著衣
持缽。遊行展轉。往至鋀蘆吒。住鋀蘆吒村北
^pb尸攝和園。於是。尊者賴吒和羅過夜平旦。著
衣持缽。入鋀蘆吒而行乞食。尊者賴吒和羅
作如是念。世尊稱歎次第乞食。我今寧可於
此鋀蘆吒次第乞食。尊者賴吒和羅便於鋀
蘆吒次第乞食。展轉至本家。　彼時。尊者賴吒
^pb和羅父在中門住。修理鬚髮。尊者賴吒和羅
父遙見尊者賴吒和羅來。便作是語。此禿沙
門為黑所縛。斷種無子。破壞我家。我有一子。
極愛憐念。意常忍樂。見無厭足。彼將去度。當
莫與食。　尊者賴吒和羅自於父家不得布施。
^pb但得嘖𡂡此禿沙門為黑所縛。斷種無子。破壞
我家。我有一子。極愛憐念。意常愛樂。見無厭
足。彼將去度。當莫與食。尊者賴吒和羅知已。
便速出去。　彼時。尊者賴吒和羅父家婢使以
箕盛臭爛飲食。欲棄著糞聚中。尊者賴吒
^pb和羅見父婢使以箕盛臭爛飲食。欲棄著糞
聚中。便作是語。汝妹。若此爛飲食法應棄者。
可著我缽中。我當食之。　彼時。尊者賴吒和羅
父家婢使以箕中臭爛飲食瀉著缽中。瀉著
缽中時取其二相識。其音聲及其手足。取二
^pb相已。即往至尊者賴吒和羅父所。而作是語。
尊今當知。尊子賴吒和羅還來至此鋀蘆吒。
可往見之。尊者賴吒和羅父聞已。大歡喜踊
躍。左手攝衣。右手摩抆鬚髮。疾往詣尊者賴
吒和羅所。　彼時。尊者賴吒和羅向壁食此臭
^pb爛食。尊者賴吒和羅父見尊者賴吒和羅向
壁食此臭爛食。作如是說。汝賴吒和羅。汝至
柔軟。身體極好。常食好食。賴吒和羅。汝云何
乃食此臭爛食耶。賴吒和羅。汝以何意來此
鋀蘆吒。而不能還至父母家耶。　尊者賴吒
^pb和羅白曰。居士。我入父家不得布施。但得嘖
𡂡此禿沙門為黑所縛。斷種無子。破壞我家。我
唯有子。至愛憐念。意常愛樂。見無厭足。彼將
去度。當莫與食。我聞此已。便速出去。　尊者賴
吒和羅父即辭謝曰。賴吒和羅可忍。賴吒和
^pb羅可忍。我實不知賴吒和羅還入父家。於是。
尊者賴吒和羅父敬心扶抱尊者賴吒和羅。
將入於內。敷座令坐。尊者賴吒和羅即便就
坐。　於是。其父見尊者賴吒和羅坐已。往至婦
所。而作是語。卿今當知。賴吒和羅族姓子今
^pb來還家。可速辦飲食。　尊者賴吒和羅母聞已。
大歡喜踊躍。速辦飲食。辦飲食已。疾輦錢出。
著中庭地。聚作大積。彼大錢積。一面立人。一
面坐人。各不相見。作大錢積已。往詣尊者賴
吒和羅所。作如是語。賴吒和羅。是汝母
^pb分所有錢財。汝父錢財無量。百千不可復計。
今盡付汝。賴吒和羅。汝可捨戒罷道。行欲布
施。快修福業。所以者何。世尊境界甚難甚難。
出家學道亦復甚難。　尊者賴吒和羅白其母
曰。我今欲有所說。能見聽不。　尊者賴吒和羅
^pb母語曰。居士子。汝有所說。我當聽之。　尊者賴
吒和羅白其母曰。當作新布囊。用盛滿錢。以
車載之。至恒伽江。瀉著深處。所以者何。因此
錢故。令人憂苦．愁慼．啼哭。不得快樂。　於是。尊
者賴吒和羅母而作是念。以此方便不能令
^pb子賴吒和羅捨戒罷道。我寧可至其本婦所。
作如是語。諸新婦等。汝可以先所著瓔珞嚴
飾其身。賴吒和羅族姓子本在家時極所愛
念。以此瓔珞速嚴身已。汝等共往至賴吒和
羅族姓子所。各抱一足而作是說。不審賢郎
^pb有何天女勝於我者。而令賢郎捨我為彼修
梵行耶。　於是。其母即至尊者賴吒和羅其本
婦所。作如是語。諸新婦等。汝可以先所著瓔
珞嚴飾其身。賴吒和羅族姓子本在家時極
所愛念。以此瓔珞速嚴身已。汝等共往至賴
^pb吒和羅族姓子所。各抱一足而作是說。不審
賢郎有何天女勝於我者。而令賢郎捨我為
彼修梵行耶。　彼時。尊者賴吒和羅其本婦等
即各以先所著瓔珞嚴飾其身。尊者賴吒和
羅本在家時極所愛念。以此瓔珞嚴飾身已。
^pb往詣尊者賴吒和羅所。各抱一足而作是說。
不審賢郎有何天女勝於我者。而令賢郎捨
我為彼修梵行耶。　尊者賴吒和羅語本婦曰。
諸妹。當知我不為天女故修於梵行。所為修
梵行者。彼義已得。佛教所作今已成辦。　尊者
^pb賴吒和羅諸婦等卻住一面。啼泣垂淚而作
是語。我非賢郎妹。然賢郎喚我為妹。　於是。尊
者賴吒和羅迴還顧視。白父母曰。居士。若施
食者便以時施。何為相嬈。爾時。父母即從坐
起。自行澡水。以上味餚饌。種種豐饒。食噉含
^pb消。手自斟酌。極令飽滿。食訖收器。行澡水竟。
取一小床。別坐聽法。尊者賴吒和羅為父母
說法。勸發渴仰。成就歡喜。無量方便為彼說
法。勸發渴仰。成就歡喜已。即從坐起立。說頌
曰。
^pb觀此嚴飾形　珍寶瓔珞等　右磐縈其髮
紺黛畫眉目　此欺愚癡人　不誑度彼岸
以眾好綵色　莊嚴臭穢身　此欺愚癡人
不誑度彼岸　眾香遍塗體　雌黃黃其足
此欺愚癡人　不誑度彼岸
身服淨妙衣　　
^pb莊嚴猶幻化
此欺愚癡人　不誑度彼岸　斷絕鹿鞙繈
及破壞鹿門　我捨離餌去　誰樂於鹿縛
者賴吒和羅說此頌已。以如意足乘虛而
去。至鋀蘆吒林入彼林中。於鞞醯勒樹下敷
^pb尼師檀。結加趺坐。爾時。拘牢婆王及諸群臣
前後圍繞。坐於正殿。咨嗟稱歎尊者賴吒和
羅。若我聞賴吒和羅族姓子來此鋀蘆吒者。
我必往見。　於是。拘牢婆王告獵師曰。汝去案
行鋀蘆吒林。我欲出獵。獵師受教。即便案行
^pb鋀蘆吒林。於是。獵師案行鋀蘆吒林。見尊者
賴吒和羅在鞞醯勒樹下。敷尼師檀。結加趺
坐。便作是念。所為拘牢婆王及諸群臣共坐
正殿。咨嗟稱歎者。今已在此。　爾時。獵師案行
鋀蘆吒林已。還詣拘牢婆王所。白曰。大王。當
^pb知我已按行鋀蘆吒林。隨大王意。大王本所
為與諸群臣共坐正殿。咨嗟稱歎尊者賴吒
和羅。若我聞賴吒和羅族姓子來此鋀蘆吒
者。我必往見。尊者賴吒和羅族姓子今在鋀
蘆吒林中鞞醯勒樹下。敷尼師檀。結加趺坐。
^pb大王欲見者。便可往也。　拘牢婆王聞已。告御
者曰。汝速嚴駕。我今欲往見賴吒和羅。　御者
受教。即速嚴駕。訖還白曰。大王。當知嚴駕已
辦。隨大王意。　於是。拘牢婆王即乘車出。往至
鋀蘆吒林。遙見尊者賴吒和羅。即便下車。步
^pb進往至尊者賴吒和羅所。尊者賴吒和羅見
拘牢婆王來。而作是說。大王。今來欲自坐耶。
　拘牢婆王曰。今我雖到自己境界。然我意欲
令賴吒和羅族姓子請我令坐。　尊者賴吒和
羅即請拘牢婆王曰。今有別座。大王可坐。　
^pb於是。拘牢婆王與尊者賴吒和羅共相問訊。
卻坐一面。語賴吒和羅。若為家衰故出家學
道耶。若為無財物故行學道者。賴吒和羅。拘
牢婆王家多有財物。我出財物與賴吒和羅。
勸賴吒和羅捨戒罷道。行欲布施。快修福業。
^pb所以者何。賴吒和羅。師教甚難。出家學道亦
復甚難。　尊者賴吒和羅聞已。語曰。大王。今以
不淨請我。非清淨請。　拘牢婆王聞已。問曰。我
當云何以清淨請賴吒和羅。非以不淨耶。　尊
者賴吒和羅語曰。大王。應如是語。賴吒和羅。
^pb我國人民安隱快樂。無恐怖．無鬥諍。亦無棘
刺．無苦使役。米穀豐饒。乞食易得。賴吒和羅
住我國中。我當護如法。大王。如是以淨請我。
非以不淨。　拘牢婆王聞已。語曰。我今以淨請
賴吒和羅。非以不淨。我國人民安隱快樂。無
^pb恐怖．無鬥諍。亦無棘刺．無苦使役。米穀豐饒。
乞食易得。賴吒和羅住我國中。我當護如法。
　復次。賴吒和羅。有四種衰。謂衰衰故。剃除鬚
髮。著袈裟衣。至信．捨家．無家．學道。云何為四。
病衰．老衰．財衰．親衰。賴吒和羅。云何病衰。或
^pb有一人長病疾患。極重甚苦。彼作是念。我長
病疾患。極重甚苦。我實有欲。不能行欲。我今
寧可剃除鬚髮。著袈裟衣。至信．捨家．無家．學
道。彼於後時以病衰故。剃除鬚髮。著袈裟衣。
至信．捨家．無家．學道。是為病衰。　賴吒和羅。云
^pb何老衰。或有一人年耆根熟。壽過垂訖。彼作
是念。我年耆根熟。壽過垂訖。我實有欲。不能
行欲。我今寧可剃除鬚髮。著袈裟衣。至信．捨
家．無家．學道。彼於後時以老衰故。剃除鬚髮。
著袈裟衣。至信．捨家．無家．學道。是謂老衰。　賴
^pb吒和羅。云何財衰。或有一人貧窮無力。彼作
是念。我貧窮無力。我今寧可剃除鬚髮。著袈
裟衣。至信．捨家．無家．學道。彼於後時以財衰
故。剃除鬚髮。著袈裟衣。至信．捨家．無家．學道。
是謂財衰。　賴吒和羅。云何親衰。或有一人親
^pb里斷種。死亡沒盡。彼作是念。我親里斷種。死
亡沒盡。我今寧可剃除鬚髮。著袈裟衣。至信．
捨家．無家．學道。彼於後時以親衰故。剃除鬚
髮。著袈裟衣。至信．捨家．無家．學道。是謂親衰。
　賴吒和羅昔時無病。安隱成就。平等食道。不
^pb冷不熱。平正安樂。順次不諍由是之故。食噉
含消。安隱得化。賴吒和羅非以病衰故。剃除
鬚髮。著袈裟衣。至信．捨家．無家．學道。　賴吒和
羅往昔之時。年幼童子。髮黑清淨。身體盛壯。
爾時作倡伎樂。極以自娛。莊嚴其身。常喜遊
^pb戲。彼時親屬皆不欲使令其學道。父母啼泣。
憂慼懊惱。亦不聽汝出家學道。然汝剃除鬚
髮。著袈裟衣。至信．捨家．無家．學道。賴吒和羅
不以老衰故。剃鬚髮。著袈裟衣。至信．捨家．無
家．學道。　賴吒和羅。此鋀蘆吒第一家．最大家．
^pb最勝家．最上家。謂財物也。賴吒和羅。不以財
衰故。剃除鬚髮。著袈裟衣。至信．捨家．無家．學
道。　賴吒和羅。此鋀蘆吒林間。大豪親族親皆
存在。賴吒和羅不以親衰故。剃除鬚髮。著袈
裟衣。至信．捨家．無家．學道。賴吒和羅。此四種
^pb衰。或有衰者。剃除鬚髮。著袈裟衣。至信．捨家．
無家．學道。我見賴吒和羅都無此衰。可使賴
吒和羅剃除鬚髮。著袈裟衣。至信．捨家．無家．
學道。賴吒和羅。知見何等。為聞何等。剃除鬚
髮。著袈裟衣。至信．捨家．無家．學道。　尊者賴
^pb吒和羅答曰。大王。世尊知．見．如來．無所著等
正覺為說四事。我欲忍樂是。我知見聞是。是
故剃除鬚髮。著袈裟衣。至信．捨家．無家．學道。
云何為四。大王。此世無護。無可依恃。此世一
切趣向老法。此世非常。要當捨去。此世無滿。
^pb無有厭足。為愛走使。　拘牢婆王問曰。賴吒和
羅。向之所說。大王。此世無護。無可依恃。賴吒
和羅。我有兒孫．兄弟．枝黨．象軍．車軍．馬軍．步
軍。皆能射御。嚴毅勇猛。王子力士缽邏騫提
摩訶能伽有占相．有策慮．有計算．有善知書．
^pb有善談論。有君臣．有眷屬。持咒知咒。彼隨諸
方。有恐怖者能制止之。若賴吒和羅所說。大
王。此世無護。無可依恃。賴吒和羅。向所說。此
有何義耶。　尊者賴吒和羅答曰。大王。我今問
王。隨所解答。大王。此身頗有病耶。　拘牢婆王
^pb答曰。賴吒和羅。今我此身常有風病。　尊者賴
吒和羅問曰。大王。風病發時。生極重甚苦者。
大王。爾時可得語彼兒孫．兄弟．象軍．馬軍．車
軍．步軍皆能射御。嚴毅勇猛。王子力士鋀邏
騫提摩訶能伽。占相．策慮．計算．知書．善能談
^pb論．君臣．眷屬。持咒知咒。汝等共來暫代我受
極重甚苦。令我無病得安樂耶。　拘牢婆王答
曰。不也。所以者何。我自作業。因業緣業。獨受
極苦。甚重苦也。　尊者賴吒和羅語曰。大王。以
是故。世尊說此世無護。無可依恃。我欲忍樂
^pb是。我知見聞是。是故剃除鬚髮。著袈裟衣。至
信．捨家．無家．學道。　拘牢婆王語曰。若賴吒和
羅所說。大王。此世無護。無可依恃。賴吒和羅。
我亦欲是忍樂於是。所以者何。此世真實無
護。無可依恃。　拘牢婆王復問曰。若賴吒和羅
^pb所說。大王。此世一切趣向老法。賴吒和羅向
所說。此復有何義。　尊者賴吒和羅答曰。大王。
我今問王。隨所解答。若大王年或二十四．或
二十五者。於意云何。爾時速疾何如於今。爾
時筋力．形體．顏色何如於今。　拘牢婆王答曰。
^pb賴吒和羅。若我時年或二十四．或二十五。自
憶爾時。速疾．筋力．形體．顏色無勝我者。賴吒
和羅。我今極老。諸根衰熟。壽過垂訖。年滿八
十。不復能起。　尊者賴吒和羅語曰。大王。以是
故。世尊說此世一切趣向老法。我欲忍樂是。
^pb我知見聞是。是故剃除鬚髮。著袈裟衣。至信．
捨家．無家．學道。　拘牢婆王語曰。若賴吒和羅
所說。大王。此世一切趣向老法。我亦欲是忍
樂於是。所以者何。此世真實一切趣向老法。
　拘牢婆王復問曰。若賴吒和羅所說。大王。此
^pb世無常。要當捨去。賴吒和羅向所說。此復有
何義。　尊者賴吒和羅語曰。大王。我今問王。隨
所解答。大王。有豐拘樓國及豐後宮．豐倉庫
耶。　拘牢婆王答曰。如是。　尊者賴吒和羅復問
曰。大王。有豐拘樓國及豐後宮．豐倉庫者。若
^pb時有法來不可依。忍樂破壞。一切世無不歸
死者。爾時豐拘樓國及豐後宮．豐倉庫者。可
得從此世持至後世耶。　拘牢婆王答曰。不也。
所以者何。我獨無二。亦無伴侶從此世至後
世也。　尊者賴吒和羅語曰。大王。以是故。世尊
^pb說此世無常。要當捨去。我欲忍樂是。我知見
聞是。是故剃除鬚髮。著袈裟衣。至信．捨家．無
家．學道。　拘牢婆王語曰。若賴吒和羅所說。大
王。此世無常。要當捨去。者。我亦欲是忍樂於
是。所以者何。此世真實無常。要當捨去。　拘牢
^pb婆王復問曰。若賴吒和羅所說。大王。此世無
滿。無有厭足。為愛走使。賴吒和羅向所說。此
復有何義。　尊者賴吒和羅答曰。大王。我今問
王。隨所解答。大王。有豐拘樓國及豐後宮．豐
倉庫耶。　拘牢婆王答曰。如是。　尊者賴吒和羅
^pb復問曰。大王。有豐拘樓國及豐後宮．豐倉庫
者。若於東方有一人來。可信可任。不欺誑世。
來語王言。我從東方來。見彼國土極大富樂。
多有人民。大王。可得彼國爾所財物．人民．力
役。欲得彼國整御之耶。　拘牢婆王答曰。賴吒
^pb和羅。若我知有如是豐國。爾所財物．人民．力
役。得彼人民整御治者。我必取之。　如是南方．
西方．北方。從大海岸若有人來。可信可任。不
欺誑世。來語王言。我從大海彼岸來。見彼國
土極大富樂。多有人民。大王。可得彼國爾
^pb所財物．人民．力役。欲得彼國整御之耶。　拘牢
婆王答曰。賴吒和羅。若我知有如是豐國。爾
所財物．人民．力役。得彼人民整御治者。我必
取之。　尊者賴吒和羅語曰。大王。以是故。世尊
說此世無滿。無有厭足。為愛走使。我欲忍樂
^pb是。我知見聞是。是故剃除鬚髮。著袈裟衣。至
信．捨家．無家．學道。　拘牢婆王語曰。若賴吒和
羅所說。大王。此世無滿。無有厭足。為愛走使。
我亦欲是忍樂於是。所以者何。此世真實無
滿。無有厭足。為愛走使。　尊者賴吒和羅語曰。
^pb大王。世尊知．見．如來．無所著．等正覺為我說
此四事。我知忍樂是。我知見聞是。是故剃除
鬚髮。著袈裟衣。至信．捨家．無家．學道。　於是。尊
者賴吒和羅說此頌曰。
我見世間人　有財癡不施
得財復更求　　
^pb慳貪積聚物
王者得天下　整御隨其力　海內無厭足
復求於海外　王及諸人民　未離欲命盡
散髮妻子哭　嗚呼苦難伏　衣被而埋藏
或積薪火燒　緣行至後世　燒已無慧念
^pb死後財不隨　妻子及奴婢　貧富俱共同
愚智亦復然　智者不懷憂　唯愚抱悒慼
是故智慧勝　逮得正覺道　深著於有有
愚癡作惡行　於法非法行　以力強奪他
少智習效他　愚多作惡行　趣胎至後世
^pb數數受生死　已受出生世　獨作眾惡事
如賊他所縛　自作惡所害　如是此眾生
至到於後世　為己所作業　自作惡所害
如果熟自墮　老少亦如斯　欲莊美愛樂
心趣好惡色　為欲所縛害　因欲恐怖生
王我見此覺　知是沙門妙
^juan32^pb
^pb尊者賴吒和羅所說如是。拘牢婆王聞尊者
賴吒和羅所說。歡喜奉行。賴吒和羅經第十
六竟(六千七百七十七字)。
中阿含經卷第三
十一(第三念誦)
^pb中阿含經卷第三十二
　　　　東晉罽賓三藏瞿曇僧伽提婆譯
^n133大品優婆離經第十七(第三念誦)我聞如是。
　一時。佛遊那難陀。在波婆離奈林。　爾時。長苦
行尼揵中後彷佯。往詣佛所。共相問訊。卻坐
^pb一面。於是。世尊問曰。苦行尼揵親子施設幾
行。令不行惡業。不作惡業。　長苦行尼揵答曰。
瞿曇。我尊師尼揵親子不為我等施設於行。
令不行惡業。不作惡業。但為我等施設於罰。
令不行惡業。不作惡業。　世尊又復問曰。苦行
尼揵親子施設幾罰。令不行惡業。不作惡業。
　長苦行尼揵答曰。瞿曇。我尊師尼揵親子為
我等輩施設三罰。令不行惡業。不作惡業。云
何為三。身罰．口罰及意罰也。　世尊又復問曰。
苦行。云何身罰異．口罰異．意罰異
^pb耶。　長苦行尼揵答曰。瞿曇。我等身罰異．口罰
異．意罰異也。　世尊又復問曰。苦行。此三罰如
是相似。尼揵親子施設何罰為最重。令不行
惡業。不作惡業。為身罰．口罰。為意罰耶。　長苦
行尼揵答曰。瞿曇。此三罰如是相似。我尊師
^pb尼揵親子施設身罰為最重。令不行惡所。不
作惡業。口罰不然。意罰最下。不及身罰極大
甚重。　世尊又復問曰。苦行。汝說身罰為最重
耶。　長苦行尼揵答曰。瞿曇。身罰最重。世尊復
再三問曰。苦行。汝說身罰為最重耶。　長苦行
^pb尼揵亦再三答曰。瞿曇。身罰最重。於是。世尊
再三審定長苦行尼揵如此事已。便默然住。
　長苦行尼揵問曰。沙門瞿曇施設幾罰。令不
行惡業。不作惡業。　爾時。世尊答曰。苦行。我不
施設罰。令不行惡業。不作惡業。我但施設業。

^pb令不行惡業。不作惡業。　長苦行尼揵問曰。瞿
曇施設幾業。令不行惡業。不作惡業。　世尊又
復答曰。苦行。我施設三業。令不行惡業。不作
惡業。云何為三。身業．口業及意業也。　苦行尼
揵問曰。瞿曇。身業異．口業異．意業異耶。　世尊
^pb又復答曰。苦行。我身業異．口業異．意業異也。
　長苦行尼揵問曰。瞿曇。此三業如是相似。施
設何業為最重。令不行惡業。不作惡業。為身
業．口業。為意業耶。　世尊又復答曰。苦行。此三
業如是相似。我施設意業為最重。令不行惡
^pb業。不作惡業。身業．口業則不然也。長苦行尼
揵問曰。瞿曇施設意業為最重耶。　世尊又復
答曰。苦行。我施設意業為最重也。　長苦行尼
揵復再三問曰。瞿曇施設意業為最重耶。　世
尊亦再三答曰。苦行。我施設意業為最重
^pb也。於是。長苦行尼揵再三審定世尊如此事
已。即從座起。繞世尊三匝而退還去。往詣尼
揵親子所。　尼揵親子遙見長苦行尼揵來。即
便問曰。苦行。從何處來。　長苦行尼揵答曰。尊。
我從那難陀波婆離奈林沙門瞿曇處來。　尼
^pb揵親子問曰。苦行。頗共沙門瞿曇有所論耶。
　長苦行尼揵答曰。共論。　尼揵親子告曰。苦行。
若共沙門瞿曇有所論者。盡為我說。我或能
知彼之所論。　於是。長苦行尼揵共世尊有所
論者盡向彼說。尼揵親子聞便歎曰。善哉。苦
^pb行。謂汝於師行弟子法。所作智辯聰明決定。
安隱無畏成就調御。逮大辯才。得甘露幢。於
甘露界自作證成就遊。所以者何。謂汝向沙
門瞿曇施設身罰為最重。令不行惡業。不作
惡業。口罰不然。意罰最下。不及身罰極大甚
重。　
^pb是時。優婆離居士與五百居士俱集在眾中。
叉手向尼揵親子。於是。優婆離居士語長苦
行尼揵曰。尊已再三審定沙門瞿曇如此事
耶。　長苦行尼揵答曰。居士。我已再三審定沙
門瞿曇如此事也。　優婆離居士語長苦行尼
^pb揵曰。我亦能至再三審定沙門瞿曇如此事
已。隨所牽挽。猶如力士執長髦羊。隨所牽挽。
我亦如是。能至再三審定沙門瞿曇如此事
已。隨所牽挽。猶如力士手執髦裘。抖擻去塵。
我亦如是。能至再三審定沙門瞿曇如此事
^pb已。隨所牽挽。猶如沽酒師．沽酒弟子取漉酒
囊。著深水中。隨意所欲。隨所牽挽。我亦如是。
能至再三審定沙門瞿曇如此事已。隨所牽
挽。猶龍象王年滿六十。而以憍傲摩訶能加
牙足體具。筋力熾盛。力士將去以水洗髀．洗
^pb脊．洗脅．洗腹．洗牙．洗頭及水中戲。我亦如是。
能至再三審定沙門瞿曇如此事已。隨其所
洗。我往詣沙門瞿曇所。共彼談論。降伏已還。
　尼揵親子語優婆離居士曰。我亦可伏沙門
瞿曇。汝亦可也。長苦行尼揵亦可也。　於是。長
^pb苦行尼揵白尼揵親子曰。我不欲令優婆離
居士往詣沙門瞿曇所。所以者何。沙門瞿曇
知幻化咒。能咒化作弟子。比丘．比丘尼．優婆
塞．優婆私。恐優婆離居士受沙門瞿曇化。化
作弟子。　尼揵親子語曰。苦行。若優婆離居士
^pb受沙門瞿曇化作弟子者。終無是處。若沙門
瞿曇受優婆離居士化作弟子者。必有是處。
　優婆離居士再三白尼揵親子曰。我今往詣
沙門瞿曇所。共彼談論。降伏已還。　尼揵親子
亦再三答曰。汝可速往。我亦可伏沙門瞿曇。

^pb汝亦可也。長苦行尼揵亦可也。　長苦行尼揵
復再三白曰。我不欲令優婆離居士往詣沙
門瞿曇所。所以者何。沙門瞿曇知幻化咒。能
咒化作弟子。比丘．比丘尼．優婆塞．優婆私。恐
優婆離居士受沙門瞿曇化。化作弟子。　尼揵
^pb親子語曰。苦行。若優婆離居士受沙門瞿曇
化作弟子者。終無是處。若沙門瞿曇受優婆
離居士化作弟子者。必有是處。優婆離居士。
汝去隨意。　於是。優婆離居士稽首尼揵親子
足。繞三匝而去。往詣佛所。共相問訊。卻坐一
^pb面。問曰。瞿曇。今日長苦行尼揵來至此耶。　世
尊答曰。來也。居士。　優婆離居士問曰。瞿曇。頗
共長苦行尼揵有所論耶。　世尊答曰。有所論
也。　優婆離居士語曰。瞿曇。若共長苦行尼揵
有所論者。盡為我說。若我聞已。或能知之。於
^pb是。世尊共長苦行尼揵有所論者。盡向彼說。
　爾時。優婆離居士聞便歎曰。善哉。苦行。謂於
尊師行弟子法。所作智辯聰明決定。安隱無
畏成就調御。逮大辯才。得甘露幢。於甘露界
自作證成就遊。所以者何。謂向沙門瞿曇施
^pb設身罰最重。令不行惡業。不作惡業。口罰不
然。意罰最下。不及身罰極大甚重。　彼時。世尊
告曰。居士。我欲與汝共論此事。汝若住真諦
者。以真諦答。　優婆離居士報曰。瞿曇。我住真
諦。以真諦答。沙門瞿曇。但當與我共論此事。
^pb　世尊問曰。居士。於意云何。若有尼揵來。好喜
於布施。樂行於布施。無戲．樂不戲。為極清淨。
極行咒也。若彼行來時。多殺大小蟲。云何。居
士。尼揵親子於此殺生施設報耶。　優婆離居
士答曰。瞿曇。若思者有大罪。若無思者無大
^pb罪也。　世尊問曰。居士。汝說思為何等耶。　優婆
離居士答曰。瞿曇。意業是也。　世尊告曰。居士。
汝當思量而後答也。汝之所說。前與後違。後
與前違。則不相應。居士。汝在此眾自說。瞿曇。
我住真諦。以真諦答。沙門瞿曇。但當與我共
^pb論此事。居士。於意云何。若有尼揵來飲湯斷
冷水。彼無湯時。便欲飲冷水。不得冷水。彼便
命終。居士。尼揵親子云何可說彼尼揵所生
耶。　優婆離居士答曰。瞿曇。有天名意著。彼尼
揵命終。若意著死者。必生彼處。　世尊告曰。居
^pb士。汝當思量而後答也。汝之所說。前與後違。
後與前違。則不相應。汝在此眾自說。瞿曇。我
住真諦。以真諦答。沙門瞿曇。但當與我共論
此事。居士。於意云何。若使有人持利刀來。彼
作是說。我於此那難陀內一切眾生。於一日
^pb中斫剉斬截．剝裂削割。作一肉聚。作一肉積。
居士。於意云何。彼人寧能於此那難陀內一
切眾生。於一日中斫剉斬截．剝裂削割。作一
肉聚。作一肉積耶。優婆離居士答曰。不也。所
以者何。此那難陀內極大富樂。多有人民。是
^pb故彼人於此那難陀內一切眾生。必不能得
於一日中斫剉斬截．剝裂削割。作一肉聚。作
一肉積。瞿曇。彼人唐大煩勞。　居士。於意云何。
若有沙門．梵志來。有大如意足。有大威德。有
大福祐。有大威神。心得自在。彼作是說。我以
^pb發一瞋念。令此一切那難陀內燒使成灰。居
士。於意云何。彼沙門．梵志寧能令此一切那
難陀內燒成灰耶。　優婆離居士答曰。瞿曇。何
但一那難陀。何但二．三．四。瞿曇。彼沙門．梵志
有大如意足。有大威德。有大福祐。有大威神。

^pb心得自在。若發一瞋念。能令一切國一切人
民燒使成灰。況一那難陀耶。　世尊告曰。居士。
汝當思量而後答也。汝之所說。前與後違。後
與前違。則不相應。汝在此眾自說。瞿曇。我住
真諦。以真諦答。沙門瞿曇。但當與我共論此
^pb事。　世尊問曰。居士。汝頗曾聞大澤無事．麒麟
無事．麋鹿無事．靜寂無事．空野無事．無事即
無事耶。　優婆離居士答曰。瞿曇。我聞有也。　居
士。於意云何。彼為誰大澤無事．麒麟無事．麋
鹿無事．靜寂無事．空野無事．無事即無事耶。
^pb　優婆離居士默然不答。世尊告曰。居士。速答。
居士。速答。今非默然時。居士在此眾自說。瞿
曇。我住真諦。以真諦答。沙門瞿曇。但當與我
共論此事。於是。優婆離居士須臾默然已。語
曰。瞿曇。我不默然。我但思惟於此義耳。瞿曇。

^pb彼愚癡尼揵不善曉了。不能解知。不識良田。
而不自審。長夜欺我。為彼所誤。謂向沙門瞿
曇施設身罰最重。令不行惡業。不作惡業。口
罰．意罰而不如也。如我從沙門瞿曇所說知
義。仙人發一瞋念。能令大澤無事．麒麟無事．
^pb麋鹿無事．寂靜無事．空野無事．無事即無事。
世尊。我已知。善逝。我已解。我今自歸於佛．法
及比丘眾。唯願世尊受我為優婆塞。從今日
始。終身自歸。乃至命盡。　世尊告曰。居士。汝默
然行。勿得宣言。如是勝人默然為善。　優婆離
^pb居士白曰。世尊。我以是故。復於世尊重加歡
喜。所以者何。謂世尊作如是說。居士。汝默然
行。勿得宣言。如是勝人默然為善。世尊。若我
更為餘沙門．梵志作弟子者。彼等便當持幢．
幡．蓋。遍行宣令於那難陀。作如是說。優婆離
^pb居士為我作弟子。優婆離居士為我作弟子。
然世尊作是說。居士。汝默然行。勿得宣言。如
是勝人默然為善。　優婆離居士白曰。世尊。從
今日始。不聽諸尼揵入我家門。唯聽世尊四
眾弟子。比丘．比丘尼．優婆塞．優婆私入。世尊
^pb告曰。居士。彼尼揵等。汝家長夜所共尊敬。若
其來者。汝當隨力供養於彼。　優婆離白曰。世
尊。我以是故。復於世尊倍加歡喜。所以者何。
謂世尊作如是說。居士。彼尼揵等。汝家長夜
所共尊敬。若其來者。汝當隨力供養於彼。世
^pb尊。我本聞世尊作如是說。當施與我。莫施與
他。當施與我弟子。莫施與他弟子。若施與我
者。當得大福。若施與他。不得大福。施與我弟
子。當得大福。施與他弟子。不得大福。　世尊告
曰。居士。我不如是說。當施與我。莫施與他。施
^pb與我弟子。莫施與他弟子。若施與我者。當得
大福。若施與他。不得大福。施與我弟子。當得
大福。若施與他弟子。不得大福。居士。我說如
是。施與一切。隨心歡喜。但施與不精進者。不
得大福。施與精進者。當得大福。　優婆離居士
^pb白曰。世尊。願無為也。我自知施與尼揵．不施
與尼揵。世尊。我今再自歸佛．法及比丘眾。唯
願世尊受我為優婆塞。從今日始。終身自歸。
乃至命盡。於是。世尊為優婆離居士說法。勸
發渴仰。成就歡喜。無量方便為彼說法。勸發
^pb渴仰。成就歡喜已。如諸佛法。先說端正法。聞
者歡悅。謂說施．說戒．說生天法。毀咨欲為災
患。生死為穢。稱歎無欲為妙。道品白淨。世尊
為彼說如是法已。佛知彼有歡喜心．具足心．
柔軟心．堪耐心．昇上心．一向心．無疑心．無蓋
^pb心。有能有力。堪受正法。謂如諸佛所說正要。
世尊便為彼說苦．習．滅．道。優婆離居士即於
坐中見四聖諦。苦．習．滅．道。猶如白素。易染為
色。如是優婆離居士即於坐中見四聖諦。苦．
習．滅．道。　於是。優婆離居士見法得法。覺白淨
^pb法。斷疑度惑。更無餘尊。不復從他。無有猶豫。
已住果證。於世尊法得無所畏。即從坐起。為
佛作禮。世尊。我今三自歸佛．法及比丘眾。唯
願世尊受我為優婆塞。從今日始。終身自歸。
乃至命盡。　於是。優婆離居士聞佛所說。善受
^pb善持。稽首佛足。繞三匝而歸。敕守門者。汝等
當知。我今則為世尊弟子。從今日始。諸尼揵
來。莫聽入門。唯聽世尊四眾弟子。比丘．比丘
尼．優婆塞．優婆私入。若尼揵來者。當語彼言。
尊者。優婆離居士今受佛化。化作弟子。則不
^pb聽諸尼揵入門。唯聽世尊四眾弟子。比丘．比
丘尼．優婆塞．優婆私入。若須食者。便可住此。
當出食與。　於是。長苦行尼揵聞優婆離居士
受沙門瞿曇化。化作弟子。則不聽諸尼揵入
門。唯聽沙門瞿曇弟子。比丘．比丘尼．優婆塞．
^pb優婆私入。長苦行尼揵聞已。往詣尼揵親子
所。白曰。尊。此是我本所說。　尼揵親子問曰。苦
行。何者是汝本所說耶。　長苦行尼揵答曰。尊。
我本所說。不欲令優婆離居士往詣沙門瞿
曇所。所以者何。沙門瞿曇知幻化咒。能咒化
^pb作弟子。比丘．比丘尼．優婆塞．優婆私。恐優婆
離居士受沙門瞿曇化。化作弟子。尊。優婆離
居士今已受沙門瞿曇化。化作弟子已。不聽
諸尼揵入門。唯聽沙門瞿曇弟子。比丘．比丘
尼．優婆塞．優婆私入。　尼揵親子語曰。苦行。若
^pb優婆離居士受沙門瞿曇化作弟子者。終無
是處。若沙門瞿曇受優婆離居士化作弟子
者。必有是處。長苦行尼揵復白曰。尊。若不信
我所說者。尊自可往。亦可遣使。　於是。尼揵親
子告曰。苦行。汝可自往。詣彼看之。為優婆離
^pb居士受沙門瞿曇化作弟子耶。為沙門瞿曇
受優婆離居士化作弟子耶。　長苦行尼揵受
尼揵親子教已往詣優婆離居士家。守門人
遙見長苦行尼揵來。而作是說。尊者。優婆離
居士今受佛化。化作弟子。則不聽諸尼揵入
^pb門。唯聽世尊四眾弟子。比丘．比丘尼．優婆塞．
優婆私入。若欲得食者。便可住此。當出食與。
　長苦行尼揵語曰。守門人。我不用食。　長苦行
尼揵知此事已。奮頭而去。往詣尼揵親子所。
白曰。尊。此是如我本所說。　尼揵親子問曰。苦
^pb行。何者是汝本所說耶。　長苦行尼揵答曰。尊。
我本所說。不欲令優婆離居士往詣沙門瞿
曇所。所以者何。沙門瞿曇知幻化咒。能咒化
作弟子。比丘．比丘尼．優婆塞．優婆私。恐優婆
離居士受沙門瞿曇化。化作弟子。尊。優婆離
^pb居士今已受沙門瞿曇化。化作弟子已。不聽
諸尼揵入門。唯聽沙門瞿曇弟子。比丘．比丘
尼．優婆塞．優婆私入。　尼揵親子告曰。苦行。若
優婆離居士受沙門瞿曇化作弟子者。終無
是處。若沙門瞿曇受優婆離居士化作弟子
^pb者。必有是處。　長苦行尼揵白曰。尊。若不信我
所說者。願尊自往。　於是。尼揵親子與大尼揵
眾五百人俱。往詣優婆離居士家。守門人遙
見尼揵親子與大尼揵眾五百人俱來。而作
是說。尊者。優婆離居士今受佛化。化作弟子。

^pb則不聽諸尼揵入門。唯聽世尊四眾弟子。比
丘．比丘尼．優婆塞．優婆私入。若欲得食者。便
可住此。當出食與。　尼揵親子語曰。守門人。我
不用食。但欲得見優婆離居士。　守門人語曰。
願尊住此。我今入白尊者優婆離居士。　彼守
^pb門人即入白曰。居士。當知尼揵親子與大尼
揵眾五百人俱住在門外。作如是語。我欲得
見優婆離居士。　優婆離居士告守門人。汝至
中門。敷設床座。訖還白我。　守門人受教。往至
中門。敷設床座訖。還白曰居士。當知敷床已
^pb訖。唯願居士自當知時。　優婆離居士將守門
人往至中門。若有床座。極高廣大。極淨好敷。
謂優婆離居士本抱尼揵親子所令坐者。優
婆離居士自處其上。結加趺坐。告守門人。汝
出往至尼揵親子所。作如是語。尊人。優婆
^pb離居士言。尊人欲入者。自可隨意。　彼守門人
受教即出。至尼揵親子所。作如是語。尊人。優
婆離居士言。尊人欲入者。自可隨意。於是。尼
揵親子與大尼揵眾五百人俱入至中門。　優
婆離居士遙見尼揵親子與大尼揵眾五百
^pb人俱入。而作是語。尊人。有座。欲坐隨意。　尼揵
親子語曰。居士。汝應爾耶。自上高座。結加趺
坐。與人共語。如出家者學道無異。　優婆離居
士語曰。尊人。我自有物。欲與便與。不與便不
與。此座我有。是故我言。有座。欲坐隨意。　尼揵
^pb親子敷座而坐。語曰。居士。何以故爾。欲降伏
沙門瞿曇而反自降伏來。猶如有人求眼入
林。而失眼還。如是。居士欲往降伏沙門瞿曇。
反為沙門瞿曇所降伏來。猶如有人以渴入
池。而反渴還。居士亦然。欲往降伏沙門瞿曇。

^pb而反自降伏還。居士。何以故爾。　優婆離居士
語曰。尊人。聽我說喻。慧者聞喻則解其義。尊
人。譬一梵志。有年小婦。彼婦懷妊。語其夫曰。
我今懷妊。君去至市。可為兒買好戲具來。時。
彼梵志語其婦曰。但令卿得安隱產已。何憂
^pb無耶。若生男者。當為卿買男戲具來。若生女
者。亦當為買女戲具來。婦至再三語其夫曰。
我今懷妊。君去至市。速為兒買好戲具來。梵
志亦至再三語其婦曰。但令卿得安隱產已。
何憂無耶。若生男者。當為卿買男戲具來。若
^pb生女者。亦當為買女戲具來。　彼梵志者極憐
念婦。即便問曰。卿欲為兒買何戲具。婦報之
曰。君去為兒買獼猴子好戲具來。梵志聞已。
往至市中買獼猴子戲具。持還語其婦曰。我
已為兒買獼猴子戲具來還。其婦見已。嫌色
^pb不好。即語夫曰。君可持此獼猴戲具往至染
家。染作黃色。令極可愛。擣使光生。梵志聞已。
即時持此獼猴戲具。往至染家而語之曰。為
我染此獼猴戲具。作好黃色。令極可愛。擣使
光生。爾時。染家便語梵志。獼猴戲具染作黃
^pb色。令極可愛。此可爾也。然不可擣使光澤生。
於是。染家說此頌曰。
獼猴忍受色　不能堪忍擣　若擣則命終
終不可椎打　此是臭穢囊　獼猴滿不淨
人。當知尼揵所說亦復如是。不能堪忍受
^pb他難問。亦不可得思惟觀察。唯但染愚。不染
慧也。尊人。復聽。猶如清淨波羅奈衣。主持往
至於彼染家。而語之曰。為染此衣。作極好色。
令可愛也。亦為極擣。使光澤生。彼時染家語
衣主曰。此衣可染。作極好色。令可愛也。亦可
^pb極擣。使光澤生。於是。染家說此頌曰。
如波羅奈衣　白淨忍受色　擣已則柔軟
光色增益好
人。當知諸如來．無所著．等正覺所說亦復
如是。極能堪忍受他難問。亦快可得思惟觀
^pb察。唯但染慧。不染愚也。　尼揵親子語曰。居士
為沙門瞿曇幻咒所化。　優婆離居士語曰。尊
人。善幻化咒。極善幻化咒。尊人。彼幻化咒令
我父母長夜得利饒益。安隱快樂。及其妻子．
奴婢．作使．那難陀國王及一切世間。天及魔
^pb梵．沙門．梵志。從人至天。令彼長夜得利饒益。
安隱快樂。　尼揵親子語曰。居士。舉那難陀知
優婆離居士是尼揵弟子。今者竟為誰弟子
耶。　於是。優婆離居士即從座起。右膝著地。若
方有佛。叉手向彼。語曰。尊人。聽我所說也。
　
^pb雄猛離愚癡　　斷穢整降伏
無敵微妙思　學戒禪智慧　安隱無有垢
佛弟子婆離　大聖修習已　得德說自在
善念妙正觀　不高亦不下　不動常自在
佛弟子婆離　無曲常知足　捨離慳得滿
^pb作沙門成覺　後身尊大士　無比無有塵
佛弟子婆離　無疾不可量　甚深得牟尼
常安隱勇猛　住法微妙思　調御常不戲
佛弟子婆離　大龍樂住高　結盡得解脫
應辯才清淨　慧生離憂慼　不還有釋迦
^pb佛弟子婆離　正去禪思惟　無有嬈清淨
常笑無有恚　樂離得第一　無畏常專精
佛弟子婆離　七仙無與等　三達逮得梵
淨浴如明燈　得息止怨結　勇猛極清淨
佛弟子婆離　得息慧如地　大慧除世貪
可祠無上眼　　
^pb上士無與等
御者無有恚　佛弟子婆離　斷望無上善
善調無比御　無上常歡喜　無疑有光明
斷慢無上覺　佛弟子婆離　斷愛無比覺
無煙無有[火*僉]　如去為善逝　無比無與等
^pb名稱已逮正　佛弟子婆離　此是百難佛
本未曾思惟　優婆離所說　諸天來至彼
善助加諸辯　如法如其人　尼揵親子問
佛十力弟子
揵親子問曰。居士。汝以何意稱歎沙門瞿
^pb曇耶。　優婆離居士報曰。尊人。聽我說喻。慧者
聞喻則解其義。猶善鬘師．鬘師弟子採種種
華。以長綖結作種種鬘。如是。尊人。如來．無所
著．等正覺有無量稱歎。我之所尊。以故稱歎。
　說此法時。優婆離居士遠塵離垢。諸法法眼
生。尼揵親子即吐熱血。至波和國。以此惡患。

^juan33^pb
^pb尋便命終。　佛說如是。優婆離居士聞佛所說。
歡喜奉行。優婆離經第十七竟(六千二百六
十三字)。
中阿含經卷第三十二
中阿含經卷
^pb第三十三
　　　　東晉罽賓三藏瞿曇僧伽提婆譯
^n134大品釋問經第十八(第三念誦)我聞如是。　一
時。佛遊摩竭陀國。在王舍城東。奈林村北。鞞
陀提山因陀羅石室。　爾時。天王釋聞佛遊摩
^pb竭陀國。在王舍城東。奈林村北。鞞陀提山因
陀羅石室。時。天王釋告五結樂子。我聞世尊
遊摩竭陀國。在王舍城東。奈林村北。鞞陀提
山因陀羅石室。五結。汝來共往見佛。　五結樂
子白曰。唯然。於是。五結樂子挾琉璃琴從天
王釋行。三十三天聞天王釋其意至重。欲往
見佛。三十三天亦復侍從天王釋行。於是。天
王釋及三十三天．五結樂子猶如力士屈伸
臂頃。於三十三天忽沒不現已。住摩竭陀國
王舍城東。奈林村北。鞞陀提山。
^pb去石室不遠。　爾時。鞞陀提山光耀極照。明如
火㷿彼山左右居民見之。便作是念。鞞陀提山
火燒普然。　時。天王釋住一處已。告曰。五結。世
尊如是住無事處山林樹下。樂居高巖。寂無
音聲。遠離。無惡。無有人民。隨順燕坐。有大威
^pb德。諸天共俱。樂彼遠離。燕坐安隱。快樂遊行。
我等未通。不應便前。五結。汝往先通。我等然
後當進。　五結樂子白曰。唯然。於是。五結樂子
受天王釋教已。挾琉璃琴即先往至因陀羅
石室。便作是念。知此處離佛不近不遠。令佛
^pb知我。聞我音聲。住彼處已。調琉璃琴。作欲相
應偈．龍相應偈．沙門相應偈．阿羅訶相應偈。
而歌頌曰。
賢禮汝父母　月及耽浮樓　謂生汝殊妙
令我發歡心　煩熱求涼風　渴欲飲冷水
^pb如是我愛汝　　猶羅訶愛法
如收水甚難　著欲亦復然　無量生共會
如施與無著　池水清且涼　底有金粟沙
如龍象熱逼　入此池水浴　猶如鉤牽象
我意為汝伏　所行汝不覺　窈窕未得汝
^pb我意極著汝　煩冤燒我心　是故我不樂
如人入虎口　如釋子思禪　常樂在於一
如牟尼得覺　得汝妙淨然　如牟尼所樂
無上正盡覺　如是我所樂　常求欲得汝
如病欲得藥　如飢欲得食　賢汝止我心
^pb猶如水滅火　若我所作福　供養諸無著
彼是悉淨妙　我共汝受報　願我共汝終
不離汝獨沽　我寧共汝死　不用相離生
釋為與我願　三十三天尊　汝人無上尊
是我願最堅　是故禮大雄　稽首人最上
斷絕諸愛刺　　
^pb我禮日之親於是。世尊從三昧起。讚歎五結
樂子曰。善哉。善哉。五結。汝歌音與琴聲相應。
琴聲與歌音相應。歌音不出琴聲外。琴聲不
出歌音外。五結。汝頗憶昔時歌頌此欲相應
偈．龍相應偈．沙門相應偈．阿羅訶相應偈耶。
^pb五結樂子白曰。世尊。唯大仙人自當知之。大
仙人。昔時世尊初得覺道。遊鬱鞞羅尼連禪
河岸。阿闍和羅尼拘類樹下。爾時。躭樓樂王
女。名賢月色。有天名結。摩兜麗御車子。求欲
彼女。大仙人。彼當求欲於彼女時。我亦復求
^pb欲得彼女。然。大仙人。求彼女時竟不能得。我
於爾時住彼女後。便歌頌此欲相應偈．龍相
應偈．沙門相應偈．阿羅訶相應偈。大仙人。我
歌頌此偈時。彼女迴顧。怡然含笑而語我曰。
五結。我未
^pb曾見彼佛世尊。然我已從三十三天聞彼世
尊．如來．無所著．等正覺．明行成為．善逝．世間
解．無上士．道法御．天人師。號佛．眾祐。五結。若
汝能數稱歎世尊者。可與汝共事大仙人。我
唯一共會。自後不復見。　於是。天王釋而作是
^pb念。五結樂子已令世尊從定覺起已。通我於
善逝。彼時。天王釋告曰。五結。汝即往彼。為我
稽首佛足。問訊世尊聖體康強。安快無病。起
居輕便。氣力如常耶。作如是語。大仙人。天王
釋稽首佛足。問訊世尊聖體康強。安快無病。
^pb起居輕便。氣力如常耶。大仙人。天王釋及三
十三天欲見世尊。　五結樂子白曰。唯然。　於是。
五結樂子捨琉璃琴。叉手向佛。白曰。世尊。唯
大仙人。天王釋稽首佛足。問訊世尊聖體康
強。安快無病。起居輕便。氣力如常耶。大仙人。

^pb天王釋及三十三天欲見世尊。　爾時。世尊告
曰。五結。今天王釋安隱快樂。及諸天．人．阿修
羅．揵沓和．羅剎及餘種種身安隱快樂。五結。
天王釋欲見我者。隨其所欲。　於是。五結樂子
聞佛所說。善受善持。稽首佛足。遶三匝而去。
^pb往詣天王釋所。白曰。天王。我已為白世尊。世
尊今待天王。唯願天王自當知時。於是。天王
釋及三十三天．五結樂子往詣佛所。時。天王
釋稽首佛足。再三自稱名姓言。唯大仙人。我
是天王釋。我是天王釋。　世尊告曰。如是。如是。
^pb拘翼。汝是天王釋。　時。天王釋再三自稱名姓。
稽首佛足。卻住一面。三十三天及五結樂子
亦稽首佛足。卻住一面。時天王釋白曰。唯大
仙人。我去世尊近遠坐耶。　世尊告曰。汝近我
坐。所以者何。汝有大天眷屬。於是。天王釋
^pb稽首佛足。卻坐一面。三十三天及五結樂子
亦稽首佛足。卻坐一面。爾時。因陀羅石室忽
然廣大。所以者何。佛之威神及諸天威德。　時。
天王釋坐已。白曰。唯大仙人。我於長夜欲見
世尊。欲請問法。大仙人。往昔一時世尊遊舍
^pb衛國。住石巖中。大仙人。我爾時自為及為三
十三天。乘千象車。往至鞞沙門大王家。爾時。
鞞沙門大王家有妾。名槃闍那。爾時。世尊入
定寂然。彼妾叉手禮世尊足。大仙人。我語彼
曰。妹。我今非往見世尊時。世尊入定。若世尊
^pb從定寤者。妹便為我稽首佛足。問訊世尊聖
體康強。安快無病。起居輕便。氣力如常耶。作
如是說。唯大仙人。天王釋稽首佛足。問訊世
尊聖體康強。安快無病。起居輕便。氣力如常
耶。大仙人。彼妹為我稽首佛足。問訊世尊。世
^pb尊為憶不耶。　世尊告曰。拘翼。彼妹為汝稽首
我足。具宣汝意。問訊於我。我亦憶。拘翼。當汝
去時。聞此音聲。便從定寤。　大仙人。昔時我聞。
若如來．無所著．等正覺．明行成為．善逝．世間
解．無上士．道法御．天人師。號佛．眾祐出於世
^pb時。增諸天眾。減阿修羅。大仙人。我自眼見世
尊弟子比丘從世尊修習梵行。捨欲離欲。身
壞命終。得至善處。生於天中。大仙人。瞿毘釋
女是世尊弟子。亦從世尊修習梵行。憎惡是
女身。愛樂男形。轉女人身。受男子形。捨欲離
^pb欲。身壞命終。得生妙處三十三天。為我作子。
彼既生已。諸天悉知。瞿婆天子有大如意足。
有大威德。有大福祐。有大威神。　大仙人。我復
見有世尊弟子三比丘等。亦從世尊修習梵
行。不捨離欲。身壞命終。生餘下賤伎樂宮中。
彼
^pb既生已。日日來至三十三天供事諸天。奉侍
瞿婆天子。天子見彼已。而說頌曰。
與眼優婆私　我字名瞿毘　奉敬佛及法
淨意供養眾　我已蒙佛恩　釋子大祐德
妙生三十三　彼知祐天子　見彼本比丘
^pb受生伎樂神　叉手面前立　瞿婆為說偈
是本瞿曇子　我本為人時　來至到我家
飲食好供養　此本與聖等　行無上梵行
今為他所使　日來奉事天　我本承事汝
聞聖善說法　得信成就戒　妙生三十三
^pb汝本受奉事　行無上梵行　今為他所使
日來奉事天　汝以何為面　受持佛法已
反背不向法　是眼覺善說　我昔見汝等
今生下伎樂　自行非法行　自生於非法
我本在居家　觀我今勝德
轉女成天子　　
^pb自在五欲樂
彼訶瞿曇等　厭已歎瞿曇　我今當進行
天子真諦說　二於彼懃行　憶瞿曇法律
知欲有災患　即彼捨離欲　彼為欲結縛
即得捨遠離　如象斷羈靽　度三十三天
^pb因陀羅天梵　一切皆來集　即彼坐上去
雄猛捨塵欲　帝釋見已厭　勝天天中天
彼本生下賤　度三十三天　厭已妙息言
瞿婆後說曰　人中有佛勝　釋牟尼知欲
彼子中失念　我訶更復得　於三中之一
^pb則生伎樂中　二成等正道　在天定根樂
汝說如是法　弟子無有惑　度漏斷邪疑
禮佛勝伏根　若彼覺諸法　二得昇進處
彼得昇進已　生於梵天中　我等知彼法
大仙來至此
時。世尊便作是念。此鬼長夜無有諛諂。亦
^pb無欺誑。無幻質直。若有問者。盡欲知故。不欲
觸嬈彼之所問亦復如是。我寧可說甚深阿
毘曇。世尊知已。為天王釋說此頌曰。
於現法樂故　亦為後世樂　拘翼自恣問
隨意之所樂　彼彼之所問　盡當為決斷
^pb世尊已見聽　日天求見義　在摩竭陀國
賢婆娑婆問
是。天王釋白曰。世尊。天．人．阿修羅．揵沓和．
羅剎及餘種種身各各有幾結耶。　世尊聞已。
答曰。拘翼。天．人．阿修羅．揵沓和．羅剎及餘種
^pb種身各各有二結。慳及嫉也。彼各各作是念。
令我無杖．無結．無怨．無恚．無諍．無鬥．無苦。安
樂遊行。彼雖作是念。然故有杖．有結．有怨．有
恚．有諍．有鬥．有苦。無安樂遊行。　時。天王釋聞
已。白曰。唯然。世尊。唯然。善逝。唯然。大仙人。天．

^pb人．阿修羅．揵沓和．羅剎及餘種種身各各有
二結。彼作是念。令我無杖．無結．無怨．無恚．無
諍．無鬥．無苦。安樂遊行。彼雖作是念。然故有
杖有結．有怨．有恚．有諍．有鬥．有苦。無安樂遊
行。唯然。世尊。唯然。善逝。唯然。大仙人。如佛所
^pb說法。我悉知之。我斷疑度惑。無有猶豫。聞佛
所說故。　時。天王釋聞佛所說。歡喜奉行。　復問
曰。大仙人。慳．嫉者。何因何緣。為從何生。由何
而有。復何因由無慳．嫉耶。　世尊聞已。答曰。拘
翼。慳．嫉者。因愛．不愛。緣愛．不愛。從愛．不愛生。
^pb由愛．不愛有。若無愛．不愛者。則無慳．嫉也。　時。
天王釋聞已。白曰。唯然。世尊。唯然。善逝。唯然。
大仙人。慳．嫉者。因愛．不愛。緣愛．不愛。從愛．不
愛生。由愛．不愛有。若無愛．不愛者。則無慳．嫉
也。唯然。世尊。唯然。善逝。唯然。大仙人。如佛所
^pb說法。我悉知之。我斷疑度惑。無有猶豫。聞佛
所說故。　時。天王釋聞佛所說。歡喜奉行。　復問
曰。大仙人。愛．不愛者。何因何緣。為從何生。由
何而有。復何因由無愛．不愛耶。　世尊聞已。答
曰。拘翼。愛．不愛者。因欲緣欲。從欲而生。由欲
^pb故有。若無欲者。則無愛．不愛。　時。天王釋聞已。
白曰。唯然。世尊。唯然。善逝。唯然。大仙人。愛．不
愛者。因欲緣欲。從欲而生。由欲故有。若無欲
者。則無愛．不愛。唯然。世尊。唯然。善逝。唯然。大
仙人。如佛所說法。我悉知之。我斷疑度惑。無
^pb有猶豫。聞佛所說故。時。天王釋聞佛所說。歡
喜奉行。　復問曰。大仙人。欲者。何因何緣。為從
何生。由何而有。復何因由無有欲耶。　世尊聞
已。答曰。拘翼。欲者。因念緣念。從念而生。由念
故有。若無念者。則無有欲。　時。天王釋聞已。白
^pb曰。唯然。世尊。唯然。善逝。唯然。大仙人。欲者。因
念緣念。從念而生。由念故有。若無念者。則無
有欲。唯然。世尊。唯然。善逝。唯然。大仙人。如佛
所說法。我悉知之。我斷疑度惑。無有猶豫。聞
佛所說故。　時。天王釋聞佛所說。歡喜奉行。復
^pb問曰。大仙人。念者。何因何緣。為從何生。由何
而有。復何因由無有念耶。　世尊聞已。答曰。拘
翼。念者。因思緣思。從思而生。由思故有。若無
思者。則無有念。由念故有欲。由欲故有愛．不
愛。由愛．不愛故有慳．嫉。由慳．嫉故有刀杖．鬥
^pb諍．憎嫉．諛諂．欺誑．妄言．兩舌。心中生無量惡
不善之法。如是此純大苦陰生。若無思者。則
無有念。若無念者。則無有欲。若無欲者。則無
愛．不愛。若無愛．不愛者。則無慳．嫉。若無慳．嫉
者。則無刀杖．鬥諍．憎嫉．諛諂．欺誑．妄言．兩舌。

^pb心中不生無量惡不善之法。如是此純大苦
陰滅。　時。天王釋聞已。白曰。唯然。世尊。唯然。善
逝。唯然。大仙人。念者。因思緣思。從思而生。由
思故有。若無思者。則無有念。由念故有欲。由
欲故有愛．不愛。由愛．不愛故有慳．嫉。由慳．嫉
^pb故有刀杖．鬥諍．憎嫉．諛諂．欺誑．妄言．兩舌。心
中生無量惡不善之法。如是此純大苦陰生。
若無思者。則無有念。若無念者。則無有欲。若
無欲者。則無愛．不愛。若無愛．不愛者。則無慳．
嫉。若無慳．嫉者。則無刀杖．鬥諍．憎嫉．諛諂．欺
^pb誑．妄言．兩舌。心中不生無量惡不善之法。如
是此純大苦陰滅。唯然。世尊。唯然。善逝。唯然。
大仙人。如佛所說法。我悉知之。我斷疑度惑。
無有猶豫。聞佛所說故。　時。天王釋聞佛所說。
歡喜奉行。　復問曰。大仙人。何者滅戲道跡。比
^pb丘何行趣向滅戲道跡耶。　世尊聞已。答曰。拘
翼。滅戲道跡者。謂八支聖道。正見。乃至正定
為八。拘翼。是謂滅戲道跡。比丘者。行此趣向
滅戲道跡。　時。天王釋聞已。白曰。唯然。世尊。唯
然。善逝。唯然。大仙人。滅戲道跡者。謂八支聖
^pb道。正見乃至正定為八。大仙人。是為滅戲道
跡。比丘者。行此趣向滅戲道跡。唯然。世尊。唯
然。善逝。唯然。大仙人。如佛所說法。我悉知之。
我斷疑度惑。無有猶豫。聞佛所說故。　時。天王
釋聞佛所說。歡喜奉行。　復問曰。大仙人。比丘
^pb者。趣向滅戲道跡。斷幾法。行幾法耶。　世尊聞
已。答曰。拘翼。比丘者。趣向滅戲道跡。斷三法。
修行三法。云何為三。一曰念。二曰言。三曰求。
拘翼。念者。我說有二種。可行．不可行。若念不
可行者。我即斷彼。若念可行者。我為彼知時。

^pb有念有智。為成就彼念故。言亦如是。拘翼。求
者。我說亦有二種。可行．不可行。若求不可行
者。我即斷彼。若求可行者。我為彼知時。有念
有智。成就彼求故。　時。天王釋聞已。白曰。唯然。
世尊。唯然。善逝。唯然。大仙人。比丘者。趣向滅
^pb戲道跡。斷三法。修行三法。云何為三。一曰念。
二曰言。三曰求。大仙人說念有二種。可行。不
可行。若念增長惡不善法。減損善法者。大仙
人便斷彼。若念減損惡不善法。增長善法者。
大仙人為彼知時。有念有智。成就彼念故。言
^pb亦如是。大仙人說求亦有二種。可行．不可行。
若求增長惡不善法。減損善法者。大仙人便
斷彼。若求減損惡不善法。增長善法者。大仙
人為彼知時。有念有智。成就彼求故。唯然。世
尊。唯然。善逝。唯然。大仙人。如佛所說法。我悉
^pb知之。我斷疑度惑。無有猶豫。聞佛所說故。　時。
天王釋聞佛所說。歡喜奉行。　復問曰。大仙人。
比丘者。趣向滅戲道跡有幾法。護從解脫行
幾法耶。　世尊聞已。答曰。拘翼。比丘者。趣向滅
戲道跡有六法。護從解脫行六法也。云何為
^pb六。眼視色。耳聞聲。鼻嗅香。舌嘗味。身覺觸。意
知法。拘翼。眼視色者。我說有二種。可行．不可
行。若眼視色不可行者。我即斷彼。若眼視色
可行者。我為彼知時。有念有智。成就彼故。如
是耳聞聲．鼻嗅香．舌嘗味．身覺觸．意知法者。
^pb我說亦有二種。可行．不可行。若意知法不可
行者。我即斷彼。若意知法可行者。我為彼知
時。有念有智。成就彼故。　時。天王釋聞已。白曰。
唯然。世尊。唯然。善逝。唯然。大仙人。比丘者。趣
向滅戲道跡者有六法。護從解脫行六法。云
^pb何為六。眼視色。耳聞聲。鼻嗅香。舌嘗味。身覺
觸。意知法。大仙人說眼視色者。有二種。可行．
不可行。若眼視色增長惡不善法。減損善法
者。大仙人即斷彼。若眼視色減損惡不善法。
增長善法者。大仙人為彼知時。有念有智。成
^pb就彼故。如是耳聞聲．鼻嗅香．舌嘗味．身覺觸。
大仙人說意知法者。亦有二種。可行．不可行。
若意知法增長惡不善法。減損善法者。大仙
人即斷彼。若意知法減損惡不善法。增長善
法者。大仙人為彼知時。有念有智。成就彼故。
^pb唯然。世尊。唯然。善逝。唯然。大仙人。如佛所說
法。我悉知之。我斷疑度惑。無有猶豫。聞佛所
說故。　時。天王釋聞佛所說。歡喜奉行。　復問曰。
大仙人。比丘者。趣向滅戲道跡。命存一時頃。
復斷幾法。行幾法耶。　世尊聞已。答曰。拘翼。比
^pb丘者。趣向滅戲道跡。命存一時頃。復斷三法。
行三法。云何為三。一曰喜。二曰憂。三曰捨。拘
翼。喜者。我說有二種。可行．不可行。若喜不可
行者。我即斷彼。若喜可行者。我為彼知時。有
念有智。成就彼故。憂亦如是。拘翼。捨者。我說
^pb亦有二種。可行．不可行。若捨不可行者。我即
斷彼。若捨可行者。我為彼知時。有念有智。成
就彼故。　時。天王釋聞已。白曰。唯然。世尊。唯然。
善逝。唯然。大仙人。比丘者。趣向滅戲道跡。命
存一時頃。斷三法。行三法。云何為三。一曰喜。
^pb二曰憂。三曰捨。大仙人說喜者。有二種。可行．
不可行。若喜增長惡不善法。減損善法者。大
仙人即斷彼。若喜減損惡不善法。增長善法
者。大仙人為彼知時。有念有智。成就彼故。憂
亦如是。大仙人說捨者。亦有二種。可行．不可
^pb行。若捨增長惡不善法。減損善法者。大仙人
即斷彼。若捨減損惡不善法。增長善法者。大
仙人為彼知時。有念有智。成就彼故。唯然。世
尊。唯然。善逝。唯然。大仙人。如佛所說法。我悉
知之。我斷疑度惑。無有猶豫。聞佛所說故。　時。
^pb天王釋聞佛所說。歡喜奉行。　復問曰。大仙人。
一切沙門．梵志同一說．一欲．一愛．一樂．一意
耶。　世尊聞已。答曰。拘翼。一切沙門．梵志不同
一說．一欲．一愛．一樂．一意也。　時。天王釋復問
曰。大仙人。一切沙門．梵志以何等故。不同一
^pb說．一欲．一愛．一樂．一意耶。　世尊聞已。答曰。拘
翼。此世有若干種界。有無量界。彼隨所知界。
即彼界隨其力。隨其方便。一向說此為真諦。
餘者虛妄。拘翼。是故一切沙門．梵志不同一
說．一欲．一愛．一樂．一意耳。　時。天王釋聞已。白
^pb曰。唯然。世尊。唯然。善逝。唯然。大仙人。此世有
若干種界。有無量界。彼隨所知界。即彼界隨
其力。隨其方便。一向說此為真諦。餘者虛妄。
大仙人。以是故。一切沙門．梵志不同一說．一
欲．一愛．一樂．一意耳。唯然。世尊。唯然。善逝。唯
^pb然。大仙人。如佛所說法。我悉知之。我斷疑度
惑。無有猶豫。聞佛所說故。　時。天王釋聞佛所
說。歡喜奉行。　復問曰。大仙人。一切沙門．梵志
得至究竟。究竟白淨．究竟梵行．究竟梵行訖
耶。　世尊聞已。答曰。拘翼。不必一切沙門．梵志
^pb得至究竟。究竟白淨．究竟梵行．究竟梵行訖。
　時。天王釋復問曰。大仙人。以何等故。不必一
切沙門．梵志得至究竟。究竟白淨．究竟梵行．
究竟梵行訖耶。　世尊聞已。答曰。拘翼。若有沙
門．梵志於無上愛盡。不正善心解脫者。彼不
^pb至究竟。不究竟白淨。不究竟梵行。不究竟梵
行訖。拘翼。若有沙門．梵志於無上愛盡。正善
心解脫者。彼至究竟．究竟白淨．究竟梵行．究
竟梵行訖。　時。天王釋聞已。白曰。唯然。世尊。唯
然。善逝。唯然。大仙人。若有沙門．梵志於無上
^pb愛盡。不正善心解脫者。彼不至究竟。不究竟
白淨。不究竟梵行。不究竟梵行訖。大仙人。若
有沙門．梵志。於無上愛盡。正善心解脫者。彼
至究竟。究竟白淨．究竟梵行．究竟梵行訖。唯
然。世尊。唯然。善逝。唯然。大仙人。如佛所說法。
^pb我悉知之。我斷疑度惑。無有猶豫。聞佛所說
故。　時。天王釋聞佛所說。善受善持。白曰。大仙
人。我於長夜有疑惑刺。世尊今日而拔出之。
所以者何。謂如來．無所著．等正覺故。　世尊問
曰。拘翼。汝頗憶昔時曾問餘沙門．梵志如此
^pb事耶。時。天王釋答曰。世尊。唯大仙人自當知
之。大仙人。三十三天集在法堂。各懷愁慼。數
數歎說。我等若值如來．無所著。等正覺者。必
當往見。大仙人。然我等不得值如來．無所著．
等正覺已。便行具足五欲功德。大仙人。我等
^pb放逸。行放逸已。大威德天子於極妙處。即便
命終。大仙人。我見大威德天子於極妙處。即
命終時。便生極厭。身毛皆豎。莫令我於此處
速命終。　大仙人。我因此厭．因此憂慼故。若見
餘沙門．梵志在無事處山林樹下。樂居高巖。
^pb寂無音聲。遠離。無惡。無有人民。隨順燕坐。彼
樂遠離。燕坐安隱。快樂遊行。我見彼已。便謂
是如來．無所著．等正覺。即往奉見。彼不識我。
而問我言。汝為是誰。我時答彼。大仙人。我是
天王釋。大仙人。我是天王釋。彼復問我。我曾
^pb見釋。亦見釋種姓。以何等故名為釋。以何等
故為釋種姓。我便答彼。大仙人。若有來問我
事者。我便隨所能．隨其力而答彼。是故我名
為釋。彼作是說。我等若隨其事以問釋者。釋
亦隨其事答我。彼問我事。我不問彼。彼歸命
^pb我。我不歸命彼。大仙人。從彼沙門．梵志竟不
得威儀法教。況復得如是問耶。　時。天王釋而
說頌曰。
釋往釋往已　釋今作是說　遠離意所念
除疑諸猶豫　久遠行於世　推求索如來
^pb見沙門梵志　在遠離燕坐　謂是正盡覺
往奉敬禮事　云何得昇進　如是我問彼
問已不能知　聖道及道跡　世尊今為我
若意有所疑　所念及所思　其意之所行
知心隱及現　明者為我說
尊佛尊為師　　
^pb尊無著牟尼
尊斷諸結使　自度度眾生　覺者第一覺
御者最上御　息者尊妙息　大仙自度度
故我禮天尊　稽首人最上　斷絕諸愛刺
我禮日之親
^pb是。世尊問曰。拘翼。汝頗憶昔時。得如是離。
得如是歡喜。謂於我得法喜耶。　時。天王釋答
曰。世尊。唯大仙人自當知之。大仙人。昔一時
天及阿修羅而共鬥戰。大仙人。天及阿修羅
共鬥戰時。我作是念。令天得勝破阿修羅。諸
^pb天食及阿修羅食。盡令三十三天食。大仙人。
天及阿修羅共鬥戰時。天便得勝。破阿修羅。
諸天食及阿修羅食。盡令三十三天食。大仙
人。爾時有離有喜。雜刀杖．結怨．鬥諍．憎嫉。不
得神通。不得覺道。不得涅槃。大仙人。今日得
離得喜。不雜刀杖．結怨．鬥諍．憎嫉。得通得覺。

^pb亦得涅槃。　世尊問曰。拘翼。汝何因得離得喜。
謂於我得法喜耶。　時。天王釋答曰。大仙人。我
作是念。我於此命終。生於人間。彼若有族。極
大富樂。資財無量。畜牧．產業不可稱計。封戶．
食邑種種具足。謂剎利長者族．梵志長者族．
^pb居士長者族及餘族。極大富樂。資財無量。畜
牧．產業不可稱計。封戶．食邑種種具足。生如
是族已。成就諸根。如來所說法．律有得信者。
得信已。剃除鬚髮。著袈裟衣。至信．捨家．無家．
學道。學智。學智已。若得智者。便得究竟智。得
^pb究竟邊。學智。學智已。若得智．不得究竟智者。
若有諸天。有大福祐。色像巍巍。光耀煒燁極
有威力。安隱快樂。長住宮殿。生於最上。我生
彼中。　於是。天王釋而說頌曰。
捨離於天身　來下生人間
不愚癡入胎　　
^pb隨我意所樂
得身具足已　逮質直正道　行具足梵行
常樂於乞食
智。學智已。若得智者。便得究竟智。得究竟
邊。學智。學智已。若得智．不得究竟智者。當作
^pb最上妙天。諸天聞名。色究竟天。往生彼中。大
仙人。願當得阿那含。大仙人。我今定得須陀
洹。　世尊問曰。拘翼。汝何因得此極好．極高．極
廣差降。而自稱說得須陀洹耶。　時。天王釋以
偈答曰。
^pb不更有餘尊　唯世尊境界　得最上差降
未曾有此處　大仙我此坐　即於此天身
我更得增壽　如是自眼見
此法時。天王釋遠塵離垢。諸法法眼生。及
八萬諸天亦遠塵離垢。諸法法眼生。於是。天
王釋見法得法。覺白淨法。斷疑度惑。更無餘
^pb尊。不復從他。無有猶豫。已住果證。於世尊法
得無所畏。即從坐起。稽首佛足。白曰。世尊。我
今自歸佛．法及比丘眾。唯願世尊受我為優
婆塞。從今日始。終身自歸。乃至命盡。　於是。天
王釋稱歎五結樂子曰。善哉。善哉。汝五結大
^pb益於我。所以者何。由汝故。佛從定寤。以汝先
使世尊從定寤故。令我等後得見佛。五結。我
從此歸。以躭樓伎樂王女賢月色嫁與汝作
婦。及其父樂王本國拜與汝作伎樂王。於是。
天王釋告三十三天曰。汝等共來。若我等本
^pb為梵天王。住梵天上。再三恭敬禮事者。彼今
盡為世尊恭敬禮事。所以者何。世尊梵天。梵
天當造化最尊生眾生眾生有及當有彼所。
可知盡知。可見盡見。　於是。天王釋及三十三
天．五結樂子若本為梵天。住梵天上。再三恭
敬禮
^pb事者。彼盡為世尊恭敬禮事。稽首如來．無所
著．等正覺。於是。天王釋及三十三天．五結樂
子再為世尊恭敬禮事。稽首佛足。遶三匝已。
即於彼處忽沒不現。　爾時。梵天色像巍巍。光
耀煒燁。夜將向旦。往詣佛所。稽首佛足。卻住
^pb一面。即時以偈白世尊曰。
為多饒益義　見利義曰天　賢住摩竭國
婆娑婆問事
仙人說此法時。天王釋遠塵離垢。諸法法
眼生。及八萬諸天亦遠塵離垢。諸法法眼生。
^pb於是。世尊告梵天曰。如是。如是。梵天所說。
為多饒益義　見利義曰天　賢住摩竭國
婆娑婆問事
天。我說法時。天王釋遠塵離垢。諸法法眼
生。及八萬諸天亦遠塵離垢。諸法法眼生。　佛
^pb說如是。時。天王釋及三十三天．五結樂子并
大梵天聞佛所說。歡喜奉行。釋問經第十八
竟(七千三百六十八字)。
^n135中阿含大品善生經第十九(第三念誦)我聞
如是。　一時。佛遊王舍城。在饒蝦蟆林。爾時。善
^pb生居士子。父臨終時。因六方故。遺敕其子。善
教善訶曰。善生。我命終後。汝當叉手向六方
禮。東方若有眾生者。我盡恭敬．供養．禮事彼。
我盡恭敬．供養．禮事彼已。彼亦當恭敬．供養．
禮事我。如是南方．西方．北方．下方．上方。若有
^pb眾生者。我盡恭敬．供養．禮事彼。我盡恭敬．供
養．禮事彼已。彼亦當恭敬．供養．禮事我。　善生
居士子聞父教已。白父曰。唯。當如尊敕。　於是。
善生居士子。父命終後。平旦沐浴。著新芻磨
衣。手執生拘舍葉。往至水邊。叉手向六方禮。
東方若有眾生者。我盡恭敬．供養．禮事
^pb彼。我盡恭敬．供養．禮事彼已。彼亦當恭敬．供
養．禮事我。如是南方．西方．北方．下方．上方。若
有眾生者。我盡恭敬．供養．禮事彼。我盡恭敬．
供養．禮事彼已。彼亦當恭敬．供養．禮事我。　彼
時。世尊過夜平旦。著衣持缽。入王舍城而行
^pb乞食。世尊入王舍城乞食時。遙見善生居士
子平旦沐浴。著新芻磨衣。手執生拘舍葉。往
至水邊。叉手向六方禮。東方若有眾生者。我
盡恭敬．供養．禮事彼。我盡恭敬．供養．禮事彼
已。彼亦當恭敬．供養．禮事我。如是南方．西方．
^pb北方．下方．上方。若有眾生者。我盡恭敬．供養．
禮事彼。我盡恭敬．供養．禮事彼已。彼亦當恭
敬．供養．禮事我。　世尊見已。往至善生居士子
所。問曰。居士子。受何沙門．梵志教。教汝恭敬．
供養．禮事。平旦沐浴。著新芻磨衣。手執生拘
^pb舍葉。往至水邊。叉手向六方禮。東方若有眾
生者。我盡恭敬．供養．禮事彼。我盡恭敬．供養．
禮事彼已。彼亦當恭敬．供養．禮事我。如是南
方．西方．北方．下方．上方。若有眾生者。我盡恭
敬．供養．禮事彼。我盡恭敬．供養．禮事彼已。彼
^pb亦當恭敬．供養．禮事我耶。　善生居士子答曰。
世尊。我不受餘沙門．梵志教也。世尊。我父臨
命終時。因六方故。遺敕於我。善教善訶曰。善
生。我命終後。汝當叉手向六方禮。東方若有
眾生者。我盡恭敬．供養．禮事彼。我盡恭敬．供
^pb養．禮事彼已。彼亦當恭敬．供養．禮事我。如是
南方．西方．北方．下方．上方。若有眾生者。我盡
恭敬．供養．禮事彼。我盡恭敬．供養．禮事彼已。
彼亦當恭敬．供養．禮事我。世尊。我受父遺教。
恭敬．供養．禮事故。平旦沐浴。著新芻磨衣。手
^pb執生拘舍葉。往至水邊。叉手向六方禮。東方
若有眾生者。我盡恭敬．供養．禮事彼。我盡恭
敬。供養．禮事彼已。彼亦當恭敬．供養．禮事我。
如是南方．西方．北方．下方．上方。若有眾生者。
我盡恭敬．供養．禮事彼。我盡恭敬．供養．禮事
^pb彼已。彼亦當恭敬．供養．禮事我。　世尊聞已。告
曰。居士子。我說有六方。不說無也。居士子。若
有人善別六方。離四方惡不善業垢。彼於現
法可敬可重。身壞命終。必至善處。上生天中。
居士子。眾生有四種業．四種穢。云何為四。居
^pb士子。殺生者。是眾生業種．穢種。不與取．邪婬．
妄言者。是眾生業種．穢種。於是。世尊說此頌
曰。
殺生不與取　邪婬犯他妻　所言不真實
慧者不稱譽
^pb居士子。人因四事故。便得多罪。云何為四。行
欲．行恚．行怖．行癡。於是。世尊說此頌曰。
欲恚怖及癡　行惡非法行　彼必滅名稱
如月向盡沒
士子。人因四事故。便得多福。云何為四。不
^pb行欲．不行恚．不行怖．不行癡。於是。世尊說此
頌曰。
斷欲無恚怖　無癡行法行　彼名稱普聞
如月漸盛滿
士子。求財物者。當知有六非道。云何為六。
^pb一曰種種戲求財物者為非道。二曰非時行
求財物者為非道。三曰飲酒放逸求財物者
為非道。四曰親近惡知識求財物者為非道。
五曰常喜妓樂求財物者為非道。六曰懶惰
求財物者為非道。　居士子。若人種種戲者。當
^pb知有六災患。云何為六。一者負則生怨。二者
失則生恥。三者負則眠不安。四者令怨家懷
喜。五者使宗親懷憂。六者在眾所說人不信
用。居士子。人博戲者。不經營作事。作事不營。
則功業不成。未得財物。則不能得。本有財物。
^pb便轉消耗。　居士子。人非時行者。當知有六災
患。云何為六。一者不自護。二者不護財物。三
者不護妻子。四者為人所疑。五者多生苦患。
六者為人所謗。居士子。人非時行者。不經營
作事。作事不營。則功業不成。未得財物。則不
^pb能得。本有財物。便轉消耗。　居士子。若人飲酒
放逸者。當知有六災患。一者現財物失。二者
多有疾患。三者增諸鬥諍。四者隱藏發露。五
者不稱不護。六者滅慧生癡。居士子。人飲酒
放逸者。不經營作事。作事不營。則功業不成。

^pb未得財物。則不能得。本有財物。便轉消耗。　居
士子。若人親近惡知識者。當知有六災患。云
何為六。一者親近賊。二者親近欺誑。三者親
近狂醉。四者親近放恣。五者逐會嬉戲。六者
以此為親友。以此為伴侶。居士子。若人親近
^pb惡知識者。不經營作事。作事不營。則功業不
成。未得財物。則不能得。本有財物。便轉消耗。
　居士子。若人喜伎樂者。當知有六災患。云何
為六。一者喜聞歌。二者喜見舞。三者喜往作
樂。四者喜見弄鈴。五者喜拍兩手。六者喜大
^pb聚會。居士子。若人喜伎樂者。不經營作事。作
事不營。則功業不成。未得財物。則不能得。本
有財物。便轉消耗。　居士子。若有懶惰者。當知
有六災患。云何為六。一者大早不作業。二者
大晚不作業。三者大寒不作業。四者大熱不
^pb作業。五者大飽不作業。六者大飢不作業。居
士子。若人懶惰者不經營作事。作事不營則
功業不成。未得財物則不能得。本有財物便
轉消耗。於是世尊說此頌曰。
種種戲逐色　嗜酒喜作樂　親近惡知識
^pb懶惰不作業　放恣不自護　此處壞敗人
行來不防護　邪婬犯他妻　心中常結怨
求願無有利　飲酒念女色　此處壞敗人
重作不善行　佷戾不受教　罵沙門梵志
顛倒有邪見　凶暴行黑業　此處壞敗人
^pb自乏無財物　飲酒失衣被　負債如涌泉
彼必壞門族　數往至酒鑪　親近惡朋友
應得財不得　是伴黨為樂　多有惡朋友
常隨不善伴　今世及後世　二俱得敗壞
人習惡轉減　習善轉興盛
習勝者轉增　　
^pb是故當習勝
習昇則得昇　常逮智慧昇　轉獲清淨戒
及與微妙上　晝則喜眠臥　夜則好遊行
放逸常飲酒　居家不得成　大寒及大熱
謂有懶惰人　至竟不成業　終不獲財利
^pb若寒及大熱　不計猶如草　若人作是業
彼終不失樂
士子。有四不親而似親。云何為四。一者知
事非親似如親。二者面前愛言非親似如親。
三者言語非親似如親。四者惡趣伴非親似
^pb如親。居士子。因四事故。知事非親似如親。云
何為四。一者以知事奪財。二者以少取多。三
者或以恐怖。四者或為利狎習。於是世尊說
此頌曰。
人以知為事　言語至柔軟　怖為利狎習
知非親如親　常當遠離彼　如道有恐怖
^pb居士子。因四事故。面前愛言非親似如親。云
何為四。一者制妙事。二者教作惡。三者面前
稱譽。四者背說其惡。於是世尊說此頌曰。
若制妙善法　教作惡不善　對面前稱譽
背後說其惡　若知妙及惡　亦復覺二說
^pb是親不可親　知彼人如是　常當遠離彼
如道有恐怖
士子。因四事故言語非親似如親。云何為
四。一者認過去事。二者必辯當來事。三者虛
不真說。四者現事必滅。我當作不作認說。於
^pb是世尊說此頌曰。
認過及未來　虛論現滅事　當作不作說
知非親如親　常當遠離彼　如道有恐怖
士子。因四事故。惡趣伴非親似如親。云何
為四。一者教種種戲。二者教非時行。三者教
^pb令飲酒。四者教親近惡知識。於是世尊說此
頌曰。
教若干種戲　飲酒犯他妻　習下不習勝
彼滅如月盡　常當遠離彼　如道有恐怖
士子。善親當知有四種。云何為四。一者同
^pb苦樂。當知是善親。二者愍念。當知是善親。三
者求利。當知是善親。四者饒益。當知是善親。
居士子。因四事故同苦樂。當知是善親。云何
為四。一者為彼捨己。二者為彼捨財。三者為
彼捨妻子。四者所說堪忍。於是世尊說此頌
^pb曰。
捨欲財妻子　所說能堪忍　知親同苦樂
慧者當狎習
士子。因四事故愍念。當知是善親。云何為
四。一者教妙法。二者制惡法。三者面前稱說。

^pb四者卻怨家。於是世尊說此頌曰。
教妙善制惡　面稱卻怨家　知善親愍念
慧者當狎習
士子。因四事故求利。當知是善親。云何為
四。一者密事發露。二者密不覆藏。三者得利
^pb為喜。四者不得利不憂。於是世尊說此頌曰。
密事露不藏　利喜無不憂　知善親求利
慧者當狎習
士子。因四事故饒益。當知是善親。云何為
四。一者知財物盡。二者知財物盡已便給與
^pb物。三者見放逸教訶。四者常以愍念。於是世
尊說此頌曰。
知財盡與物　放逸教愍念　知善親饒益
慧者當狎習
士子。聖法律中有六方。東方．南方．西方．北
^pb方．下方．上方。居士子。如東方者。如是子觀父
母。子當以五事奉敬供養父母。云何為五。一
者增益財物。二者備辦眾事。三者所欲則奉。
四者自恣不違。五者所有私物盡以奉上。子
以此五事奉敬供養父母。父母亦以五事善
^pb念其子。云何為五。一者愛念兒子。二者供給
無乏。三者令子不負債。四者婚娶稱可。五者
父母可意所有財物盡以付子。父母以此五
事善念其子。居士子。如是東方二俱分別。居
士子。聖法律中東方者。謂子父母也。居士子。
^pb若慈孝父母者。必有增益則無衰耗。　居士子。
如南方者。如是弟子觀師。弟子當以五事恭
敬供養於師。云何為五。一者善恭順。二者善
承事。三者速起。四者所作業善。五者能奉敬
師。弟子以此五事恭敬供養於師。師亦以
^pb五事善念弟子。云何為五。一者教技術。二者
速教。三者盡教所知。四者安處善方。五者付
囑善知識。師以此五事善念弟子。居士子。如
是南方二俱分別。居士子。聖法律中南方者。
謂弟子師也。居士子。若人慈順於師者。必有
^pb增益則無衰耗。　居士子。如西方者。如是夫觀
妻子。夫當以五事愛敬供給妻子。云何為五。
一者憐念妻子。二者不輕慢。三者為作瓔珞
嚴具。四者於家中得自在。五者念妻親親。夫
以此五事愛敬供給妻子。妻子當以十三事
^pb善敬順夫。云何十三。一者重愛敬夫。二者重
供養夫。三者善念其夫。四者攝持作業。五者
善攝眷屬。六者前以瞻侍。七者後以愛行。八
者言以誠實。九者不禁制門。十者見來讚善。
十一者敷設床待。十二者施設淨美豐饒飲
^pb食。十三者供養沙門梵志。妻子以此十三事
善敬順夫。居士子。如是西方二俱分別。居士
子。聖法律中西方者。謂夫妻子也。居士子。若
人慈愍妻子者。必有增益則無衰耗。　居士子。
如北方者。如是大家觀奴婢使人。大家當以
^pb五事愍念給恤奴婢使人。云何為五。一者隨
其力而作業。二者隨時食之。三者隨時飲之。
四者及日休息。五者病給湯藥。大家以此五
事愍念給恤奴婢使人。奴婢使人當以九事
善奉大家。云何為九。一者隨時作業。二者專
^pb心作業。三者一切作業。四者前以瞻侍。五者
後以愛行。六者言以誠實。七者急時不遠離。
八者行他方時則便讚歎。九者稱大家庶幾。
奴婢使人以此九事善奉大家。居士子。如是
北方二俱分別。居士子。聖法律中北方者。謂
^pb大家奴婢使人也。居士子。若有人慈愍奴婢
使人者。必有增益則無衰耗。　居士子。如下方
者。如是親友觀親友臣。親友當以五事愛敬
供給親友臣。云何為五。一者愛敬。二者不輕
慢。三者不欺誑。四者施與珍寶。五者拯念親
^pb友臣。親友以此五事愛敬供給親友臣。親友
臣亦以五事善念親友。云何為五。一者知財
物盡。二者知財物盡已供給財物。三者見放
逸教訶。四者愛念。五者急時可歸依。親友臣
以此五事善念親友。居士子。如是下方二俱
^pb分別。居士子。聖法律中下方者。謂親友親友
臣也。居士子。若人慈愍親友臣者。必有增益
則無衰耗。　居士子。如上方者。如是施主觀沙
門梵志。施主當以五事尊敬供養沙門梵志。
云何為五。一者不禁制門。二者見來讚善。三
^pb者敷設床待。四者施設淨美豐饒飲食。五者
擁護如法。施主以此五事尊敬供養沙門梵
志。沙門梵志亦以五事善念施主。云何為五。
一者教信行信念信。二者教禁戒。三者教博
聞。四者教布施。五者教慧行慧立慧。沙門梵
^pb志以此五事善念施主。居士子。如是上方二
俱分別。居士子。聖法律中上方者。謂施主沙
門梵志也。居士子。若人尊奉沙門梵志者。必
有增益則無衰耗。　居士子。有四攝事。云何為
四。一者惠施。二者愛言。三者行利。四者等利。
^pb於是世尊說此頌曰。
惠施及愛言　常為他行利　眾生等同利
名稱普遠至　此則攝持世　猶如御車人
若無攝持者　母不因其子　得供養恭敬
父因子亦然　若有此法攝　故得大福祐
^pb照遠猶日光　　速利翻捷疾
不麤說聰明　如是得名稱　定獲無功高
速利翻捷疾　成就信尸賴　如是得名稱
常起不懶惰　喜施人飲食　將去調御正
如是得名稱　親友臣同恤　愛樂有齊限
^pb謂攝在親中　殊妙如師子　初當學技術
於後求財物　後求財物已　分別作四分
一分作飲食　一分作田業　一分舉藏置
急時赴所須　耕作商人給　一分出息利
第五為取婦　第六作屋宅　家若具六事
^pb不增快得樂　彼必饒錢財　如海中水流
彼如是求財　猶如蜂採花　長夜求錢財
當自受快樂　出財莫令遠　亦勿令普漫
不可以財與　兇暴及豪強　東方為父母
南方為師尊　西方為妻子　北方為奴婢
下方親友臣　　
^juan34^pb
^pb上沙門梵志
願禮此諸方　二俱得大稱　禮此諸方已
施主得生天
說如是。善生居士子聞佛所說。歡喜奉行。
善生經第十九竟(四千二百五十五字)。中阿
^pb含經卷第三十三(萬一千六百二十三字)
中
阿含經卷第三十四
　　　　東晉罽賓三藏瞿曇僧伽提婆譯
^n136大品商人求財經第二十(第三念誦)我聞如
^pb是。　一時。佛遊舍衛國。在勝林給孤獨園。　爾時。
世尊告諸比丘。乃往昔時。閻浮洲中諸商人
等皆共集會在賈客堂。而作是念。我等寧可
乘海裝船。入大海中取財寶來。以供家用。復
作是念。諸賢入海不可豫知安隱．不安隱。我
等寧可各各備辦浮海之具。謂羖羊皮囊．大
瓠．押筏。彼於後時各各備辦浮海之具。羖羊
皮囊．大瓠．押筏。便入大海。彼在海中為摩竭
魚王破壞其船。彼商人等各各自乘浮海之
具。羖羊皮囊．大瓠．押筏。浮向諸方。　爾時。海東
大風卒起。吹諸商人至海西岸。彼中逢見諸
女人輩。極妙端正。一切嚴具以飾其
^pb身。彼女見已。便作是語。善來。諸賢。快來。諸賢。
此間極樂最妙好處。園觀浴池．坐臥處所．林
木蓊鬱。多有錢財．金銀．水精．琉璃．摩尼．真珠．
碧玉．白珂．車磲．珊瑚．虎珀．馬瑙．玳瑁．赤石．旋
珠。盡與諸賢。當與我等共相娛樂。莫令閻浮
^pb洲商人南行。乃至於夢。彼商人等皆與婦人
共相娛樂。彼商人等因共婦人合會。生男或
復生女彼於後時。閻浮洲有一智慧商人獨
住靜處。而作是念。以何等故。此婦人輩制於
我等不令南行耶。我寧可伺共居婦人。知彼
^pb眠已。安徐而起。當竊南行。　彼閻浮洲一智慧
商人則於後。伺其居婦人。知彼眠已。安徐而
起。即竊南行。彼閻浮洲一智慧商人既南行
已。遙聞大音高聲喚叫。眾多人聲啼哭懊惱。
喚父呼母。呼喚妻子及諸愛念親親朋友。好
^pb閻浮洲安隱快樂。不復得見。彼商人聞已。極
大恐怖。身毛皆豎。莫令人及非人觸嬈我者。
於是。閻浮洲一智慧商人自制恐怖。復進南
行。彼閻浮洲一智慧商人進行南已。忽見東
邊有大鐵城。見已。遍觀不見其門。乃至可容
^pb貓子出處。　彼閻浮洲一智慧商人見鐵城北
有大叢樹。即往至彼大叢樹所。安徐緣上。上
已。問彼大眾人曰。諸賢。汝等何故。啼哭懊惱。
喚父呼母。呼喚妻子及諸愛念親親朋友。好
閻浮洲安隱快樂。不復得見耶。時。大眾人便
^pb答彼曰。賢者。我等是閻浮洲諸商人也。皆共
集會在賈客堂。而作是念。我等寧可乘海裝
船。入大海中取財寶。求以供家用。賢者。我等
復作是念。諸賢。我等入海。不可豫知安隱．不
安隱。我等寧可各各備辦浮海之具。謂羖羊
^pb皮囊．大瓠．押筏。　賢者。我於後時各各備辦浮
海之具。謂羖羊皮囊．大瓠．押筏。便入大海。賢
者。我等在海中。為摩竭魚王破壞其船。賢者。
我等商人各各自乘浮海之具。羖羊皮囊．大
瓠．押筏。浮向諸方。爾時。海東大風卒起。吹我
^pb等商人至海西岸。彼中逢見諸女人輩。極妙
端正。一切嚴具以飾其身。彼女見已。便作是
語。善來。諸賢。快來。諸賢。此間極樂最妙好處。
園觀浴池．坐臥處所．林木蓊鬱。多有錢財．金
銀．水精．琉璃．摩尼．真珠．碧玉．白珂．車磲．珊瑚．
^pb虎珀．馬瑙．玳𤦛赤石．旋珠。盡與諸賢。當與我等
共相娛樂。莫令閻浮洲商人南行。乃至於夢。
　賢者。我等與彼婦人共相娛樂。我等因共婦
人合會。生男或復生女。賢者。若彼婦人不聞
閻浮洲餘諸商人在於海中。為摩竭魚王
^pb破壞船者。則與我等共相娛樂。賢者。若彼婦
人聞閻浮洲有諸商人在於海中。為摩竭魚
王破壞船者。便食我等。極遭逼迫。若食人時。
有餘髮毛及爪齒者。彼婦人等盡取食之。若
食人時。有血渧地。彼婦人等便以手爪掘地
^pb深四寸。取而食之。賢者。當知我等閻浮洲商
人本有五百人。於中已噉二百五十。餘有二
百五十今皆在此大鐵城中。賢者。汝莫信彼
婦人語。彼非真人。是羅剎鬼耳。　於是。閻浮洲
一智慧商人於大叢樹安徐下已。復道而還
^pb彼婦人所本共居處。知彼婦人故眠未寤。即
於其夜。彼閻浮洲一智慧商人速往至彼閻
浮洲諸商人所。便作是語。汝等共來。當至靜
處。汝各獨往。勿將兒去。當共在彼。密有所論。
彼閻浮洲諸商人等共至靜處。各自獨去。不
^pb將兒息。　於是。閻浮洲一智慧商人語曰。諸商
人。我則獨住於安靜處。而作是念。以何等故。
此婦人輩制於我等不令南行耶。我寧可伺
共居婦人。知彼眠已。安徐而起。當竊南行。於
是。我便伺共居婦人。知彼眠已。我安徐起。即
^pb竊南行。我南行已。遙聞大音高聲喚叫。眾多
人聲啼哭懊惱。喚父呼母。呼喚妻子及諸愛
念親親朋友。好閻浮洲安隱快樂。不復得見。
我聞是已。極大恐怖。身毛皆豎。莫令人及非
人觸嬈我者。於是。我便自制恐怖。復進南行。
^pb進南行已。忽見東邊有大鐵城。見已。遍觀不
見其門。乃至可容貓子出處。　我復見於大鐵
城北有大叢樹。即往至彼大叢樹所。安徐緣
上。上已。問彼大眾人曰。諸賢。汝等何故。啼哭
懊惱。喚父呼母。呼喚妻子及諸愛念親親朋
^pb友。好閻浮洲安隱快樂。不復得見耶。彼大眾
人而答我曰。賢者。我等是閻浮洲諸商人。皆
共集會在賈客堂。而作是念。我等寧可乘海
裝船。入大海中取財寶來以供家用。賢者。我
等復作是念。諸賢。我等入海。不可豫知安隱．
^pb不安隱。我等寧可各各備辦浮海之具。謂羖
羊皮囊．大瓠．押筏。賢者。我等後時各各備辦
浮海之具。謂羖羊皮囊．大瓠．押筏。便入大海。
賢者。我等在海中。為摩竭魚王破壞其船。賢
者。我等商人各各自乘浮海之具。羖羊皮囊．
^pb大瓠．押筏。浮向諸方。爾時。海東大風卒起。吹
我等商人至海西岸。彼中逢見諸女人輩。極
妙端正。一切嚴具以飾其身。彼女見已。便作
是語。善來。諸賢。快來。諸賢。此間極樂最妙好
處。園觀浴池．坐臥處所．林木蓊鬱。多有錢財．

^pb金銀．水精．琉璃．摩尼．真珠．碧玉．白珂．車磲．珊
瑚．虎珀．馬瑙．玳瑁．赤石．旋珠。盡與諸賢。當與
我等共相娛樂。莫令閻浮洲商人南行。乃至
於夢。賢者。我等與彼婦人共相娛樂。我等因
共婦人合會。生男或復生女。賢者。若彼婦人
^pb不聞閻浮洲更有商人在於海中。為摩竭魚
王破壞船者。則與我等共相娛樂。賢者。若彼
婦人聞閻浮洲更有商人在於海中。為摩竭
魚王破壞船者。便食我等。極遭逼迫。若食人
時。有餘髮毛及爪齒者。彼婦人等盡取食之。
^pb若食人時。有血渧地。彼婦人等便以手爪掘
地深四寸。取而食之。賢者。當知我等閻浮洲
商人本有五百人。於中已噉二百五十。餘有
二百五十。今皆在此大鐵城中。賢者。汝莫信
彼婦人語。彼非真人。是羅剎鬼耳。　於是。閻浮
^pb洲諸商人問彼閻浮洲一智慧商人曰。賢者
不問彼大眾人。諸賢。頗有方便令我等及汝
等從此安隱度至閻浮洲耶。閻浮洲一智慧
商人答曰。諸賢。我時脫不如是問也。於是。閻
浮洲諸商人語曰。賢者。還去至本共居婦人
^pb處已。伺彼眠時。安徐而起。更竊南行。復往至
彼大眾人所問曰。諸賢。頗有方便令我等及
汝等從此安隱度至閻浮洲耶。於是。閻浮洲
一智慧商人為諸商人默然而受。　是時。閻浮
洲一智慧商人還至共居婦人處已。伺彼眠
^pb時。安徐而起。即竊南行。復往至彼大眾人所。
問曰。諸賢。頗有方便令我等及汝等從此安
隱度至閻浮洲耶。彼大眾人答曰。賢者。更無
方便令我等從此安隱度至閻浮洲。賢者。我
作是念。我等當共破掘此牆。還歸本所。適發
^pb心已。此牆轉更倍高於常。賢者。是謂方便令
我等不得從此安隱度至閻浮洲。賢者。別有
方便可令汝等從此安隱度至閻浮洲。我等
永無方便。諸賢。我等聞天於空中唱曰。閻浮
洲諸商人愚癡不定。亦不善解。所以者何。不
^pb能令十五日說從解脫時而南行。彼有䭷王。
食自然粳米。安隱快樂。充滿諸根。再三唱曰。
誰欲度彼岸。誰欲使我脫。誰欲使我將從此
安隱度至閻浮洲耶。汝等可共詣䭷王而作
是語。我等欲得渡至彼岸。願脫我等。願將我
^pb等從此安隱度至閻浮洲。賢者。是謂方便令
汝等從此安隱度至閻浮洲。商人汝來。可往
至彼䭷王所。而作是語。我等欲得渡至彼岸。
願脫我等。願將我等從此安隱度至閻浮洲。
　於是。閻浮洲有一智慧商人語曰。諸商
^pb人。今時往詣䭷王所。而作是語。我等欲得渡
至彼岸。願脫我等。願將我等從此安隱度至
閻浮洲。諸商人隨諸天意。諸商人若使十五
日說從解脫時。䭷王食自然粳米。安隱快樂。
充滿諸根。再三唱曰。誰欲渡彼岸。誰欲從我
^pb脫。誰欲使我將從此安隱度至閻浮洲耶。我
等爾時即往彼所。而作是語。我等欲得渡至
彼岸。願脫我等。願將我等從此安隱度至閻
浮洲。　於是。䭷王後十五日說從解脫時。食自
然粳米。安隱快樂。充滿諸根。再三唱曰。誰欲
^pb得度彼岸。我當脫彼。我當將彼從此安隱度
至閻浮洲。時。閻浮洲諸商人聞已。即便往詣
䭷王所而作是語。我等欲得度至彼岸。願脫
我等。願將我等從此安隱度至閻浮洲。時䭷
王語曰。商人。彼婦人等必當抱兒
^pb共相將來而作是語。諸賢。善來還此。此間極
樂最妙好處。園觀浴池．坐臥處所．林木蓊鬱。
多有錢財．金銀．水精．琉璃．摩尼．真珠．碧玉．白
珂．車磲．珊瑚．虎珀．馬瑙．玳瑁．赤石．旋珠。盡與
諸賢。當與我等共相娛樂。設不用我者。當憐
^pb念兒子。　若彼商人而作是念。我有男女。我有
極樂最妙好處。園觀浴池．坐臥處所．林木蓊
鬱。我多有錢財．金銀．水精．琉璃．摩尼．真珠．碧
玉．白珂．車磲．珊瑚．虎珀．馬瑙．玳瑁．赤石．旋珠
者。彼雖騎我正當背中。彼必顛倒。落墮於水。
^pb便當為彼婦人所食。當遭逼迫。若食人時。有
餘髮毛及爪齒者。彼婦人便當盡取食之。復
次。若食人時。有血渧地。彼婦人等便以手爪
掘地深四寸。取而食之。若彼商人不作是念。
我有男女。我有極樂最妙好處。園觀浴池．坐
臥
^pb處所．林木蓊鬱。我多有錢財．金銀．水精．琉璃．
摩尼．真珠．碧玉．白珂．車磲．珊瑚．虎珀．馬瑙．玳
瑁．赤石．旋珠者。彼雖持我身上一毛。彼必安
隱度至閻浮洲。　於是。世尊告諸比丘。彼婦人
等抱兒子來。而作是語。諸賢。善來還此。此間
^pb極樂最妙好處。園觀浴池．坐臥處所．林木蓊
鬱。多有錢財．金銀．水精．琉璃．摩尼．真珠．碧玉．
白珂．車磲．珊瑚．虎珀．馬瑙．玳瑁．赤石．旋珠。盡
與諸賢。當與我等共相娛樂。若彼商人而作
是念。我有男女。我有極樂最妙好處。園觀浴
^pb池．坐臥處所．林木蓊鬱。我多有錢財．金銀．水
精．琉璃．摩尼．真珠．碧玉．白珂．車磲．珊瑚．虎珀．
馬瑙．玳瑁．赤石．旋珠者。彼雖得騎䭷王脊正
當背中。彼必顛倒。落墮於水。便當為彼婦人
所食。當遭逼迫。若食人時。有餘髮毛及爪
^pb齒者。彼婦人等盡取食之。復次。食彼人時。有
血渧地。彼婦人等便以手爪掘地深四寸。取
而食之。若彼商人不作是念。我有男女。我有
極樂最妙好處。園觀浴池．坐臥處所．林木蓊
鬱。我多有錢財．金銀．水精．琉璃．摩尼．真珠．碧
^pb玉．白珂．車磲．珊瑚．虎珀．馬瑙．玳瑁．赤石．旋珠
者。彼雖持䭷王一毛者。彼必安隱度至閻浮
洲。　諸比丘。我說此喻。欲令知義。此說是義。我
法善說。發露極廣。善護無有空缺。如橋筏浮
具。遍滿流布。乃至天．人。如是我法善說。發露
^pb極廣。善護無有空缺。如橋筏浮具。遍滿流布。
乃至天．人。　若有比丘作如是念。眼是我。我有
眼。耳．鼻．舌．身．意是我。我有意者。彼比丘必被
害。猶如商人為羅剎所食。我法善說。發露極
廣。善護無有空缺。如橋筏浮具。遍滿流布。
^pb乃至天．人。如是我法善說。發露極廣。善護無
有空缺。如橋筏浮具。遍滿流布。乃至天．人。若
有比丘作如是念。眼非是我。我無有眼。耳．鼻．
舌．身．意非是我。我無有意者。彼比丘得安隱
去。猶如商人乘䭷王安隱得度。我法善說。發
^pb露極廣。善護無有空缺。如橋筏浮具。遍滿流
布。乃至天．人。如是我法善說。發露極廣。善護
無有空缺。如橋筏浮具。遍滿流布。乃至天．人。
　若有比丘作如是念。色是我。我有色。聲．香．味．
觸．法是我。我有法者。彼比丘必被害。猶如商
^pb人為羅剎所食。我法善說。發露極廣。善護無
有空缺。如橋筏浮具。遍滿流布。乃至天．人。如
是我法善說。發露極廣。善護無有空缺。如橋
筏浮具。遍滿流布。乃至天．人。若有比丘作如
是念。色非是我。我無有色。聲．香．味．觸．法非
^pb是我。我無有法者。彼比丘得安隱去。猶如商
人乘䭷王安隱得度。我法善說。發露極廣。善
護無有空缺。如橋筏浮具。遍滿流布。乃至天．
人。如是我法善說。發露極廣。善護無有空缺。
如橋筏浮具。遍滿流布。乃至天．人。　若有比丘
^pb作如是念。色陰是我。我有色陰。覺．想．行．識陰
是我。我有識陰者。彼比丘必被害。猶如商人
為羅剎所食。我法善說。發露極廣。善護無有
空缺。如橋筏浮具。遍滿流布。乃至天．人。如是
我法善說。發露極廣。善護無有空缺。如橋筏
^pb浮具。遍滿流布。乃至天．人。若有比丘作如是
念。色陰非是我。我無有色陰。覺．想．行．識陰非
是我。我無有識陰者。彼比丘得安隱去。猶如
商人乘䭷王安隱得度。我法善說。發露極廣。
善護無有空缺。如橋筏浮具。遍滿流布。
^pb乃至天．人。如是我法善說。發露極廣。善護無
有空缺。如橋筏浮具。遍滿流布。乃至天．人。　若
有比丘作如是念。地是我。我有地。水．火．風．空．
識是我。我有識者。彼比丘必被害。猶如商人
為羅剎所食。我法善說。發露極廣。善護無有
^pb空缺。如橋筏浮具。遍滿流布。乃至天．人。如是
我法善說。發露極廣。善護無有空缺。如橋筏
浮具。遍滿流布。乃至天．人。若有比丘作如是
念。地非是我。我無有地。水．火．風．空．識非是我。
我無有識者。彼比丘得安隱去。猶如商人乘
^pb䭷王安隱得度。於是。世尊說此頌曰。
若有不信於　佛說正法律　彼人必被害
如為羅剎食　若人有信於　佛說正法律
彼得安隱度　如乘[馬*毛]馬王
說如是。彼諸比丘聞佛所說。歡喜奉行。商
人求財經第二十竟(四千二百七十三字)。
^pb^n137中阿含大品世間經第二十一(第三念誦)我
聞如是。　一時。佛遊舍衛國。在勝林給孤獨園。
　爾時。世尊告諸比丘。如來自覺世間。亦為他
說。如來知世間。如來自覺世間習。亦為他說。
如來斷世間習。如來自覺世間滅。亦為他說。
^pb如來世間滅作證。如來自覺世間道跡。亦為
他說。如來修世間道跡。若有一切盡普正。有
彼一切如來知見覺得。所以者何。如來從昔
夜覺無上正盡之覺。至于今日夜。於無餘涅
槃界。當取滅訖。於其中間。若如來口有所言
^pb說。有所應對者。彼一切是真諦。不虛不離於
如。亦非顛倒。真諦審實。若說師子者。當如說
如來。所以者何。如來在眾有所講說。謂師子
吼。一切世間。天及魔．梵．沙門．梵志。從人至天。
如來是梵有。如來至冷有。無煩亦無熱。真
^pb諦不虛有。於是。世尊說此頌曰。
知一切世間　出一切世間　說一切世間
一切世如真　彼最上尊雄　能解一切縛
得盡一切業　生死悉解脫　是天亦是人
若有歸命佛　稽首禮如來　甚深極大海
^pb知已亦修敬　諸天香音神　彼亦稽首禮
謂隨於死者　稽首禮智士　歸命人之上
無憂離塵安　無礙諸解脫　是故當樂禪
住遠離極定　當自作燈明　無我必失時
失時有憂慼　謂墮地獄中
^pb說如是。彼諸比丘聞佛所說。歡喜奉行。世
間經第二十一竟(三百九十六字)。
^n138中阿含大品福經第二十二(第三念誦)我聞
如是。　一時。佛遊舍衛國。在勝林給孤獨園。　爾
時。世尊告諸比丘。莫畏於福。愛樂意
^pb所念。所以者何。福者是說樂。畏於福。不愛樂
意所念。所以者何。非福者。是說苦。何以故。我
憶往昔長夜作福。長夜受報。愛樂意所念。我
往昔時七年行慈。七返成敗。不來此世。世敗
壞時。生晃昱天。世成立時。來下生空梵宮殿
^pb中。於彼梵中。作大梵天。餘處千返作自在天
王。三十六返作天帝釋。復無量返作剎利頂
生王。　比丘。我作剎利頂生王時。有八萬四千
大象。被好乘具。眾寶珓飾。白珠珞覆。于娑賀
象王為首。比丘。我作剎利頂生王時。有八萬
^pb四千馬。被好乘具。眾寶嚴飾。金銀交絡。䭷王
為首。比丘。我作剎利頂生王時。有八萬四千
車。四種珓飾。莊以眾好。師子．虎豹斑文之皮
織成雜色。種種珓飾。極利疾。名樂聲車為首。
比丘。我作剎利頂生王時。有八萬四千大城。
極大富樂。多有人民。拘舍和提王城為首。比
^pb丘。我作剎利頂生王時。有八萬四千樓。四種
寶樓。金．銀．琉璃及水精。正法殿為首。　比丘。我
作剎利頂生王時。有八萬四千御座。四種寶
座。金．銀．琉璃及水精。敷以氍氀．毾𣰆覆以錦綺
羅縠。有儭體被。兩頭安枕。加陵伽波和羅波
^pb遮悉哆羅那。比丘。我作剎利頂生王時。有八
萬四千雙衣。有初摩衣。有錦繒衣。有劫貝衣。
有加陵伽波和羅衣。比丘。我作剎利頂生王
時。有八萬四千女。身體光澤。皦潔明淨。美色
過人。小不及天。恣容端正。睹者歡悅。眾寶瓔
^pb珞嚴飾具足。盡剎利種女。餘族無量。　比丘。我
作剎利頂生王時。有八萬四千種食。晝夜常
供。為我故設。欲令我食。比丘。彼八萬四千種
食中。有一種食。極美淨潔。無量種味。是我常
所食。比丘。彼八萬四千女中。有一剎利女。
^pb最端正姝妙。常奉侍我。比丘。彼八萬四千雙
衣中。有一雙衣。或初摩衣。或錦繒衣。或劫貝
衣。或加陵伽波和邏衣。是我常所著。比丘。彼
八萬四千御座中。有一御座。或金或銀。或琉
璃。或水精。敷以氍氀．毾𣰆覆以錦綺羅縠。有儭
^pb體被。兩頭安枕。加陵伽波和邏波遮悉哆邏
那。是我常所臥。　比丘。彼八萬四千樓觀中。有
一樓觀。或金或銀。或琉璃。或水精。名正法殿。
是我常所住。比丘。彼八萬四千大城中。有一
城極大富樂。多有人民。名拘舍和提。是我常
^pb所居。比丘。彼八萬四千車中而有一車。莊以
眾好。師子．虎豹斑文之皮織成雜色。種種莊
飾。極利疾。名樂聲車。是我常所載。至觀望園
觀。比丘。彼八萬四千馬中而有一馬。體紺青
色。頭像如烏。名䭷王。是我常所騎。至觀
^pb望園觀。比丘。彼八萬四千大象中而有一象。
舉體極白。七支盡正。名于娑賀象王。是我常
所乘。至觀望園觀。　比丘。我作此念。是何業果。
為何業報。令我今日有大如意足。有大威德。
有大福祐。有大威神。比丘。我復作此念。是三
^pb業果。為三業報。令我今日有大如意足。有大
威德。有大福祐。有大威神。一者布施。二者調
御。三者守護。於是。世尊說此頌曰。
觀此福之報　妙善多饒益　比丘我在昔
七年修慈心　七反成敗劫　不來還此世
^pb世間敗壞時　生於晃昱天　世間轉成時
生於梵天中　在梵為大梵　千生自在天
三十六為釋　無量百頂王　剎利頂生王
為人之最尊　如法非刀杖　政御於天下
如法不加[打-丁+王]　正安樂教授
如法轉相傳　　
^pb遍一切大地
大富多錢財　生於如是族　財穀具足滿
成就七寶珍　因此大福祐　所生得自在
諸佛御於世　彼佛之所說　知此甚奇特
見神通不少　誰知而不信　如是生於冥
^pb是故當自為　欲求大福祐　當恭敬於法
常念佛法律
說如是。彼諸比丘聞佛所說。歡喜奉行。福
經第二十二竟(一千一百五十四字)。
^n139中阿含大品息止道經第二十三(第三念誦
^pb)我聞如是。　一時。佛遊舍衛國。在勝林給孤獨
園。　爾時。世尊告諸比丘。年少比丘始成就戒。
當以數數詣息止道觀相。骨相．青相．腐相．食
相．骨鎖相。彼善受善持此相已。還至住處。澡
洗手足。敷尼師檀。在於床上結加趺坐。即念
此相。骨相．青相．腐相．食相．骨鎖相。所以者何。
若彼比丘修習此相。速除心中欲恚之病。於
^pb是。世尊說此頌曰。
若年少比丘　覺未得上意　當詣息止道
欲除其婬欲　心中無恚諍　慈愍於眾生
遍滿一切方　往至觀諸身　當觀於青相
及以爛腐壞　觀鳥蟲所食　骨骨節相連
^pb修習如是相　還歸至本處　澡洗於手足
敷床正基坐　當以觀真實　內身及外身
盛滿大小便　心腎肝肺等　若欲分衛食
到人村邑間　如將鎧纏絡　常正念在前
若見色可愛　清淨欲相應　見已觀如真
^pb正念佛法律　此中無骨筋　無肉亦無血
無腎心肝肺　無有涕唾腦　一切地皆空
水種亦復然　空一切火種　風種亦復空
若所有諸覺　清淨欲相應　彼一切息止
如慧之所觀　如是行精懃　常念不淨想
^pb永斷婬怒癡　　除一切無明
興起清淨明　比丘得苦邊
說如是。彼諸比丘聞佛所說。歡喜奉行。息
止道經第二十三竟(三百七十二字)。
^n140中阿含大品至邊經第二十四(第三念誦)我
^pb聞如是。　一時。佛遊舍衛國。在勝林給孤獨園。
　爾時。世尊告諸比丘。於生活中下極至邊。謂
行乞食。世間大諱。謂為禿頭手擎缽行。彼族
姓子為義故受。所以者何。以厭患生老病死．
愁慼啼哭．憂苦懊惱。或得此淳具足大苦陰
^pb邊。汝等非如是心出家學道耶。時。諸比丘白
曰。如是。　世尊復告諸比丘曰。彼愚癡人以如
是心出家學道。而行伺欲染著至重。濁纏心
中。憎嫉無信。懈怠失正念。無正定。惡慧心狂。
調亂諸根。持戒極寬。不修沙門。不增廣行。猶
人以墨浣墨所污。以血除血。以垢除垢。以
^pb濁除濁。以廁除廁。但增其穢。從冥入冥。從闇
入闇。我說彼愚癡人持沙門戒亦復如是。謂
彼人伺欲染著至重。濁纏心中。憎嫉無信。懈
怠失正念。無正定。惡慧心狂。調亂諸根。持戒
極寬。不修沙門。不增廣行。猶無事處燒人殘
^pb木。彼火燼者。非無事所用。亦非村邑所用。我
說彼愚癡人持沙門戒亦復如是。謂彼人行
伺欲染著至重。濁纏心中。憎嫉無信。懈怠失
正念。無正定。惡慧心狂。調亂諸根。持戒極寬。
不修沙門。不增廣行。於是。世尊說此頌曰。
^pb愚癡失欲樂　復失沙門義　俱忘失二邊
猶燒殘火燼　猶如無事處　燒人殘火燼
無事村不用　人著欲亦然　猶燒殘火燼
俱忘失二邊
說如是。彼諸比丘聞佛所說。歡喜奉行。至
邊經第二十四竟(四百二十二字)。
^pb^n141中阿含大品喻經第二十五(第三念誦)我聞
如是。　一時。佛遊舍衛國。在勝林給孤獨園。　爾
時。世尊告諸比丘。若有無量善法可得。彼一
切以不放逸為本。不放逸為習。因不放逸生。
不放逸為首。不放逸者。於諸善法為最第一。
^pb猶作田業。彼一切因地．依地．立地。得作田業。
如是若有無量善法可得。彼一切以不放逸
為本。不放逸為習。因不放逸生。不放逸為首。
不放逸者。於諸善法為最第一。猶種子。村及
與鬼村。百穀藥木得生長養。彼一切因地．依
^pb地．立地。得生長養。　如是。若有無量善法可得。
彼一切以不放逸為本。不放逸為習。因不放
逸生。不放逸為首。不放逸者。於諸善法為最
第一。猶諸根香。沈香為第一。猶諸樹香。赤栴
檀為第一。猶諸水華。青蓮華為第一。猶
^pb諸陸華。須摩那華為第一。猶諸獸跡。彼一切
悉入象跡中。象跡盡攝。彼象跡者為最第一。
謂廣人故。如是。若有無量善法可得。彼一切
以不放逸為本。不放逸為習。因不放逸生。不
放逸為首。不放逸者。於諸善法為最第一。猶
^pb諸獸中。彼師子王為最第一。猶如列陣共鬥
戰時。唯要誓為第一。猶樓觀椽。彼一切皆依
承椽梁立。承椽梁．承椽梁皆攝持之。承椽梁
者為最第一。謂盡攝故。　如是。若有無量善法
可得。彼一切以不放逸為本。不放逸為習。因
^pb不放逸生。不放逸為首。不放逸者。於諸善法
為最第一。猶如諸山。須彌山王為第一。猶如
諸泉。大泉攝水。大海為第一。猶諸大身。阿須
羅王為第一。猶諸瞻侍。魔王為第一。猶諸行
欲。頂生王為第一。猶如諸小王。轉輪王為第
^pb一。猶如虛空諸星。宿月殿為第一。猶諸綵衣。
白練為第一。猶諸光明。慧光明為第一。猶如
諸眾。如來弟子眾第一。猶如諸法。有為及無
為。愛盡．無欲．滅盡．涅槃為第一。猶諸眾生。無
足．二足．四足．多足。色．無色．有想．無想。乃至非
^pb有想非無想。如來於彼為極第一。為大為上。
為最為勝。為尊為妙。猶如因牛有乳。因乳有
酪。因酪有生酥。因生酥有熟酥。因熟酥有酥
精。酥精為第一。為大為上。為最為勝。為尊為
妙。如是若有諸眾生。無足．二足．四足．多足。色．
^pb無色．有想．無想。乃至非有想非無想。如來於
彼為極第一。為大為上。為最為勝。為尊為妙。
於是。世尊說此頌曰。
若有求財物　極好轉增多　稱譽不放逸
事無事慧說　有不放逸者　必取二俱義
^juan35^pb
^pb即此世能獲　　後世亦復得
雄猛觀諸義　慧者必解脫
說如是。彼諸比丘聞佛所說。歡喜奉行。喻
經第二十五竟(七百七十一字)。中阿含經卷
第三十四(七千三百八十八字)中阿含經大
^pb品第一竟(五萬三百六十九字)。
中阿含經卷
第三十五
　　　　東晉罽賓三藏瞿曇僧伽提婆譯
　　梵志品第二(有一十經)(第三念誦)
^pb　雨勢．歌羅．數　　瞿默．象跡喻
　聞德．何苦．欲　　鬱瘦．阿攝和
^n142中阿含梵志品雨勢經第一我聞如是。　一時。
佛遊王舍城。在鷲巖山中。爾時。摩竭陀王未
生怨鞞陀提子。與跋耆相憎。常在眷屬數作
是說。跋耆國人有大如意足。有大威德。有大
福祐。有大威神。我當斷滅跋耆人種。破壞跋
耆。令跋耆人遭無量厄。　於是。摩竭陀王未生
怨鞞陀提子聞世尊遊王舍城。在鷲巖山中。
便告大臣雨勢曰。我聞沙門瞿曇遊王舍城。
在鷲巖山中。雨勢。汝往至沙門瞿曇所。汝持
我名問訊聖體安快無病。氣
^pb力如常耶。當作是語。瞿曇。摩竭陀王未生怨
鞞陀提子問訊聖體安快無病。氣力如常耶。
瞿曇。摩竭陀王未生怨鞞陀提子與跋耆相
憎。常在眷屬數作是說。跋耆國人有大如意
足。有大威德。有大福祐。有大威神。我當斷滅
^pb跋耆人種。破壞跋耆。令跋耆人遭無量厄。沙
門瞿曇當何所說。雨勢。若沙門瞿曇有所說
者。汝善受持。所以者何。如是之人。終不妄說。
　大臣雨勢受王教已。乘最好乘。與五百乘俱
出王舍城。即便往詣鷲巖山中。登鷲巖山。下
^pb車步進。往詣佛所。便與世尊共相問訊。卻坐
一面。白曰。瞿曇。摩竭陀王未生怨鞞陀提子
問訊聖體安快無病。氣力如常耶。瞿曇。摩竭
陀王未生怨鞞陀提子與跋耆相憎。常在眷
屬數作是說。跋耆國人有大如意足。有大威
^pb德。有大福祐。有大威神。我當斷滅跋耆人種。
破壞跋耆。令跋耆人遭無量厄。沙門瞿曇當
何所說。　世尊聞已。告曰。雨勢。我昔曾遊於跋
耆國。彼國有寺名遮和邏。雨勢。爾時我為跋
耆國人說七不衰法。跋耆國人則能受行七
^pb不衰法。雨勢。若跋耆國人行七不衰法而不
犯者。跋耆必勝。則為不衰。　大臣雨勢白世尊
曰。沙門瞿曇略說此事。不廣分別。我等不能
得解此義。願沙門瞿曇廣分別說。當令我等
得知此義。　世尊告曰。雨勢。諦聽。善思念之。我
^pb當為汝廣說此義。　大臣雨勢受教而聽。　是時。
尊者阿難執拂侍佛。世尊迴顧問曰。阿難。頗
聞跋耆數數集會。多聚集耶。　尊者阿難白曰。
世尊。我聞跋耆數數集會。多聚集也。　世尊即
告大臣雨勢。若彼跋耆數數集會。多聚集者。

^pb跋耆必勝。則為不衰。　世尊復問尊者阿難。頗
聞跋耆共俱集會。俱作跋耆事。共俱起耶。　尊
者阿難白曰。世尊。我聞跋耆共俱集會。俱作
跋耆事。共俱起也。　世尊復告大臣雨勢。若彼
跋耆共俱集會。俱作跋耆事。共俱起者。跋耆
^pb必勝。則為不衰。　世尊復問尊者阿難。頗聞跋
耆未施設者不更施設。本所施設而不改易。
舊跋耆法善奉行耶。　尊者阿難白曰。世尊。我
聞跋耆未施設者不更施設。本所施設而不
改易。舊跋耆法善奉行也。　世尊復告大臣雨
^pb勢。若彼跋耆未施設者不更施設。本所施設
而不改易。舊跋耆法善奉行者。跋耆必勝。則
為不衰。　世尊復問尊者阿難。頗聞跋耆不以
力勢而犯他婦．他童女耶。　尊者阿難白曰。世
尊。我聞跋耆不以力勢而犯他婦．他童女也。
　
^pb世尊復告大臣雨勢。若彼跋耆不以力勢而
犯他婦．他童女者跋耆必勝。則為不衰。　世尊
復問尊者阿難。頗聞跋耆有名德尊重者。跋
耆悉共宗敬．恭奉．供養。於彼聞教則受耶。　尊
者阿難白曰。世尊。我聞跋耆有名德尊重者。
^pb跋耆悉共宗敬．恭奉．供養。於彼聞教則受。　世
尊復告大臣雨勢。若彼跋耆有名德尊重者。
跋耆悉共宗敬．恭奉．供養。於彼聞教則受者。
跋耆必勝。則為不衰。　世尊復問尊者阿難。頗
聞跋耆所有舊寺。跋耆悉共修飾。遵奉．供養．
^pb禮事。本之所施常作不廢。本之所為不減損
耶。　尊者阿難白曰。世尊。我聞跋耆所有舊寺。
跋耆悉共修飾。遵奉．供養．禮事。本之所施常
作不廢。本之所為不減損也。　世尊復告大臣
雨勢。若彼跋耆所有舊寺。跋耆悉共修飾。遵
奉．
^pb供養．禮事。本之所施常作不廢。本之所為不
減損者。跋耆必勝。則為不衰。　世尊復問尊者
阿難。頗聞跋耆悉共擁護諸阿羅訶。極大愛
敬。常願未來阿羅訶者而欲令來。既已來者
樂恒久住。常使不乏衣被．飲食．床榻．湯藥．諸
^pb生活具耶。　尊者阿難白曰。世尊。我聞跋耆悉
共擁護諸阿羅訶。極大愛敬。常願未來阿羅
訶者而欲令來。既已來者樂恒久住。常使不
乏衣被．飲食．床榻．湯藥．諸生活具。　世尊復告
大臣雨勢。若彼跋耆悉共擁護諸阿羅訶。極
^pb大愛敬。常願未來阿羅訶者而欲令來。既已
來者樂恒久住。常使不乏衣被．飲食．床榻．湯
藥．諸生活具者。跋耆必勝。則為不衰。雨勢。跋
耆行此七不衰法。諸受持此七不衰法者。跋
耆必勝。則為不衰。於是。大臣雨勢即從坐起。

^pb偏袒著衣。叉手向佛。白曰。瞿曇。設彼跋耆成
就一不衰法者。摩竭陀王未生怨鞞陀提子
不能伏彼。況復具七不衰法耶。瞿曇。我國事
多。請退還歸。世尊報曰。欲去隨意。　於是。大臣
雨勢聞佛所說。則善受持。起繞世尊三匝而
^pb去。　大臣雨勢去後不久。於是。世尊迴顧告曰。
阿難。若有比丘依鷲巖山處處住者。宣令一
切盡集講堂。一切集已。便來白我。　尊者阿難
即受佛教。唯然。世尊。是時。尊者阿難便行宣
令。若有比丘依鷲巖山處處住者。今令一切
^pb盡集講堂。一切集已。還詣佛所。稽首作禮。卻
住一面。白曰。世尊。我已宣令。若有比丘依鷲
巖山處處住者。悉令一切盡集講堂。今皆已
集。唯願世尊自知其時。　於是。世尊將尊者阿
難往詣講堂。於比丘眾前敷座而坐。告諸比
^pb丘。今為汝說七不衰法。汝等諦聽。善思念之。
　時。諸比丘白曰。唯然。　佛言。云何為七。若比丘
數數集會。多聚集者。比丘必勝。則法不衰。若
比丘共齊集會。俱作眾事。共俱起者。比丘必
勝。則法不衰。若比丘未施設事不更施設。本
^pb所施設而不改易。我所說戒善奉行者。比丘
必勝。則法不衰。若比丘此未來有愛喜欲共
俱。愛樂彼彼有起不隨者。比丘必勝。則法不
衰。若比丘有長老上尊俱學梵行。比丘悉共
宗敬．恭奉．供養。於彼聞教則受者。比丘必勝。
^pb則法不衰。若比丘有無事處山林高巖。閑居
靜處。寂無音聲。遠離。無惡。無有人民。隨順宴
坐。樂住不離者。比丘必勝。則法不衰。若比丘
悉共擁護諸梵行者。至重愛敬。常願未來諸
梵行者而欲令來。既已來者樂恒久住。常使
^pb不乏衣被．飲食．床榻．湯藥．諸生活具者。比丘
必勝。則法不衰。若比丘行此七不衰法。受持
不犯者。比丘必勝。則法不衰。　於是。世尊復告
諸比丘曰。我為汝等更說七不衰法。汝等諦
聽。善思念之。　時。諸比丘白曰。唯然。　佛言。云何
^pb為七。若比丘尊師。恭敬．極重供養．奉事者。比
丘必勝。則法不衰。若比丘法．眾．戒．不放逸．供
給．定。恭敬．極重供養．奉事者。比丘必勝。則法
不衰。若比丘行此七不衰法。受持不犯者。比
丘必勝。則法不衰。　世尊復告諸比丘曰。我為
^pb汝等更說七不衰法。汝等諦聽。善思念之。　時。
諸比丘白曰。唯然。　佛言。云何為七。若比丘不
行於業。不樂於業。不習業者。比丘必勝。則法
不衰。不行譁說。不樂譁說。不習譁說者。不行
聚會。不樂聚會。不習聚會者。不行雜合。不樂
^pb雜合。不習雜合者。不行睡眠。不樂睡眠。不習
睡眠者。不為利。不為譽。不為他人行梵行者。
不為暫爾。不為德勝。於其中間捨方便。令德
勝者。比丘必勝。則法不衰。若比丘行此七不
衰法。受持不犯者。比丘必勝。則法不衰。世尊
^pb復告諸比丘曰。我為汝等更說七不衰法。汝
等諦聽。善思念之。　時。諸比丘白曰。唯然。　佛言。
云何為七。若比丘成就信財．戒財．慚財．愧財．
博聞財．施財。成就慧財者。比丘必勝。則法不
衰。若比丘行此七不衰法。受持不犯者。比丘
^pb必勝。則法不衰。　世尊復告諸比丘曰。我為汝
等更說七不衰法。汝等諦聽。善思念之。　時。諸
比丘白曰。唯然。　佛言。云何為七。若比丘成就
信力．精進力．慚力．愧力．念力．定力。成就慧力
者。比丘必勝。則法不衰。若比丘行此七不衰
法。
^pb受持不犯者。比丘必勝。則法不衰。　世尊復告
諸比丘曰。我為汝等更說七不衰法。汝等諦
聽。善思念之。　時。諸比丘白曰。唯然。　佛言。云何
為七。若比丘修念覺支。依捨離．依無欲．依滅
盡。趣向出要。擇法．精進．喜．息．定。修捨覺支。依
^pb捨離．依無欲．依滅盡。趣向出要者。比丘必勝。
則法不衰。若比丘行此七不衰法。受持不犯
者。比丘必勝。則法不衰。　世尊復告諸比丘曰。
我為汝等更說七不衰法。汝等諦聽。善思念
之。　時。諸比丘白曰。唯然。　佛言。云何為七。若比
^pb丘應與面前律與面前律。應與憶律與憶律。
應與不癡律與不癡律。應與自發露與自發
露。應與居與居。應與展轉與展轉。眾中起諍。
當以如棄糞掃止諍法止之者。比丘必勝。則
法不衰。若比丘行此七不衰法。受持不犯
^pb者。比丘必勝。則法不衰。　世尊復告諸比丘曰。
今為汝等說六慰勞法。汝等諦聽。善思念之。
　時。諸比丘白曰。唯然。　佛言。云何為六。以慈身
業向諸梵行。是慰勞法。愛法樂法。令愛令重。
令奉令敬。令修令攝。得沙門。得一心。得精進。
^pb得涅槃。如是慈口業．慈意業。若有法利。如法
得利。自所飯食。至在缽中。如是利分。布施諸
梵行。是慰勞法。愛法樂法。令愛令重。令奉令
敬。令修令攝。得沙門。得一心。得精進。得涅槃。
若有戒不缺．不穿．無穢．無黑。如地不隨他。聖
^pb所稱譽。具善受持。如是戒分。布施諸梵行。是
慰勞法。愛法樂法。令愛令重。令奉令敬。令修
令攝。得沙門。得一心。得精進。得涅槃。若有見
是聖出要。明了深達。能正盡苦。如是見分。布
施諸梵行。是慰勞法。愛法樂法。令愛令重。令
^pb奉令敬。令修令攝。得沙門。得一心。得精進。得
涅槃。我向所言六慰勞法者。因此故說。佛說
如是。彼諸比丘聞佛所說。歡喜奉行。雨勢經
第一竟(三千七字)。
^n143中阿含梵志品傷歌邏經第二(第三念誦)我
^pb聞如是。　一時。佛遊舍衛國。在勝林給孤獨園。
　爾時。傷歌邏摩納中後彷徉。往詣佛所。共相
問訊。卻坐一面。白曰。瞿曇。我欲有所問。聽乃
敢陳。　世尊告曰。摩納。若有疑者。恣汝所問。　傷
歌邏摩納即便問曰。瞿曇。梵志如法行乞財
^pb物。或自作齋。或教作齋。瞿曇。若自作齋。教作
齋者。彼一切行無量福跡。以因齋故。沙門瞿
曇弟子隨族剃除鬚髮。著袈裟衣。至信．捨家．
無家．學道。自調御。自息止。自滅訖。如是沙門
瞿曇弟子隨族行一福跡。不行無量福跡。因
學道故。　爾時。尊者阿難執拂侍佛。於是。尊
^pb者阿難問曰。摩納。此二道跡。何者最上．最妙．
最勝耶。　傷歌邏摩納語曰。阿難。沙門瞿曇及
阿難我俱恭敬．尊重．奉祠。　尊者阿難復語曰。
摩納。我不問汝恭敬．尊重．奉祠誰。我但問汝
此二道跡。何者最上．最妙．最勝耶。　尊者阿難
^pb至再三問曰。摩納。此二道跡。何者最上．最妙．
最勝耶。　傷歌邏摩納亦再三語曰。阿難。沙門
瞿曇及阿難我俱恭敬．尊重．奉祠。　尊者阿難
復語曰。摩納。我不問汝恭敬．尊重．奉祠誰。我
但問汝此二道跡。何者最上．最妙．最勝耶。於
^pb是。世尊便作是念。此傷歌邏摩納為阿難所
屈。我寧可救彼。　世尊知已。告曰。摩納。昔日王
及群臣普集大會。共論何事。以何事故共集
會耶。　傷歌邏摩納答曰。瞿曇。昔日王及群臣
普集大會。共論如此事。何因何緣。昔沙門瞿
^pb曇施設少戒。然諸比丘多得道者。何因何緣。
今沙門瞿曇施設多戒。然諸比丘少得道耶。
瞿曇。昔日王及群臣普集大會。共論此事。以
此事故共集會耳。　爾時。世尊告曰。摩納。我今
問汝。隨所解答。於意云何。若使有一沙門梵
^pb志自行如是道．如是跡。行此道．行此跡已。諸
漏已盡。得無漏。心解脫．慧解脫。自知自覺。自
作證成就遊。生已盡。梵行已立。所作已辦。不
更受有。知如真。彼為他說。我自行如是道．如
是跡。行此道．行此跡已。諸漏已盡。得無漏。心
^pb解脫．慧解脫。自知自覺。自作證成就遊。生已
盡。梵行已立。所作已辦。不更受有。知如真。汝
等共來亦自行如是道．如是跡。行此道．行此
跡已。諸漏已盡。得無漏。心解脫．慧解脫。自知
自覺。自作證成就遊。生已盡。梵行已立。所作
^pb已辦。不更受有。知如真。彼亦自行如是道．如
是跡。行此道．行此跡已。諸漏已盡。得無漏。心
解脫．慧解脫。自知自覺。自作證成就遊。生已
盡。梵行已立。所作已辦。不更受有。知如真。彼
為他說。他為他說。如是展轉無量百千。於摩
^pb納意云何。我弟子隨族剃除鬚髮。著袈裟衣。
至信．捨家．無家．學道。行一福跡不行無量福
跡。因學道故耶。　傷歌邏摩納答曰。瞿曇。如我
解沙門瞿曇所說義。彼沙門瞿曇弟子隨族
剃除鬚髮。著袈裟衣。至信．捨家．無家．學道．行
^pb無量福跡。不行一福跡。因學道故。世尊復告
傷歌邏曰。有三示現。如意足示現．占念示現．
教訓示現。摩納。云何如意足示現。有一沙門
梵志。有大如意足。有大威德。有大福祐。有大
威神。於如意足心得自在。行無量如意足之
^pb功德。謂分一為眾。合眾為一。一則住一。有知
有見。不礙石壁。猶如行空。沒地如水。覆水如
地。結加趺坐。上昇虛空。猶如鳥翔。今此日月
有大如意足。有大威德。有大福祐。有大威神。
以手捫摸。身至梵天。摩納。是謂如意足示現。
^pb　摩納。云何占念示現。有一沙門梵志。以他相
占他意。有是意．如是意．實有是意。無量占不
少占。彼一切真諦而無有虛設。不以他相占
他意者。但以聞天聲及非人聲而占他意。有
是意．如是意．實有是意。無量占不少占。彼一
^pb切真諦而無有虛設。不以他相占他意。亦不
聞天聲及非人聲占他意者。但以他念．他思．
他說。聞聲已。占他意。有是意．如是意．實有是
意。無量占不少占。彼一切真諦而無有虛設。
不以他相占他意。亦不以聞天聲及非人聲
^pb占他意。亦不以他念．他思．他說。聞聲已。占他
意者。但以見他入無覺無觀定。見已。作是念。
如此賢者不念不思。如意所願。彼賢者從此
定寤。如是念。彼從此定寤即如是如是念。彼
亦占過去。亦占未來。亦占現在。久所作．久所
^pb說。亦占安靜處．住安靜處。亦占至心．心所有
法。摩納。是謂占念示現。　摩納。云何教訓示現。
有一沙門梵志自行如是道．如是跡。行此道．
行此跡已。諸漏已盡。得無漏。心解脫．慧解脫。
自知自覺。自作證成就遊。生已盡。梵行已立。
^pb所作已辦。不更受有。知如真。彼為他說。我自
行如是道．如是跡。行此道．行此跡已。諸漏已
盡。得無漏。心解脫．慧解脫。自知自覺。自作證
成就遊。生已盡。梵行已立。所作已辦。不更受
有。知如真。汝等共來。亦自行如是道．如是跡。

^pb行此道．行此跡已。諸漏已盡。得無漏。心解脫．
慧解脫。自知自覺。自作證成就遊。生已盡。梵
行已立。所作已辦。不更受有。知如真。彼亦自
行如是道．如是跡。行此道．行此跡已。諸漏已
盡。得無漏心解脫．慧解脫。自知自覺。自作證
^pb成就遊。生已盡。梵行已立。所作已辦。不更受
有。知如真。彼為他說。他為他說。如是展轉無
量百千。摩納。是謂教訓示現。此三示現。何者
示現最上．最妙．最勝耶。　傷歌邏摩納答曰。瞿
曇。若有沙門．梵志有大如意足。有大威德。有
^pb大福祐。有大威神。於如意足心得自在。乃及
身至梵天者。瞿曇。此自作自有。自受其報。瞿
曇。於諸示現。此示現大法。瞿曇。若有沙門．梵
志以他相占他意。乃至占心．心所有法者。瞿
曇。此亦自作自有。自受其報。瞿曇。於諸示現。

^pb此亦示現大法。瞿曇。若有沙門．梵志自行如
是道．如是跡。行此道．行此跡已。諸漏已盡。得
無漏。心解脫．慧解脫。自知自覺。自作證成就
遊。生已盡。梵行已立。所作已辦。不更受有。知
如真。彼為他說。他為他說。如是展轉無量百
^pb千者。瞿曇。於三示現。此示現最上．最妙．最勝。
世尊復問傷歌邏曰。於三示現。稱歎何示現。
　傷歌邏摩納答曰。瞿曇。於三示現。我稱說沙
門瞿曇。所以者何。沙門瞿曇有大如意足。有
大威德。有大福祐。有大威神。心得自在。乃及
^pb身至梵天。沙門瞿曇以他相占他意。乃至占
心．心所有法。沙門瞿曇示現如是道．如是跡。
行此道．行此跡已。諸漏已盡。得無漏。心解脫．
慧解脫。自知自覺。自作證成就遊。生已盡。梵
行已立。所作已辦。不更受有。知如真。沙門瞿
^pb曇為他說。他為他說。如是展轉無量百千。瞿
曇。是故於三示現。我稱歎沙門瞿曇。　於是。世
尊告曰。摩納。汝善達此論。所以者何。我有大
如意足。有大威德。有大福祐。有大威神。於如
意足心得自在。乃及身至梵天。摩納。我以他
^pb相占他意。乃至占心．心所有法。摩納。我自行
如是道．如是跡。行此道．行此跡已。諸漏已盡。
得無漏。心解脫．慧解脫。自知自覺。自作證成
就遊。生已盡。梵行已立。所作已辦。不更受有。
知如真。我為他說。他為他說。如是展轉無量
^pb百千。摩納。是故汝善達此論。汝當如是善受
善持。所以者何。此所說義。應當如是。　於是。傷
歌邏摩納白曰。世尊。我已知。善逝。我已解。世
尊。我今自歸於佛．法及比丘眾。唯願世尊受
我為優婆塞。從今日始。終身自歸。乃至命盡。
　
^pb佛說如是。傷歌邏摩納．尊者阿難及諸比丘
聞佛所說。歡喜奉行。傷歌邏經第二竟(二千
二百五十二字)。
^n144中阿含梵志品算數目揵連經第三(第三念
誦)我聞如是。　一時。佛遊舍衛國。在東園鹿子
^pb母堂。　爾時。算數梵志目揵連中後彷徉。往詣
佛所。共相問訊。卻坐一面。白曰。瞿曇。我欲有
所問。聽乃敢陳。　世尊告曰。目揵連。恣汝所問。
莫自疑難。　算數目揵連則便問曰。瞿曇。此鹿
子母堂漸次第作。轉後成訖。瞿曇。此鹿子母
^pb堂椷梯。初昇一蹬。後二．三．四。瞿曇。如是此鹿
子母堂漸次第上。瞿曇。此御象者。亦漸次第
調御成訖。謂因鉤故。瞿曇。此御馬者。亦漸次
第調御成訖。謂因鞙故。瞿曇。此剎利亦漸次
第至成就訖。謂因捉弓箭故。瞿曇。此諸梵志
亦漸次第至成就訖。謂因學經書故。瞿曇。我
等
^pb學算數。以算數存命。亦漸次第至成就訖。若
有弟子。或男或女。始教一一數。二．二．三．三．十．
百．千．萬。次第至上。瞿曇。如是我等學算數。以
算數存命。漸次第至成訖。沙門瞿曇。此法．律
中。云何漸次第作至成就訖。　世尊告曰。目揵
^pb連。若有正說漸次第作。乃至成訖。目揵連。我
法．律中謂正說。所以者何。目揵連。我於此法．
律漸次第作至成就訖。目揵連。若年少比丘
初來學道。始入法．律者。如來先教。比丘。汝來
身護命清淨。口．意護命清淨。目揵連。若比丘
^pb身護命清淨。口．意護命清淨者。如來復上教。
比丘。汝來觀內身如身。至觀覺．心．法如法。目
揵連。若比丘觀內身如身。至觀覺．心．法如法
者。如來復上教。比丘。汝來觀內身如身。莫念
欲相應念。至觀覺．心．法如法。莫念非法相
^pb應念。　目揵連。若比丘觀內身如身。不念欲相
應念。至觀覺．心．法如法。不念非法相應念者。
如來復上教。比丘。汝來守護諸根。常念閉塞。
念欲明達。守護念心而得成就。恒起正知。若
眼見色。然不受相。亦不味色。謂忿諍故。守護
^pb眼根。心中不生貪伺．憂慼．惡不善法。趣向彼
故。守護眼根。如是耳．鼻．舌．身。若意知法。然不
受相。亦不味法。謂忿諍故。守護意根。心中不
生貪伺．憂慼．惡不善法。趣向彼故。守護意根。
　目揵連。若比丘守護諸根。常念閉塞。念欲明
^pb達。守護念心而得成就。恒起正知。若眼見色。
然不受相。亦不味色。謂忿諍故。守護眼根。心
中不生貪伺．憂慼．惡不善法。趣向彼故。守護
眼根。如是耳．鼻．舌．身。若意知法。然不受相。亦
不味法。謂忿諍故。守護意根。心中不生貪
^pb伺．憂慼．惡不善法。趣向彼故。守護意根者。如
來復上教。比丘。汝來正知出入。善觀分別。屈
伸低仰。儀容庠序。善著僧伽梨及諸衣缽。行
住坐臥．眠寤語默。皆正知之。　目揵連。若比丘
正知出入。善觀分別。屈伸低仰。儀容庠序。善
^pb著僧伽梨及諸衣缽。行住坐臥．眠寤語默。皆
正知者。如來復上教。比丘。汝來獨住遠離。在
無事處。或至樹下空安靜處．山巖石室．露地
穰積。或至林中。或住在塚間。汝已在無事處。
或至樹下空安靜處。敷尼師檀。結加趺坐。正
^pb身正願。及念不向。斷除貪伺。心無有諍。見他
財物．諸生活具。莫起貪伺。欲令我得。汝於貪
伺淨除其心。如是瞋恚．睡眠．調悔．斷疑．度惑。
於諸善法無有猶豫。汝於疑惑淨除其心。汝
斷此五蓋．心穢．慧羸．離欲．離惡不善之法。至
得第
^pb四禪成就遊。目揵連。若比丘離欲．離惡不善
之法。至得第四禪成就遊者。目揵連。如來為
諸年少比丘多有所益。謂訓誨教訶。目揵連。
若有比丘．長老．上尊．舊學梵行。如來復上教。
謂究竟訖一切漏盡。　算數目揵連即復問曰。
^pb沙門瞿曇。一切弟子如是訓誨。如是教訶。盡
得究竟智必涅槃耶。　世尊答曰。目揵連。不一
向得。或有得者。或不得者。　算數目揵連復更
問曰。瞿曇。此中何因何緣。有涅槃．有涅槃道。
沙門瞿曇現在導師。或有比丘如是訓誨。如
^pb是教訶。得究竟涅槃。或復不得耶。　世尊告曰。
目揵連。我還問汝。隨所解答。目揵連。於意云
何。汝知王舍城處。暗彼道耶。　算數目揵連答
曰。唯然。我知王舍城處。亦諳彼道。　世尊問曰。
目揵連。若有人來欲見彼王。至王舍城。其人
^pb問汝。我欲見王。至王舍城。算數目揵連知王
舍城處。暗彼道徑。可示語我耶。汝告彼人曰。
從此東行至彼某村。從某村去當至某邑。如
是展轉至王舍城。若王舍城外有好園林。其
地平正。樓觀浴池。若干華樹。俠長流河。又有
^pb清泉盡見盡知。彼人聞汝語。受汝教已。從此
東行。須臾不久。便捨正道。從惡道還。若王舍
城外有好園林。其地平正。樓觀浴池。若干華
樹。俠長流河。又有清泉。彼盡不見。亦不知也。
　復有人來欲見彼王。至王舍城。其人問汝。我
^pb欲見王。至王舍城。算數目揵連知王舍城處。
諳彼道徑。可示語我耶。汝告彼人曰。從此東
行至彼某村。從某村去當至某邑。如是展轉
至王舍城。若王舍城外有好園林。其地平正。
樓觀浴池。若干華樹。俠長流河。又有清泉。盡
^pb見盡知。彼人聞汝語。受汝教已。即從此東行
至彼某村。從某村去得至某邑。如是展轉至
王舍城。若王舍城外有好園林。其地平正。樓
觀浴池。若干華樹。俠長流河。又有清泉。盡見
盡知。目揵連。此中何因何緣。有彼王舍城。有
^pb王舍城道。汝現在導師。彼第一人隨受汝教。
於後不久。捨平正道。從惡道還。若王舍城外
有好園林。其地平正。樓觀浴池。若干華樹。俠
長流河。又有清泉。彼盡不見。亦不知耶。彼第
二人隨受汝教。從平正道展轉得至於王舍
^pb城。若王舍城外有好園林。其地平正。樓觀浴
池。若干華樹。俠長流河。又有清泉。彼盡見盡
知耶。　算數目揵連答曰。瞿曇。我都無事。有彼
王舍城。有王舍城道。我現在導師。彼第一人
不隨我教。捨平正道。從惡道還。若王舍城外
^pb有好園林。其地平正。樓觀浴池。若干華樹。俠
長流河。又有清泉。彼盡不見。亦不知耶。彼第
二人隨順我教。從平正道展轉得至於王舍
城。若王舍城外有好園林。其地平正。樓觀浴
池。若干華樹。俠長流河。又有清泉。彼盡見盡
^pb知耶。　世尊告曰。如是。目揵連。我亦無事。有彼
涅槃．有涅槃道。我為導師。為諸比丘如是訓
誨。如是教訶。得究竟涅槃。或有不得。目揵連。
但各自隨比丘所行。爾時世尊便記彼行。謂
究竟漏盡耳。　算數目揵連白曰。瞿曇。我已知。
^pb瞿曇。我已解。瞿曇。猶如良地有娑羅林。彼中
有守娑羅林人。明健不懈。諸娑羅根以時鋤
掘。平高填下。糞沃溉灌。不失其時。若其邊有
穢惡草生。盡拔棄之。若有橫曲不調直者。盡
𭃞之。若有極好中直樹者。便權養護。隨
^pb時鋤掘。糞沃溉灌。不失其時。如是良地娑羅
樹林轉茂盛好。瞿曇。如是有人諛諂．欺誑．極
不庶幾無信．懈怠．無念．無定．惡慧．心狂．諸根
掉亂。持戒寬緩。不廣修沙門。瞿曇。如是之人
不能共事。所以者何。瞿曇。如是人者。穢污梵
^pb行。瞿曇。若復有人不有諛諂。亦不欺誑。庶幾
有信。精進不懈。有念．有定。亦有智慧。極恭敬
戒。廣修沙門。瞿曇。如是之人。能共事也。所以
者何。瞿曇。如是人者。清淨梵行。　瞿曇。猶諸根
香。沈香為第一。所以者何。瞿曇。彼沈香者。於
^pb諸根香為最上故。瞿曇。猶諸娑羅樹香。赤栴
檀為第一。所以者何。瞿曇。赤栴檀者於諸娑
羅樹香為最上故。瞿曇。猶諸水華。青蓮華為
第一。所以者何。瞿曇。青蓮華者於諸水華為
最上故。瞿曇。猶諸陸華。修摩那花為第一。所
^juan36^pb
^pb以者何。瞿曇。修摩那花者於諸陸花為最上
故。瞿曇。猶如世中諸有論士。沙門瞿曇為最
第一。所以者何。沙門瞿曇論士能伏一切外
道異學故。世尊。我今自歸於佛．法及比丘眾。
唯願世尊受我為優婆塞。從今日始。終身自
^pb歸。乃至命盡。　佛說如是。算數目揵連及諸比
丘聞佛所說。歡喜奉行。算數目揵連經第三
竟(二千三百五十四字)。
中阿含經卷第三十
五(七千六百一十三字)(第三念誦)

中阿含經卷第三十六
　　　　東晉罽賓三藏瞿曇僧伽提婆譯
^n145梵志品瞿默目揵連經第四(第三念誦)我聞
如是。　一時。佛般涅槃後不久。尊者阿難遊王
^pb舍城。　爾時。摩竭陀大臣雨勢治王舍城。為防
跋耆故。於是。摩竭陀大臣雨勢遣瞿默目揵
連田作人。往至竹林加蘭哆園。　爾時。尊者阿
難過夜平旦。著衣持缽。為乞食故。入王舍城。
於是。尊者阿難作是念。且置王舍城乞食。我
^pb寧可往詣瞿默目揵連田作人所。於是。尊者
阿難往詣瞿默目揵連田作人所。　梵志瞿默
目揵連遙見尊者阿難來。即從坐起。偏袒著
衣。叉手向尊者阿難。白曰。善來。阿難。久不來
此。可坐此座。尊者阿難即坐彼座。　梵志瞿默
目揵連與尊者阿難共相問訊。卻坐
^pb一面。白曰。阿難。欲有所問。聽我問耶。　尊者阿
難報曰。目揵連。汝便可問。我聞當思。　則便問
曰。阿難。頗有一比丘與沙門瞿曇等耶。　尊者
阿難與梵志瞿默目揵連共論此事時。爾時。
摩竭陀大臣雨勢慰勞田作人。往詣梵志瞿
^pb默目揵連田作人所。　摩竭陀大臣雨勢遙見
尊者阿難坐在梵志瞿默目揵連田作人中。
往詣尊者阿難所。共相問訊。卻坐一面。問曰。
阿難。與梵志瞿默目揵連共論何事。以何事
故共會此耶。　尊者阿難答曰。雨勢。梵志瞿默
^pb目揵連問我。阿難。頗有一比丘與沙門瞿曇
等耶。　摩竭陀大臣雨勢復問曰。阿難。云何答
彼。　尊者阿難答曰。雨勢。都無一比丘與世尊
等等。　摩竭陀大臣雨勢復問曰。唯然。阿難。無
一比丘與世尊等等。頗有一比丘為沙門瞿
^pb曇在時所立。此比丘我般涅槃後。為諸比丘
所依。謂令汝等今所依耶。　尊者阿難答曰。雨
勢。都無一比丘為世尊所知．見。如來．無所著．
等正覺在時所立。此比丘我般涅槃後。為諸
比丘所依。謂令我等今所依者。摩竭陀大臣
^pb雨勢復問曰。阿難。唯然。無一比丘與沙門瞿
曇等等。亦無一比丘為沙門瞿曇在時所立。
此比丘我般涅槃後。為諸比丘所依。謂令汝
等今所依者。頗有一比丘與眾共和集拜。此
比丘世尊般涅槃後。為諸比丘所依。謂令汝
^pb等今所依耶。　尊者阿難答曰。雨勢。亦無一比
丘與眾共和集拜。此比丘世尊般涅槃後。為
諸比丘所依。謂令我等今所依者。　摩竭陀大
臣雨勢復問曰。阿難。唯然。無一比丘與沙門
瞿曇等等。亦無一比丘為沙門瞿曇在時所
^pb立。此比丘我般涅槃後。為諸比丘所依。謂令
汝等今所依者。亦無一比丘與眾共和集拜
此比丘。世尊般涅槃後。為諸比丘所依。謂令
汝等今所依者。阿難。若爾者。汝等無所依。共
和合．不諍．安隱。同一一教。合一水乳。快樂遊
^pb行。如沙門瞿曇在時耶。　尊者阿難告曰。雨勢。
汝莫作是說。言我等無所依。所以者何。我等
有所依耳。　摩竭陀大臣雨勢白曰。阿難。前後
所說何不相應。阿難向如是說。無一比丘與
世尊等等。亦無一比丘為世尊所知．見。如來．
^pb無所著．等正覺在時所立。此比丘我般涅槃
後。為諸比丘所依。謂令我等今所依者。亦無
一比丘與眾共和集拜。此比丘世尊般涅槃
後。為諸比丘所依。謂令我等今所依者。阿難。
何因何緣。今說我有所依耶。尊者阿難答曰。
雨勢。我等不依於人而依於法。
^pb雨勢。我等若依村邑遊行。十五日說從解脫
時。集坐一處。若有比丘知法者。我等請彼比
丘為我等說法。若彼眾清淨者。我等一切歡
喜奉行彼比丘所說。若彼眾不清淨者。隨法
所說。我等教作是。　摩竭陀大臣雨勢白曰。阿
^pb難。非汝等教作是。但法教作是。阿難。如是少
法．多法可得久住者。如是阿難等共和合．不
諍．安隱。同一一教。合一水乳。快樂遊行。如沙
門瞿曇在時。　摩竭陀大臣雨勢復問曰。阿難。
頗有可尊敬耶。尊者阿難答曰。雨勢。有可尊
^pb敬。　雨勢白曰。阿難。前後所說何不相應。阿難
向如是說。無一比丘與世尊共等等。亦無一
比丘為世尊在時所立。此比丘我般涅槃後。
為諸比丘所依。謂令我等今所依者。亦無一
比丘與眾共和
^pb集拜。此比丘世尊般涅槃後。為諸比丘所依。
謂令我等今所依者。阿難。汝何因何緣。今說
有可尊敬耶。　尊者阿難答曰。雨勢。世尊知．見．
如來．無所著．等正覺說有十法而可尊敬。我
等若見比丘有此十法者。則共愛敬．尊重．供
^pb養．宗奉。禮事於彼比丘。云何為十。雨勢。比丘
修習禁戒。守護從解脫。又復善攝威儀禮節。
見纖芥罪。常懷畏怖。受持學戒。雨勢。我等若
見比丘極行增上戒者。則共愛敬．尊重．供養．
宗奉。禮事於彼比丘。復次。雨勢。比丘廣學多
^pb聞。守持不忘。積聚博聞。所謂法者。初妙．中妙．
竟亦妙。有義有文。具足清淨。顯現梵行。如是
諸法廣學。多聞誦習至千。意所推觀。明見深
遠。雨勢。我等若見比丘極多聞者。則共愛敬．
尊重．供養．宗奉。禮事於彼比丘。　復次。雨勢。比
^pb丘作善知識。作善朋友。作善伴黨。雨勢。我等
若見比丘極善知識者。則共愛敬．尊重．供養．
宗奉。禮事於彼比丘。復次。雨勢。比丘樂住遠
離。成就二遠離。身及心也。雨勢。我等若見比
丘極樂住遠離者。則共愛敬．尊重．供養．宗奉。
^pb禮事於彼比丘。復次。雨勢。比丘樂於燕坐。內
行正止。亦不離伺。成就於觀。增長空行。雨勢。
我等若見比丘極樂燕坐者。則共愛敬．尊重．
供養．宗奉。禮事於彼比丘。　復次。雨勢。比丘知
足。衣取覆形。食取充軀。隨所遊至。與衣缽俱。
^pb行無顧戀。猶如鷹鳥。與兩翅俱。飛翔空中。如
是比丘知足。衣取覆形。食取充軀。隨所遊至。
與衣缽俱。行無顧戀。雨勢。我等若見比丘極
知足者。則共愛敬．尊重．供養．宗奉。禮事於彼
比丘。復次。雨勢。比丘常行於念。成就正念。久
^pb所曾習。久所曾聞。恒憶不忘。雨勢。我等若見
比丘極有正念者。則共愛敬．尊重．供養．宗奉。
禮事於彼比丘。復次。雨勢。比丘常行精進。斷
惡不善。修諸善法。恒自起意。專一堅固。為諸
善本。不捨方便。雨勢。我等若見比丘極精懃
^pb者。則共愛敬．尊重．供養．宗奉。禮事於彼比丘。
　復次。雨勢。比丘修行智慧。觀興衰法。得如此
智。聖慧明達。分別曉了。以正盡苦。雨勢。我等
若見比丘極行慧者。則共愛敬．尊重．供養．宗
奉。禮事於彼比丘。復次。雨勢。比丘諸漏已盡。
^pb而得無漏。心解脫．慧解脫。自知自覺。自作證
成就遊。生已盡。梵行已立。所作已辦。不更受
有。知如真。雨勢。我等若見比丘諸漏盡者。則
共愛敬．尊重．供養．宗奉。禮事於彼比丘。雨勢。
世尊知見。如來．無所著．等正覺說此十法而
^pb可尊敬。雨勢。我等若見比丘行此十法者。則
共愛敬．尊重．供養．宗奉。禮事於彼比丘。　於是。
彼大眾放高大音聲。可修直道。非不可修。若
修直道。非不可修者。隨世中阿羅訶愛敬．尊
重．供養．禮事。若諸尊可修直道而能修者。是
^pb故世中阿羅訶愛敬．尊重．供養．禮事。　於是。摩
竭陀大臣雨勢及其眷屬問曰。阿難。今遊何
處。　尊者阿難答曰。我今遊行此王舍城竹林
加蘭哆園。　阿難。竹林加蘭哆園至可愛樂。政
頓可喜。晝不喧鬧。夜則靜寂。無有蚊虻。亦無
^pb蠅蚤。不寒不熱。阿難。樂住竹林加蘭哆園耶。
　尊者阿難答曰。如是。雨勢。如是。雨勢。竹林加
蘭哆園至可愛樂。政頓可喜。晝不喧鬧。夜則
靜寂。無有蚊虻。亦無蠅蚤。不寒不熱。雨勢。我
樂住竹林加蘭哆園中。所以者何。以世尊擁
^pb護故。　是時。婆難大將在彼眾中。婆難大將白
曰。如是。雨勢。如是。雨勢。竹林加蘭哆園至可
愛樂。政頓可喜。晝不喧鬧。夜則靜寂。無有蚊
虻。亦無蠅蚤。不寒不熱。彼尊者樂住竹林加
蘭哆園。所以者何。此尊者行伺．樂伺故。　摩竭
^pb陀大臣雨勢聞已。語曰。婆難大將。沙門瞿曇
昔時遊行金鞞羅樂園中。婆難大將。爾時我
數往詣彼。見沙門瞿曇。所以者何。沙門瞿曇
行伺．樂伺。稱歎一切伺。　尊者阿難聞已。告曰。
雨勢。莫作是說。沙門瞿曇稱說一切伺。所以
^pb者何。世尊或稱說伺。或不稱說。　摩竭陀大臣
雨勢復問曰。阿難。沙門瞿曇不稱說伺。不稱
說何等伺。　尊者阿難答曰。雨勢。或有一貪欲
所纏而起貪欲。不知出要如真。彼為貪欲所
障礙故。伺．增伺而重伺。雨勢。是謂第一伺。世
^pb尊不稱說。復次。雨勢。或有一瞋恚所纏而起
瞋恚。不知出要如真。彼為瞋恚所障礙故。伺．
增伺而重伺。雨勢。是謂第二伺。世尊不稱說。
復次。雨勢。睡眠所纏而起睡眠。不知出要如
真。彼為睡眠所障礙故。伺．增伺而重伺。雨勢。
^pb是謂第三伺。世尊不稱說。復次。雨勢。疑惑所
纏而起疑惑。不知出要如真。彼為疑惑所障
礙故。伺．增伺而重伺。雨勢。是謂第四伺。世尊
不稱說。雨勢。世尊不稱說此四伺。　摩竭陀大
臣雨勢白曰。阿難。此四伺可增可增處。沙門
^pb瞿曇不稱說。所以者何。正盡覺故。　摩竭陀大
臣雨勢復問曰。阿難。何等伺沙門瞿曇所稱
說。　尊者阿難答曰。雨勢。比丘者。離欲．離惡不
善之法。至得第四禪成就遊。雨勢。世尊稱說
此四伺。　摩竭陀大臣雨勢白曰。阿難。此四伺
^pb可稱可稱處。沙門瞿曇所稱。所以者何。以正
盡覺故。阿難。我事煩猥。請退還歸。　尊者阿難
告曰。欲還隨意。　於是。摩竭陀大臣雨勢聞尊
者阿難所說。善受善持。即從坐起。繞尊者阿
難三匝而去。　是時。梵志瞿默目揵連於摩竭
^pb陀大臣雨勢去後不久。白曰。阿難。我所問事。
都不答耶。　尊者阿難告曰。目揵連。我實不答。
梵志瞿默目揵連白曰。阿難。我更有所問。聽
我問耶。　尊者阿難答曰。目揵連。汝便可問。我
聞當思。　梵志瞿默目揵連即問曰。阿難。若如
^pb來．無所著．等正覺解脫及慧解脫．阿羅訶解
脫。此三解脫有何差別。有何勝如。尊者阿難
答曰。目揵連。若如來．無所著．等正覺解脫及
慧解脫．阿羅訶解脫。此三解脫無有差別。亦
無勝如。　梵志瞿默目揵連白曰。阿難。可在
^pb此食。尊者阿難默然而受。　梵志瞿默目揵連
知默然受已。即從坐起。自行澡水。極美淨妙。
種種豐饒食噉含消。自手斟酌。極令飽滿。食
訖舉器。行澡水竟。取一小床。別坐聽法。　尊者
阿難為彼說法。勸發渴仰。成就歡喜。無量方
^pb便為彼說法。勸發渴仰。成就歡喜已。尊者阿
難所說如是。摩竭陀大臣雨勢眷屬及梵志
瞿默目揵連聞尊者阿難所說。歡喜奉行。瞿
默目揵連經第四竟(三千一百四十三字)。
^n146中阿含梵志品象跡喻經第五(第三念誦)我
^pb聞如是。　一時。佛遊舍衛國。在勝林給孤獨園。
　爾時。卑盧異學平旦則從舍衛國出。往詣佛
所。稽首作禮。卻坐一面。佛為彼說法。勸發渴
仰。成就歡喜。無量方便為彼說法。勸發渴仰。
成就歡喜已。默然而住。卑盧異學。佛為說法。
勸發渴仰。成就歡喜已。即從坐起。稽首佛
^pb足。繞三匝而去。　爾時。生聞梵志乘極好白乘。
與五百弟子俱。以平旦時從舍衛出。至無事
處。欲教弟子諷讀經書。生聞梵志遙見卑盧
異學來。便問。婆蹉。晨起從何處來。　卑盧異學
答曰。梵志。我見世尊禮事．供養來。　生聞梵志
^pb問曰。婆蹉。頗知沙門瞿曇空安靜處學智慧
耶。　卑盧異學答曰。梵志。何等人可知世尊空
安靜處學智慧耶。梵志。若知世尊空安靜處
學智慧者。亦當如彼。但。梵志。我所讀書有四
句義。因四句義。我必信世尊．如來．無所著．等
^pb正覺。世尊所說法善。如來弟子聖眾善趣。梵
志。譬善象師遊無事處。於樹林間見大象跡。
見已。必信彼象極大而有此跡。梵志。我亦如
是。我所讀書有四句義。因四句義。我必信世
尊．如來．無所著．等正覺。世尊所說法善。如來
弟子聖眾
^pb善趣。　云何四句義。梵志。智慧剎利論士多聞
決定。能伏世人。無所不知。則以諸見造作文
章。行於世間。彼作是念。我往沙門瞿曇所。問
如是如是事。若能答者。當復重問。若不能答。
便伏捨去。彼聞世尊遊某村邑。便往彼所。見
^pb世尊已。尚不敢問。況復能伏。梵志。我所讀書。
用得如此第一句義。我因此義。必信世尊．如
來．無所著．等正覺。世尊所說法善。如來弟子
聖眾善趣。如是智慧梵志．智慧居士．智慧沙
門論士多聞決定。能伏世人。無所不知。則以
^pb諸見造作文章。行於世間。彼作是念。我往沙
門瞿曇所。問如是如是事。若能答者。當復重
問。若不能答。便伏捨去。彼聞世尊遊某村邑。
便往彼所。見世尊已。尚不敢問。況復能伏。梵
志。我所讀書。用得如此第四句義。我因此義。
必信
^pb世尊．如來．無所著．等正覺。世尊所說法善。如
來弟子聖眾善趣。梵志。我所讀書有此四句
義。我因此四句義故。必信世尊．如來．無所著．
等正覺。世尊所說法善。如來弟子聖眾善趣。
　生聞梵志語曰。婆蹉。汝大供養沙門瞿曇。所
^pb因所緣。歡喜奉行。　卑盧異學答曰。梵志。如是。
如是。我極供養於彼世尊。亦極稱譽。一切世
間亦應供養。　彼時。生聞梵志聞此義已。即從
乘下。右膝著地。叉手向於勝林給孤獨園。再
三作禮。南無如來．無所著．等正覺。如是至三
^pb已。還乘極好白乘。往詣勝林給孤獨園。到彼
乘地。即便下乘。步進詣佛。共相問訊。卻坐一
面。　生聞梵志向與卑盧異學所共論事盡向
佛說。世尊聞已。告曰。梵志。卑盧異學說象跡
喻。猶不善作。亦不具足。如象跡喻善作具足
者。今為汝
^pb說。當善聽之。梵志。譬善象師遊無事處。於樹
林間見大象跡。見已。必信彼象極大而有此
跡。梵志。彼善象師或不信者。於此林中復有
母象。名加梨㝹身極高大。彼有此跡。即尋此跡。
復見大象跡。見已。必信彼象極大而有此跡。
^pb　梵志。彼善象師或復不信。於此林中更有母
象。名加羅梨。身極高大。彼有此跡。即尋此跡。
復見大象跡。見已。必信彼象極大而有此跡。
梵志。彼善象師或復不信。於此林中更有母
象。名婆和㝹身極高大。彼有此跡。即尋此跡。復
^pb見大象跡。見已。必信彼象極大而有此跡。彼
尋此跡已。見大象跡。大象跡方極長極廣。周
匝遍著。正深入地。及見彼象。或去或來。或住
或走。或立或臥。見彼象已。便作是念。若有此
跡。必是大象。　梵志。如是。若世中出如來．
^pb無所著．等正覺．明行成為．善逝．世間解．無上
士．道法御．天人師。號佛．眾祐。彼於此世。天及
魔．梵．沙門．梵志。乃至天．人。自知自覺。自作證
成就遊。生已盡。梵行已立。所作已辦。不更受
有。知如真。彼說法初妙．中妙．竟亦妙。有義有
^pb文。具足清淨。顯現梵行。彼所說法。或居士．居
士子。聞已得信。於如來正法．律彼得信已。便
作是念。在家至狹。塵勞之處。出家學道。發露
曠大。我今在家。為鎖所鎖。不得盡形壽淨修
梵行。我寧可捨於少財物及多財物。捨少親
^pb族及多親族。剃除鬚髮。著袈裟衣。至信．捨家．
無家．學道。　彼於後時。捨少財物及多財物。捨
少親族及多親族。剃除鬚髮。著袈裟衣。至信
捨家．無家．學道。彼出家已。捨親族相。受比丘
要。修習禁戒。守護從解脫。又復善攝威儀禮
^pb節。見纖芥罪。常懷畏怖。受持學戒。　彼離殺．斷
殺。棄捨刀杖。有慚有愧。有慈悲心。饒益一切。
乃至昆蟲。彼於殺生淨除其心。彼離不與取．
斷不與取。與而後取。樂於與取。常好布施。歡
喜無吝。不望其報。彼於不與取淨除其心。彼
^pb離非梵行．斷非梵行。懃修梵行。精懃妙行。清
淨無穢。離欲斷婬。彼於非梵行淨除其心。　彼
離妄言．斷妄言。真諦言。樂真諦。住真諦。不移
動。一切可信。不欺世間。彼於妄言淨除其心。
彼離兩舌．斷於兩舌。行不兩舌。不破壞他。不
^pb聞此語彼。欲破壞此。不聞彼語此。欲破壞彼。
離者欲合。合者歡喜。不作群黨。不樂群黨。不
稱說群黨事。彼於兩舌淨除其心。彼離麤言．
斷於麤言。若有所言。辭氣麤䵃惡聲逆耳。眾所
不喜。眾所不愛。使他苦惱。令不得定。斷如
^pb是言。若有所言。清和柔潤。順耳入心。可喜可
愛。使他安隱。言聲具了。不使人畏。令他得定。
說如是言。彼於麤言淨除其心。彼離綺語．斷
於綺語。時說．真說．法說．義說．止息說．樂止息
說。事隨時得宜。善教善訶。彼於綺語淨除其
^pb心。　彼離治生．斷於治生．棄捨稱量及斗斛。亦
不受貨。不縛束人。不望折斗量。不以小利侵
欺於人。彼於治生淨除其心。　彼離受寡婦．童
女。斷受寡婦．童女．彼於受寡婦．童女淨除其
心。彼離受奴婢．斷受奴婢。彼於受奴婢淨除
^pb其心。彼離受象．馬．牛．羊。斷受象．馬．牛．羊。彼於
受象．馬．牛．羊淨除其心。彼離受雞．豬。斷受雞．
豬。彼於受雞．豬淨除其心。彼離受田業．店肆。
斷受田業．店肆。彼於受田業．店肆淨除其心。
彼離受生稻．麥．豆。斷受生稻．麥．豆。彼於受生
^pb稻．麥．豆淨除其心。彼離酒．斷酒。彼於飲酒淨
除其心。彼離高廣大床．斷高廣大床。彼於高
廣大床淨除其心。彼離華鬘．瓔珞．塗香．脂粉。
斷花鬘．瓔珞．塗香．脂粉。彼於華鬘．瓔珞．塗香．
脂粉淨除其心。彼離歌舞．倡妓及往觀聽。斷
^pb歌舞．倡妓及往觀聽。彼於歌舞．倡妓及往觀
聽淨除其心。彼離受生色．像寶。斷受生色．像
寶。彼於受生色．像寶淨除其心。彼離過中食。
斷過中食。一食．不夜食．學時食。彼於過中食
淨除其心。　彼已成就此聖戒聚。復行極知足。
^pb衣取覆形。食取充軀。隨所遊至。與衣缽俱。行
無顧戀。猶如鷹鳥。與兩翅俱。飛翔空中。彼已
成就此聖戒聚。及極知足。復守護諸根。常念
閉塞。念欲明達。守護念心而得成就。恒起正
知。若眼見色。然不受想。亦不味色。謂忿諍故。

^pb守護眼根。心中不生貪伺．憂慼．惡不善法。趣
向彼故。守護眼根。如是耳．鼻．舌．身。若意知法。
然不受想。亦不味法。謂忿諍故。守護意根。心
中不生貪伺．憂慼．惡不善法。趣向彼故。守護
意根。　彼已成就此聖戒聚。及極知足。守護諸
^pb根。復正知出入。善觀分別。屈伸低仰。儀容庠
序。善著僧伽梨及諸衣缽。行住坐臥。眠寤語
默。皆正知之。彼已成就此聖戒聚。及極知足。
守護諸根。正知出入。復獨住遠離。在無事處。
或至樹下空安靖處．山巖石室．露地穰積。或
^pb至林中。或在塚間。彼已在無事處。或至樹下
空安靜處。敷尼師檀。結加趺坐。正身正願。返
念不向。斷除貪伺。心無有諍。見他財物諸生
活具。不起貪伺。欲令我得。彼於貪伺淨除其
心。　如是瞋恚．睡眠．調悔．斷疑．度惑。於諸善法。

^pb無有猶豫。彼於疑惑淨除其心。彼斷此五蓋．
心穢．慧羸。離欲．離惡不善之法。有覺．有觀。離
生喜．樂。逮初禪成就遊。梵志。是謂如來所屈。
如來所行。如來所服。然彼不以此為訖。世尊．
如來．無所著．等正覺。世尊所說法善。如來弟
^pb子聖眾善趣。彼覺觀已息。內靖．一心。無覺．無
觀。定生喜．樂。逮第二禪成就遊。梵志。是謂如
來所屈。如來所行。如來所服。然彼不以此為
訖。世尊．如來．無所著．等正覺。世尊所說法善。
如來弟子聖眾善趣。　彼離喜欲。捨無求遊。正
^pb念正智而身覺樂。謂聖所說．聖所捨．念．樂住．
室。逮第三禪成就遊。梵志。是謂如來所屈。如
來所行。如來所服。然彼不以此為訖。世尊．如
來．無所著．等正覺。世尊所說法善。如來弟子
聖眾善趣。彼樂滅．苦滅。喜．憂本已滅。不苦不
樂．捨念．清淨。逮
^pb第四禪成就遊。梵志。是謂如來所屈。如來所
行。如來所服。然彼不以此為訖。世尊．如來．無
所著．等正覺。世尊所說法善。如來弟子聖眾
善趣。　彼已得如是定心。清淨無穢。無煩柔軟。
善住得不動心。趣向漏盡智通作證。彼知此
^pb苦如真。知此苦習。知此苦滅。知此苦滅道如
真。知此漏如真。知此漏習。知此漏滅。知此漏
滅道如真。彼如是知．如是見。欲漏心解脫。有
漏．無明漏心解脫。解脫已。便知解脫。生已盡。
梵行已立。所作已辦。不更受有。知如真。梵志。
^pb是謂如來所屈。如來所行。如來所服。彼以此
為訖。世尊．如來．無所著．等正覺。世尊所說法
善。如來弟子聖眾善趣。梵志。於意云何。如是
象跡喻善作具足耶。　生聞梵志答曰。唯然。瞿
曇。如是象跡喻善作具足。　生聞梵志白曰。世
尊。我已知。
^pb善逝。我已解。世尊。我今自歸於佛．法及比丘
眾。唯願世尊受我為優婆塞。從今日始。終身
自歸。乃至命盡。佛說如是。生聞梵志及卑盧
異學聞佛所說。歡喜奉行。象跡喻經第五竟
(二千九百八十八字)。
^pb^n147中阿含梵志品聞德經第六(第三念誦)我聞
如是。　一時。佛遊舍衛國。在勝林給孤獨園。　爾
時。生聞梵志中後彷徉。往詣佛所。共相問訊。
卻坐一面。白曰。瞿曇。我欲有所問。聽乃敢陳。
　世尊告曰。梵志。恣汝所問。　生聞梵志即便問
^pb曰。沙門瞿曇弟子或有在家。或有出家學道。
以何義故博聞誦習耶。　世尊答曰。梵志。我弟
子或有在家。或出家學道。所以博聞誦習。欲
自調御。欲自息止。自求滅訖。梵志。我弟子或
有在家。或出家學道。以此義故博聞誦習。　生
聞梵志復問曰。瞿曇。博聞誦習有差別
^pb耶。博聞誦習有功德耶。　世尊答曰。梵志。博聞
誦習而有差別。博聞誦習則有功德。　生聞梵
志復問曰。瞿曇。博聞誦習有何差別。有何德
耶。　世尊答曰。梵志。多聞聖弟子晝日作業。欲
得其利。彼所作業敗壞不成。彼所作業敗壞
^pb不成已。然不憂慼．愁煩．啼哭。不椎身懊惱。亦
不癡狂。梵志。若多聞聖弟子晝日作業。欲得
其利。彼所作業敗壞不成。彼所作業敗壞不
成已。然不憂慼．愁煩．啼哭。不椎身懊惱。亦不
癡狂者。梵志。是謂博聞誦習而有差別。有此
^pb功德。　復次。梵志。多聞聖弟子所有愛念。異無
散解。不復相應。與別離已。然不憂慼．愁煩．啼
哭。不椎身懊惱。亦不癡狂。梵志。若多聞聖弟
子所有愛念。異無散解。不復相應。與別離已。
然不憂慼．愁煩．啼哭。不椎身懊惱。亦不癡
^pb狂者。梵志。是謂博聞誦習而有差別。有此功
德。　復次。梵志。多聞聖弟子知所有財物皆悉
無常。念出家學道。梵志。若多聞聖弟子知所
有財物皆悉無常。念出家學道者。梵志。是謂
博聞誦習而有差別。有此功德。復次。梵志。多
^pb聞聖弟子知所有財物皆悉無常已。剃除鬚
髮。著袈裟衣。至信．捨家．無家．學道。梵志。若多
聞聖弟子知所有財物皆悉無常已。剃除鬚
髮。著袈裟衣。至信．捨家．無家．學道者。梵志。是
謂博聞誦習而有差別。有此功德。　復次。梵志。
^pb多聞聖弟子能忍飢渴．寒熱．蚊虻．蠅蚤。風日
所逼．惡聲捶杖亦能忍之。身遇諸疾。極為苦
痛。至命欲絕。諸不可樂皆能堪耐。梵志。若多
聞聖弟子能忍飢渴．寒熱．蚊虻．蠅蚤。風日所
逼．惡聲捶杖亦能忍之。身遇諸疾。極為苦痛。

^pb至命欲絕。諸不可樂皆能堪耐者。梵志。是謂
博聞誦習而有差別。有此功德。　復次。梵志。多
聞聖弟子堪耐不樂。生不樂已。心終不著。梵
志。若多聞聖弟子堪耐不樂。生不樂已。心終
不著者。梵志。是謂博聞誦習而有差別。有此
^pb功德。　復次。梵志。多聞聖弟子堪耐恐怖。生恐
怖已。心終不著。梵志。若多聞聖弟子堪耐恐
怖。生恐怖已。心終不著。梵志。是謂博聞誦習
而有差別。有此功德。　復次。梵志。多聞聖弟子
若生三惡不善之念。欲念．恚念及害念。為此
^pb三惡不善念已。心終不著。梵志。若多聞聖弟
子若生三惡不善之念。欲念．恚念及害念。為
此三惡不善念已。心終不著者。梵志。是謂博
聞誦習而有差別。有此功德。　復次。梵志。多聞
聖弟子離欲．離惡不善之法。至得第四禪成
^pb就遊。梵志。若多聞聖弟子離欲．離惡不善之
法。至得第四禪成就遊者。梵志。是謂博聞誦
習而有差別。有此功德。　復次。梵志。多聞聖弟
子三結已盡。得須陀洹。不墮惡法。定趣正覺。
極受七有。天上．人間七往來已。則得苦邊。梵
^pb志。若多聞聖弟子三結已盡。得須陀洹。不墮
惡法。定趣正覺。極受七有。天上．人間七往來
已。則得苦邊者。梵志。是謂博聞誦習而有差
別。有此功德。　復次。梵志。多聞聖弟子三結已
盡。婬．怒．癡薄。得一往來。天上．人間一往來已。
^pb則得苦邊。梵志。若多聞聖弟子三結已盡。婬．
怒．癡薄。得一往來。天上人間一往來已。則得
苦邊者。梵志。是謂博聞誦習而有差別。有此
功德。復次。梵志。多聞聖弟子五下分結盡。生
彼間已。便般涅槃。得不退法。不還此世。梵志。

^pb若多聞聖弟子五下分結盡。生彼間已。便般
涅槃。得不退法。不還此世者。梵志。是謂博聞
誦習而有差別。有此功德。　復次。梵志。多聞聖
弟子有息解脫。離色得無色如其像定。身作
證成就遊。慧觀斷漏而知漏。梵志。若多聞聖
^pb弟子有息解脫。離色得無色如其像定。身作
證成就遊。慧觀斷漏而知漏者。梵志。是謂博
聞誦習而有差別。有此功德。復次。梵志。多聞
聖弟子如意足．天耳．他心智．宿命智．生死智。
諸漏已盡。得無漏。心解脫．慧解脫。於現法中
^pb自知自覺。自作證成就遊。生已盡。梵行已立。
所作已辦。不更受有。知如真。梵志。若多聞聖
弟子如意足．天耳．他心智．宿命智．生死智。諸
漏已盡。得無漏。心解脫．慧解脫。於現法中自
知自覺。自作證成就遊。生已盡。梵行已立。所
^pb作已辦。不更受有。知如真者。梵志。是謂博聞
誦習而有差別。有此功德。　生聞梵志復問世
尊。此博聞誦習有此差別。有此功德。頗更有
差別。更有功德。最上．最妙．最勝耶。　世尊答曰。
梵志。此博聞誦習有此差別。有此功德。更無
^pb差別。更無功德。最上．最妙．最勝者。　生聞梵志
白曰。世尊。我已知。善逝。我已解。世尊。我今自
歸於佛．法及比丘眾。唯願世尊受我為優婆
塞。從今日始。終身自歸。乃至命盡。　佛說如是。
生聞梵志聞佛所說。歡喜奉行。聞德經第六
^pb竟(一千六百九字)。
^n148中阿含梵志品何苦經第七(第三念誦)我聞
如是。　一時。佛遊舍衛國。在勝林給孤獨園。　爾
時。生聞梵志中後彷徉。往詣佛所。共相問訊。
卻坐一面。白曰。瞿曇。我欲有所問。聽乃敢陳。
　世尊告曰。梵志。恣汝所問。　生聞梵志即
^pb便問曰。瞿曇。在家者有何苦。出家學道者有
何苦耶。　世尊答曰。梵志。在家者。以不自在為
苦。出家學道者。以自在為苦。　生聞梵志復問
曰。瞿曇。在家者。云何以不自在為苦。出家學
道者。云何以自在為苦耶。　世尊答曰。梵志。若
^pb在家者。錢不增長。金．銀．真珠．琉璃．水精悉不
增長。畜牧．穀米及奴婢使亦不增長。爾時。在
家憂苦愁慼。因此故在家者多有憂苦。多懷
愁慼。梵志。若出家學道者行隨其欲。行隨恚．
癡。爾時。出家學道憂苦愁慼。因此故出家學
^pb道者多有憂苦。多懷愁慼。梵志。如是在家者。
以不自在為苦。出家學道者。以自在為苦。　生
聞梵志復問曰。瞿曇。在家者有何樂。出家學
道者有何樂耶。　世尊答曰。梵志。在家者。以自
在為樂。出家學道者。以不自在為樂。　生聞梵
^pb志復問曰。瞿曇。在家者。云何以自在為樂。出
家學道者。云何以不自在為樂耶。　世尊答曰。
梵志。若在家者錢得增長。金．銀．真珠．琉璃．水
精皆得增長。畜牧．穀米及奴婢使亦得增長。
爾時。在家快樂歡喜。因此故在家者多快樂
^pb歡喜。梵志。出家學道者行不隨欲。行不隨恚．
癡。爾時。出家學道快樂歡喜。因此故出家學
道者多快樂歡喜。梵志。如是在家者。以自在
為樂。出家學道者。以不自在為樂。　生聞梵志
復問曰。瞿曇。以何事故。令天及人必無利義。
^pb以何事故。令天及人必有利義。世尊答曰。梵
志。若天及人共諍者。必無利義。若天及人不
諍者。必有利義。　生聞梵志復問曰。瞿曇。云何
天及人共諍者。必無利義。云何天及人不諍
者。必有利義耶。　世尊答曰。梵志。若時天及人
^pb鬥諍怨憎者。爾時。天及人憂苦愁慼。因此故
天及人多有憂苦。多懷愁慼。梵志。若時天及
人不鬥諍．不怨憎者。爾時。天及人快樂歡喜。
因此故天及人多快樂．多歡喜。梵志。如是天
及人共諍者。必無利義。天及人不諍者。必有
^pb利義。　生聞梵志復問曰。瞿曇。以何事故。令天
及人必不得饒益。必得其苦。以何事故。令天
及人必得饒益。必得其樂。　世尊答曰。梵志。若
天及人行於非法及行惡者。必不得益。必得
其苦。若天及人能行如法。不行惡者。必得饒
^pb益。必得其樂。　生聞梵志復問曰。瞿曇。天及人
云何行於非法及行惡者。必不得益。必得其
苦。天及人云何行如法。不行惡者。必得饒益。
必得其樂。　世尊答曰。梵志。天及人身行非法
及行惡。口．意行非法及行惡者。爾時。天及人
^pb必當減損。阿修羅必當興盛。梵志。若天及人
身行如法。守護其身。口．意行如法。守護口．意
者。爾時。天及人必當興盛。阿修羅必當減損。
梵志。如是天及人行於非法及行惡者。必得
不益。必得其苦。梵志。如是天及人能行如法。
^pb不行惡者。必得饒益。必得其樂。　生聞梵志復
問曰。瞿曇。云何觀惡知識。　世尊答曰。梵志。當
觀惡知識猶如月也。生聞梵志復問曰。瞿曇。
云何當觀惡知識猶如月耶。　世尊答曰。梵志。
如向盡月。日日稍減。宮殿亦減。光明亦減。形
^pb色亦減。日日盡去。梵志。有時月乃至於盡。都
不復見。梵志。惡知識人於如來正法．律亦得
其信。彼得信已。則於後時而不孝順。亦不恭
敬。所行不順。不立正智。不趣向法次法。彼便
失信。持戒．博聞．庶幾．智慧亦復失之。梵志。有
^pb時此惡知識教滅善法。猶如月盡。梵志。如是
當觀惡知識猶如月也。　生聞梵志復問曰。瞿
曇。云何觀善知識。　世尊答曰。梵志。當觀善知
識猶如月也。　生聞梵志復問曰。瞿曇。云何當
觀善知識猶如月耶。　世尊答曰。梵志。猶如月
^pb初生。少壯明淨。日日增長。梵志。或時月十五
日。其殿豐滿。梵志。如是善知識於如來正法．
律得信。彼得信已。而於後時孝順恭敬。所行
隨順。立於正智。趣向法次法。彼增長信。持戒．
博聞．庶幾．智慧亦復增長。梵志。有時彼善知
^pb識善法具足。如十五日月。梵志。如是當觀善
知識猶如月也。於是。世尊說此頌曰。
譬如月無垢　遊於虛空界　一切世星宿
悉翳其光明　如是信博聞　庶幾無慳貪
世間一切慳　悉翳施光明
猶如有大龍　　
^juan37^pb
^pb興起雲雷電
雨下極滂沛　充滿一切地　如是信博聞
庶幾無慳貪　施飲食豐足　樂勸增廣施
如是極雷震　如天降時雨　彼福雨廣大
施主之所雨　錢財多名譽　得生於善處
^pb彼當受於福　死已生天上
說如是。生聞梵志聞佛所說。歡喜奉行。何
苦經第七竟(一千四百二十五字)。
中阿含經
卷第三十六(九千一百六十五字)

中阿含經卷第三十七
　　　　東晉罽賓三藏瞿曇僧伽提婆譯
^n149梵志品何欲經第八(第三念誦)我聞如是。　一
時。佛遊舍衛國。在勝林給孤獨園。　爾時。生聞
^pb梵志中後彷徉。往詣佛所。共相問訊。卻坐一
面。白曰。瞿曇。欲有所問。聽乃敢陳。　世尊告曰。
恣汝所問。　梵志即便問曰。瞿曇。剎利何欲．何
行．何立．何依．何訖耶。　世尊答曰。剎利者。欲得
財物。行於智慧。所立以刀。依於人民。以自在
^pb為訖。　生聞梵志問曰。瞿曇。居士何欲．何行．何
立．何依．何訖耶。　世尊答曰。居士者。欲得財物。
行於智慧。立以技術。依於作業。以作業竟為
訖。　生聞梵志問曰。瞿曇。婦人何欲．何行．何立．
何依．何訖耶。　世尊答曰。婦人者。欲得男子。行
於嚴飾。立以兒子。依於無對。以
^pb自在為訖。　生聞梵志問曰。瞿曇。偷劫何欲．何
行．何立．何依．何訖耶。　世尊答曰。偷劫者。欲不
與取。行隱藏處。所立以刀。依於闇冥。以不見
為訖。　生聞梵志問曰。瞿曇。梵志何欲．何行．何
立．何依．何訖耶。　世尊答曰。梵志者。欲得財物。
^pb行於智慧。立以經書。依於齋戒。以梵天為訖。
　生聞梵志問曰。瞿曇。沙門何欲．何行．何立．何
依．何訖耶。　世尊答曰。沙門者。欲得真諦。行於
智慧。所立以戒。依於無處。以涅槃為訖。　生聞
梵志白曰。世尊。我已知。善逝。我已解。世尊。我
^pb今自歸於佛．法及比丘眾。唯願世尊受我為
優婆塞。從今日始。終身自歸。乃至命盡。　佛說
如是。生聞梵志聞佛所說。歡喜奉行。何欲經
第八竟(四百二十二字)。
^n150中阿含梵志品鬱瘦歌邏經第九(第三念誦
)我聞如是。　一時。佛遊王舍城。在竹林加蘭哆
^pb園。　爾時。鬱瘦歌邏梵志中後彷徉。往詣佛所。
共相問訊。卻坐一面。白曰。瞿曇。欲有所問。聽
乃敢陳。　世尊告曰。恣汝所問。　鬱瘦歌邏梵志
即便問曰。瞿曇。梵志為四種姓施設四種奉
事。為梵志施設奉事。為剎利．居士．工師施設
^pb奉事。瞿曇。梵志為梵志施設奉事。梵志應奉
事梵志。剎利．居士．工師亦應奉事梵志。瞿曇。
此四種姓應奉事梵志。瞿曇。梵志為剎利施
設奉事。剎利應奉事剎利。居士．工師亦應奉
事剎利。瞿曇。此三種姓應奉事剎利。瞿曇。梵
^pb志為居士施設奉事。居士應奉事居士。工師
亦應奉事居士。瞿曇。此二種姓應奉事居士。
瞿曇。梵志為工師施設奉事。工師應奉事工
師。誰復下賤。應施設奉事工師。唯工師奉事
工師。世尊問曰。梵志。諸梵志頗自知為四種
^pb姓施設四種奉事。為梵志施設奉事。為剎利．
居士．工師施設奉事耶。　鬱瘦歌邏梵志答曰。
不知也。瞿曇。但諸梵志自作是說。我於此世。
天及魔．梵．沙門．梵志。從人至天。梵志不自知
為四種姓施設四種奉事。為梵志施設奉事。
^pb為剎利．居士．工師施設奉事。　世尊告曰。梵志。
猶如有人。強與他肉。而作是說。士夫可食。當
與我直。梵志。汝為諸梵志說亦復如是。所以
者何。梵志不自知為四種姓施設四種奉事。
為梵志施設奉事。為剎利．居士．工師施設奉
^pb事。　世尊問曰。梵志。云何奉事。若有奉事。因奉
事故。有如無勝者。為是奉事耶。若有奉事。因
奉事故。有勝無如者。為是奉事耶。梵志。若奉
事梵志。因奉事故。有如無勝者。為是奉事耶。
奉事剎利．居士．工師。因奉事故。有如無勝者。

^pb為是奉事耶。梵志。若奉事梵志。因奉事故。有
勝無如者。為是奉事耶。奉事剎利．居士．工師。
因奉事故。有勝無如者。為是奉事耶。　鬱瘦歌
邏梵志答曰。瞿曇。若我奉事。因奉事故。有如
無勝者。我不應奉事彼。若我奉事。因奉事故。
^pb有勝無如者。我應奉事彼。瞿曇。若奉事梵志。
因奉事故。有如無勝者。我不應奉事彼。奉事
剎利．居士．工師。因奉事故。有如無勝者。我不
應奉事彼。瞿曇。若奉事梵志。因奉事故。有勝
無如者。我應奉事彼。奉事剎利．居士．工師。因
^pb奉事故。有勝無如者。我應奉事彼。　世尊告曰。
梵志。若更有梵志來。非愚非癡。亦非顛倒。心
無顛倒。自由自在。我問彼梵志。於意云何。若
有奉事。因奉事故。有如無勝者。為是奉事耶。
若有奉事。因奉事故。有勝無如者。為是奉事
耶。
^pb梵志。若奉事梵志。因奉事故。有如無勝者。為
是奉事耶。奉事剎利．居士．工師。因奉事故。有
如無勝者。為是奉事耶。梵志。若奉事梵志。因
奉事故。有勝無如者。為是奉事耶。奉事剎利．
居士．工師。因奉事故。有勝無如者。為是奉事
^pb耶。　梵志。彼梵志非愚非癡。亦非顛倒。心無顛
倒。自由自在。答我曰。瞿曇。若我奉事。因奉事
故。有如無勝者。我不應奉事彼。若我奉事。因
奉事故。有勝無如者。我應奉事彼。瞿曇。若奉
事梵志。因奉事故。有如無勝者。我不應奉事
^pb彼。奉事剎利．居士．工師。因奉事故。有如無勝
者。我不應奉事彼。瞿曇。若奉事梵志。因奉事
故。有勝無如者。我應奉事彼。奉事剎利．居士．
工師。因奉事故。有勝無如者。我應奉事彼。　世
尊問曰。梵志。於意云何。若有奉事。因奉事故。

^pb失信．戒．博聞．庶幾．智慧者。為是奉事耶。若有
奉事。因奉事故。增益信．戒．博聞．庶幾．智慧者。
為是奉事耶。梵志。若奉事梵志。因奉事故。失
信．戒．博聞．庶幾．智慧者。為是奉事耶。奉事剎
利．居士．工師。因奉事故。失信．戒．博聞．庶幾．智
^pb慧者。為是奉事耶。梵志。若奉事梵志。因奉事
故。增益信．戒．博聞．庶幾．智慧者。為是奉事耶。
奉事剎利．居士．工師。因奉事故。增益信．戒．博
聞．庶幾．智慧者。為是奉事耶。　鬱瘦歌邏梵志
答曰。瞿曇。若我奉事。因奉事故。失信．戒．博聞．
^pb庶幾．智慧者。我不應奉事彼。若我奉事。因奉
事故。增益信．戒．博聞．庶幾．智慧者。我應奉事
彼。瞿曇。若奉事梵志。因奉事故。失信．戒．博聞．
庶幾．智慧者。我不應奉事彼。奉事剎利．居士．
工師。因奉事故。失信．戒．博聞．庶幾．智慧者。我
^pb不應奉事彼。瞿曇。若奉事梵志。因奉事故。增
益信．戒．博聞．庶幾．智慧者。我應奉事彼。奉事
剎利．居士．工師。因奉事故。增益信．戒．博聞．庶
幾．智慧者。我應奉事彼。　世尊告曰。梵志。若更
有梵志來。非愚非癡。亦非顛倒。心無顛倒。自
^pb由自在。我問彼梵志。於意云何。若有奉事。因
奉事故。失信．戒．博聞．庶幾．智慧者。為是奉事
耶。若有奉事。因奉事故。增益信．戒．博聞．庶幾．
智慧者。為是奉事耶。梵志。若奉事梵志。因奉
事故。失信．戒．博聞．庶幾．智慧者。為是奉事耶。
^pb奉事剎利．居士．工師。因奉事故。失信．戒．博聞．
庶幾．智慧者。為是奉事耶。梵志。若奉事梵志。
因奉事故。增益信．戒．博聞．庶幾．智慧者。為是
奉事耶。奉事剎利．居士．工師。因奉事故。增益
信．戒．博聞．庶幾．智慧者。為是奉事耶。　梵志。彼
^pb梵志非愚非癡。亦非顛倒。心無顛倒。自由自
在。亦如是答我曰。瞿曇。若我奉事。因奉事故。
失信．戒．博聞．庶幾．智慧者。我不應奉事彼。若
我奉事。因奉事故。增益信．戒．博聞．庶幾．智慧
者。我應奉事彼。瞿曇。若奉事梵志。因奉事故。
^pb失信．戒．博聞．庶幾．智慧者。我不應奉事彼。奉
事剎利．居士．工師。因奉事故。失信．戒．博聞．庶
幾．智慧者。我不應奉事彼。瞿曇。若奉事梵志。
因奉事故。增益信．戒．博聞．庶幾．智慧者。我應
奉事彼。奉事剎利．居士．工師。因奉事故。增益
^pb信．戒．博聞．庶幾．智慧者。我應奉事彼。　鬱瘦歌
邏梵志白曰。瞿曇。梵志為四種姓施設四種
自有財物。為梵志施設自有財物。為剎利．居
士．工師施設自有財物。瞿曇。梵志為梵志施
設自有財物者。瞿曇。梵志為梵志施設乞求
^pb自有財物。若梵志輕慢乞求者。則便輕慢自
有財物。輕慢自有財物已。則便失利。猶如放
牛人不能看牛者。則便失利。如是。瞿曇。梵志
為梵志施設乞求自有財物。若梵志輕慢乞
求者。則便輕慢自有財物。輕慢自有財物已。
^pb則便失利。　瞿曇。梵志為剎利施設自有財物
者。瞿曇。梵志為剎利施設弓箭自有財物。若
剎利輕慢弓箭者。則便輕慢自有財物。輕慢
自有財物已。則便失利。猶如放牛人不能看
牛者。則便失利。如是。瞿曇。梵志為剎利施設
^pb弓箭自有財物。若剎利輕慢弓箭者。則便輕
慢自有財物。輕慢自有財物已。則便失利。　瞿
曇。梵志為居士施設自有財物者。瞿曇。梵志
為居士施設田作自有財物。若居士輕慢田
作者。則便輕慢自有財物。輕慢自有財物已。

^pb則便失利。猶如放牛人不能看牛者。則便失
利。如是。瞿曇。梵志為居士施設田作自有財
物。若居士輕慢田作者。則便輕慢自有財物。
輕慢自有財物已。則便失利。　瞿曇。梵志為工
師施設自有財物者。瞿曇。梵志為工師施設
^pb麻自有財物。若工師輕慢麻者。則便輕慢自
有財物。輕慢自有財物已。則便失利。猶如放
牛人不能看牛者。則便失利。如是。瞿曇。梵志
為工師施設麻自有財物。若工師輕慢麻者。
則便輕慢自有財物。輕慢自有財物已。則便
^pb失利。　世尊問曰。梵志。諸梵志頗自知為四種
姓施設四種自有財物。為梵志施設自有財
物。為剎利．居士．工師施設自有財物耶。　鬱瘦
歌邏梵志答曰。不知也。瞿曇。但諸梵志自說。
我於此世。天及魔．梵．沙門．梵志。從人至天。不
^pb自知為四種姓施設四種自有財物。為梵志
施設自有財物。為剎利．居士．工師施設自有
財物。　世尊告曰。梵志。猶如有人。強與他肉。而
作是說。士夫可食。當與我直。梵志。汝為諸梵
志說亦復如是。所以者何。梵志不自知為四
^pb種姓施設四種自有財物。為梵志施設自有
財物。為剎利．居士．工師施設自有財物。如是。
梵志。我自善解．善知諸法。為人施設息止法．
滅訖法．覺道法．善趣法。施設自有財物。世尊
問曰。梵志。於意云何。頗有梵志於此虛空不
^pb著．不縛．不觸．不礙。剎利．居士．工師不然耶。　鬱
瘦歌邏梵志答曰。瞿曇。梵志於此虛空不著．
不縛．不觸．不礙。剎利．居士．工師亦然如是。　梵
志。我自善解．善知諸法。為人施設息止法．滅
訖法．覺道法．善趣法。施設自有財物。　世尊問
^pb曰。梵志。於意云何。頗有梵志能行慈心。無結．
無怨．無恚．無諍。剎利．居士．工師不然耶。　鬱瘦
歌邏梵志答曰。瞿曇。梵志能行慈心。無結．無
怨．無恚．無諍。剎利．居士．工師亦然如是。　梵志。
我自善解．善知諸法。為人施設息止法．滅訖
^pb法．覺道法．善趣法。施設自有財物。　世尊問曰。
梵志。於意云何。若百種人來。或有一人而語
彼曰。汝等共來。若有生剎利族．梵志族者。唯
彼能持澡豆至水洗浴。去垢極淨。梵志。於意
云何。為剎利族．梵志族者。彼能持澡豆至水
^pb洗浴。去垢極淨耶。為居士族．工師族者。彼不
能持澡豆洗浴。去垢極淨耶。為一切百種人
皆能持澡豆至水洗浴。去垢極淨耶。　鬱瘦歌
邏梵志答曰。瞿曇。彼一切百種人皆能持澡
豆至水洗浴。去垢極淨。　如是。梵志。我自
^pb善解．善知諸法。為人施設息止法．滅訖法．覺
道法．善趣法。施設自有財物。　世尊問曰。梵志。
於意云何。若百種人來。或有一人而語彼曰。
汝等共來。若生剎利族．梵志族者。唯彼能以
極燥娑羅及栴檀木用作火母。以鑽鑽之。生
^pb火長養。梵志。於意云何。為剎利族．梵志族者。
彼能以極燥娑羅及栴檀木用作火母。以鑽
鑽之。生火長養耶。為居士族．工師族者。彼當
以燥豬狗槽．伊蘭檀木及餘弊木用作火母。
以鑽鑽之。生火長養耶。為一切百種人皆能
^pb以若干種木用作火母。以鑽鑽之。生火長養
耶。　鬱瘦歌邏梵志答曰。瞿曇。彼一切百種人
皆能以若干種木用作火母。以鑽鑽之。生火
長養。　如是。梵志。我自善解．善知諸法。為人施
設息止法．滅訖法．覺道法．善趣法。施設自有
^pb財物。　世尊問曰。梵志。於意云何。若彼百種人
皆以若干種木用作火母。以鑽鑽之。生火長
養。彼一切火皆有㷿有色．有熱．有光。皆能作火
事。為彼火獨有㷿有色．有熱．有光。能作火事耶。
為彼火獨無㷿無色．無熱．無光。不能作火事耶。
^pb為彼一切火皆有㷿有色．有熱．有光。皆能作火
事耶。　鬱瘦歌邏梵志答曰。瞿曇。若百種人皆
以若干種木用作火母。以鑽鑽之。生火長養
者。彼一切火皆有㷿有色．有熱．有光。皆能作火
事。若彼火獨有㷿有色．有熱．有光。能為火事者。
^pb終無是處。若彼火獨無㷿無色．無熱．無光。不能
為火事者。亦無是處。但。瞿曇。彼一切火皆有
㷿有色．有熱．有光。皆能作火事。　如是。梵志。我自
善解．善知諸法。為人施設息止法．滅訖法．覺
道法．善趣法。施設自有
^pb財物。　世尊問曰。梵志。於意云何。若彼百種人
皆以若干種木用作火母。以鑽鑽之。生火長
養。彼或有人以燥草木著其火中。生㷿生色．生
熱．生煙。頗有㷿色．熱．煙。㷿色．熱煙而差別耶。　鬱瘦
歌邏梵志答曰。瞿曇。若彼百種人皆以若干
^pb種木用作火母。以鑽鑽之。生火長養。彼若有
人以燥草木著其火中。生㷿生色．生熱．生煙。我
於彼火㷿色．熱．煙。㷿色．熱．煙不能施設有差別也。
　世尊告曰。梵志。如是我所得火。所得不放逸。
能滅放逸及貢高慢。我於此火。火亦不能施
^pb設有差別也。　鬱瘦歌邏梵志白曰。世尊。我已
知。善逝。我已解。世尊。我今自歸於佛．法及比
丘眾。唯願世尊受我為優婆塞。從今日始。終
身自歸。乃至命盡。　佛說如是。鬱瘦歌邏梵志
聞佛所說。歡喜奉行。鬱瘦歌邏經第九竟(三
千五百八十五字)。
^pb^n151中阿含梵志阿攝和經第十(第三念誦)我聞
如是。　一時。佛遊舍衛國。在勝林給孤獨園。　爾
時。眾多梵志於拘薩羅。集在學堂。共論此事。
梵志種勝。餘者不如。梵志種白。餘者皆黑。梵
志得清淨。非梵志不得清淨。梵志梵天子。從
^pb彼口生。梵梵所化。而沙門瞿曇說四種姓皆
悉清淨。施設顯示。　彼作是念。諸賢。為誰有力
能至沙門瞿曇所。則以此事如法難詰。彼復
作是念。阿攝和邏延多那摩納為父母所舉。
受生清淨。乃至七世父母不絕種族。生生無
^pb惡。博聞總持。誦過四典經。深達因．緣．正．文．戲
五句說。阿攝和邏延多那摩納有力能至沙
門瞿曇所。則以此事如法難詰。諸賢。可共詣
阿攝和邏延多那摩納所。向說此事。隨阿攝
和邏延多那摩納所說。我等當受。　於是。
^pb拘薩羅眾多梵志即詣阿攝和邏延多那摩
納所。共相問訊。卻坐一面。語曰。摩納。我等眾
多梵志於拘薩羅。集在學堂。共論此事。梵志
種勝。餘者不如。梵志種白。餘者皆黑。梵志得
清淨。非梵志不得清淨。梵志梵天子。從彼口
^pb生。梵梵所化。而沙門瞿曇說四種姓皆悉清
淨。施設顯示。我等作是念。諸賢。為誰有力能
至沙門瞿曇所。則以此事如法難詰。我等復
作是念。阿攝和邏延多那摩納為父母所舉。
受生清淨。乃至七世父母不絕種族。生生無
^pb惡博聞總持。誦過四典經。深達因．緣．正．文．戲
五句說。阿攝和邏延多那摩納有力能至沙
門瞿曇所。則以此事如法難詰。願阿攝和邏
延多那摩納往詣沙門瞿曇所。則以此事如
法難詰。　阿攝和邏延多那摩納語諸梵志曰。

^pb諸賢。沙門瞿曇如法說法。若如說法者。不可
難詰也。　拘薩羅眾多梵志語曰。摩納。汝未有
屈事。未可豫自伏。所以者何。阿攝和邏延多
那摩納為父母所舉。受生清淨。乃至七世父
母不絕種族。生生無惡。博聞總持。誦過四典
^pb經。深達因．緣．正．文．戲五句說。阿攝和邏延多
那摩納有力能至沙門瞿曇所。則以此事如
法難詰。願阿攝和邏延多那摩納往詣沙門
瞿曇所。則以此事如法難詰。　阿攝和邏延多
那摩納為拘薩羅眾多梵志默然而受。　於是。
^pb阿攝和邏延多那摩納與彼拘薩羅眾多梵
志往詣佛所。共相問訊。卻坐一面。白曰。瞿曇。
欲有所問。聽我問耶。　世尊告曰。摩納。恣汝所
問。　阿攝和邏延多那便問曰。瞿曇。諸梵志等
作如是說。梵志種勝。餘者不如。梵志種白。
^pb餘者皆黑。梵志得清淨。非梵志不得清淨。梵
志梵天子。從彼口生。梵梵所化。未知沙門瞿
曇當云何說。　世尊告曰。我今問汝。隨所解答。
摩納。頗聞餘尼及劍浮國有二種姓。大家及
奴。大家作奴。奴作大家耶。　阿攝和邏延多那
^pb摩納答曰。瞿曇。我聞餘尼及劍浮國有二種
姓。大家及奴。大家作奴。奴作大家也。　如是。摩
納。梵志若正趣者。彼得善解。自知如法。剎利．
居士．工師若正趣者。亦得善解。自知如法。　阿
攝和邏延多那摩納白曰。瞿曇。甚奇。甚特。快
^pb說此喻。但諸梵志作如是說。梵志種勝。餘者
不如。梵志種白。餘者皆黑。梵志得清淨。非梵
志不得清淨。梵志梵天子。從彼口生。梵梵所
化。　世尊問曰。摩納。於意云何。頗獨有梵志於
此虛空不著不縛。不觸不礙。剎利．居士．工師
^pb為不然耶。　阿攝和邏延多那摩納答曰。瞿曇。
梵志於此虛空不著不縛。不觸不礙。剎利．居
士．工師亦然。　如是。摩納。梵志若正趣者。彼得
善解。自知如法。剎利．居士．工師若正趣者。亦
得善解。自知如法。　阿攝和邏延多那摩納白
^pb曰。瞿曇。甚奇。甚特。快說此喻。但諸梵志作如
是說。梵志種勝。餘者不如。梵志種白。餘者皆
黑。梵志得清淨。非梵志不得清淨。梵志梵天
子。從彼口生。梵梵所化。　世尊問曰。摩納。於意
云何。頗獨有梵志能行慈心。無結無怨。無恚
^pb無諍。剎利．居士．工師不然耶。　阿攝和邏延多
那摩納答曰。瞿曇。梵志能行慈心。無結無怨。
無恚無諍。剎利．居士．工師亦然。　如是。摩納。梵
志若正趣者。彼得善解。自知如法。剎利．居士．
工師若正趣者。亦得善解。自知如法。　阿攝和
^pb邏延多那摩納白曰。瞿曇。甚奇。甚特。快說此
喻。但諸梵志作如是說。梵志種勝。餘者不如。
梵志種白。餘者皆黑。梵志得清淨。非梵志不
得清淨。梵志梵天子。從彼口生。梵梵所化。世
尊問曰。摩納。於意云何。若百種人來。或有一
^pb人而語彼曰。汝等共來。若生剎利族梵志族
者。唯彼能持澡豆至水洗浴。去垢極淨。摩納。
於意云何。為剎利族．梵志族者。彼能持澡豆
至水洗浴。去垢極淨耶。為居士族．工師族者。
彼不能持澡豆至水洗浴。去垢極淨耶。為一
^pb切百種人皆能持澡豆至水洗浴。去垢極淨
耶。　阿攝和邏延多那摩納答曰。瞿曇。彼一切
百種人皆能持澡豆至水洗浴。去垢極淨。　如
是。摩納。梵志若正趣者。彼得善解。自知如法。
剎利．居士．工師若正趣者。亦得善解。自知如
^pb法。　阿攝和邏延多那摩納白曰。瞿曇。甚奇。甚
特。快說此喻。但諸梵志作如是說。梵志種勝。
餘者不如。梵志種白。餘者皆黑。梵志得清淨。
非梵志不得清淨。梵志梵天子。從彼口生。梵
梵所化。　世尊問曰。摩納。於意云何。若百種人
^pb來。或有一人而語彼曰。汝等共來。若生剎利
族．梵志族者。唯彼能以極燥娑羅及栴檀木
用作火母。以鑽鑽之。生火長養。摩納。於意云
何。為剎利族．梵志族者。彼能以極燥娑羅及
栴檀木用作火母。以鑽鑽之。生火長養耶。為
^pb居士族．工師族者。彼當以燥豬狗槽及伊蘭
檀木及餘弊木用作火母。以鑽鑽之。生火長
養耶。為一切百種人皆能以若干種木用作
火母。以鑽鑽之。生火長養耶。　阿攝和邏延多
那摩納答曰。瞿曇。彼一切百種人皆能以若
干
^pb種木用作火母。以鑽鑽之。生火長養。　如是。摩
納。梵志若正趣者。彼得善解。自知如法。剎利．
居士．工師若正趣者。亦得善解。自知如法。　阿
攝和邏延多那摩納白曰。瞿曇。甚奇。甚特。快
說此喻。但諸梵志作如是說。梵志種勝。餘者
^pb不如。梵志種白。餘者皆黑。梵志得清淨。非梵
志不得清淨。梵志梵天子。從彼口生。梵梵所
化。　世尊問曰。摩納。於意云何。若彼百種人皆
以若干種木用作火母。以鑽鑽之。生火長養。
彼一切火皆有㷿有色．有熱．有光。皆能作火事。
^pb為彼火獨有㷿有色．有熱．有光。能作火事耶。為
彼火獨無㷿無色．無熱．無光。不能作火事耶。為
彼一切火皆有㷿有色．有熱．有光。皆能作火事
耶。　阿攝和邏延多那摩納白曰。瞿曇。若彼百
種人皆以若干種木用作火母。以
^pb鑽鑽之。生火長養者。彼一切火皆有㷿有色．有
熱．有光。皆能作火事。若彼火獨有㷿有色．有熱．
有光。能為火事者。終無是處。若彼火獨無㷿無
色．無熱．無光。不能為火事者。亦無是處。瞿曇。
但彼一切火皆有㷿有色．有熱．有光。皆能作火
^pb事。　如是。摩納。梵志若正趣者。彼得善解。自知
如法。剎利．居士．工師若正趣者。亦得善解。自
知如法。　阿攝和邏延多那摩納白曰。瞿曇。甚
奇。甚特。快說此喻。但諸梵志作如是說。梵志
種勝。餘者不如。梵志種白。餘者皆黑。梵志得
^pb清淨。非梵志不得清淨。梵志梵天子。從彼口
生。梵梵所化。　世尊告曰。摩納。若此身隨所生
者。即彼之數。若生梵志族者。即梵志族數。若
生剎利．居士．工師族者。即工師族數。摩納。猶
若如火。隨所生者。即彼之數。若因
^pb木生者。即木火數。若因草糞薪生者。即薪火
數。如是。摩納。此身隨所生者。即彼之數。若生
梵志族者。即梵志族數。若生剎利。居士．工師
族者。即工師族數。　世尊問曰。摩納。於意云何。
若剎利女與梵志男共合會者。彼因合會。後
^pb便生子。或似父。或似母。或不似父母。汝云何
說。彼為剎利。為梵志耶。　阿攝和邏延多那摩
納答曰。瞿曇。剎利女與梵志男共合會者。彼
因合會。後便生子。或似父。或似母。或不似父
母。我不說彼剎利。亦不說梵志。瞿曇。我但說
^pb彼他身。　如是。摩納。此身隨所生者。即彼之數。
若生梵志族者。即梵志族數。若生剎利．居士．
工師族者。即工師族數。　世尊問曰。摩納。若梵
志女與剎利男共合會者。彼因合會。後便生
子。或似父。或似母。或不似父母。汝云何說。彼
^pb為梵志。為剎利耶。　阿攝和邏延多那摩納答
曰。瞿曇。梵志女與剎利男共合會者。彼因合
會。後便生子。或似父。或似母。或不似父母。我
不說彼梵志。亦不說剎利。瞿曇。我但說彼他
身。　如是。摩納。此身隨所生者。即彼之數。若生
^pb梵志族者。即梵志族數。若生剎利．居士．工師
族者。即工師族數。　世尊問曰。摩納。於意云何。
若人有眾多草馬。放一父驢。於中一草馬與
父驢共合會。彼因合會。後便生駒。汝云何說。
彼為驢。為馬耶。　阿攝和邏延多那摩納答曰。
^pb瞿曇。若有馬與驢共合會。彼因合會。後便生
駒。我不說彼驢。亦不說馬。瞿曇。我但說彼騾
也。　如是。摩納。若此身隨所生者。即彼之數。若
生梵志族者。即梵志族數。若生剎利．居士．工
師族者。即工師族數。　世尊告曰。摩納。乃往
^pb昔時有眾多仙人共住無事高處。生如是惡
見。梵志種勝。餘者不如。梵志種白。餘者皆黑。
梵志得清淨。非梵志不得清淨。梵志梵天子。
從彼口生。梵梵所化。於是。阿私羅仙人提鞞
邏聞眾多仙人共住無事高處。生如是惡見
^pb已。著袈裟衣。以袈裟巾裹頭。拄杖持繖。著白
衣變。不從門入。至仙人住處靜室經行。　於是。
共住無事高處有一仙人見阿私羅仙人提
鞞邏著袈裟衣。以袈裟巾裹頭。拄杖持繖。著
白衣變。不從門入。至仙人住處靜室經行。見
^pb已。往詣共住無事高處眾多仙人所。便作是
語。諸賢。今有一人著袈裟衣。以袈裟巾裹頭。
拄杖持繖。著白衣變。不從門入。至仙人住處
靜室經行。我等寧可共往咒之。汝作灰汝作
灰耶。　於是。共住無事高處眾多仙人即往詣
^pb彼阿私羅仙人提鞞邏所。到已。共咒。汝作灰。
汝作灰。如其咒法咒之。汝作灰汝作灰者。如
是如是。光顏益好。身體悅澤。彼眾多仙人便
作是念。我等本咒汝作灰汝作灰者。彼即作
灰。我今咒此人汝作灰汝作灰。我等如其咒
^pb法咒此人。此人光顏益好。身體悅澤。我寧可
問。　即便問之。汝為是誰。阿私羅仙人提鞞邏
答曰。諸賢。汝等頗聞有阿私羅仙人提鞞邏
耶。答曰。聞有阿私羅仙人提鞞邏。復語曰。我
即是也。彼眾多仙人即共辭謝阿私羅仙人
^pb提鞞邏曰。願為忍恕。我等不知尊是阿私羅
仙人提鞞邏耳。於是。阿私羅仙人提鞞邏語
諸仙人曰。我已相恕。汝等實生惡見。梵志種
勝。餘者不如。梵志種白。餘者皆黑。梵志得清
淨。非梵志不得清淨。梵志梵天子。
^pb從彼口生。梵梵所化。彼諸仙人答曰。如是。阿
私羅。復問諸仙人曰。汝等為自知己父耶。彼
諸仙人答曰。知也。彼梵志取梵志婦。非非梵
志。彼父復父。乃至七世父。彼梵志取梵志婦。
非非梵志。阿私羅復問諸仙人曰。汝等為自
^pb知己母耶。彼諸仙人答曰。知也。彼梵志取梵
志夫。非非梵志。彼母復母。乃至七世母。彼梵
志取梵志夫。非非梵志。阿私羅復問諸仙人
曰。汝等頗自知受胎耶。彼諸仙人答曰。知也。
以三事等合會受胎。父母合會。無滿堪耐。香
^pb陰已至。阿私羅。此事等會。入於母胎。　阿私羅
復問諸仙人曰。頗知受生為男。為女。知所從
來。為從剎利族來。梵志．居士．工師族來耶。為
從東方．南方．西方．北方來耶。彼諸仙人答曰。
不知。阿私羅復語彼仙人曰。諸賢。不見不知
^pb此者。汝等不知受胎。誰從何處來。為男為女。
為從剎利來。梵志．居士．工師來。為從東方．南
方．西方．北方來。然作是說。梵志種勝。餘者不
如。梵志種白。餘者皆黑。梵志得清淨。非梵志
不得清淨。梵志梵天子。從彼口生。梵梵所化。
^pb摩納。彼住無事高處眾多仙人為阿私羅仙
人提鞞邏如是善教善訶。不能施設清淨梵
志。況汝師徒著皮草衣。　於是。阿攝和邏延多
那摩納為世尊面訶詰嘖。內懷愁慼。低頭默
然。失辯無言。　於是。世尊面訶詰嘖阿攝和邏
^pb延多那摩納已。復令歡悅。即便告曰。摩納。有
一梵志作齋行施。彼有四兒。二好學問。二不
學問。於摩納意云何。彼梵志為先施誰第一
座．第一澡水．第一食耶。　阿攝和邏延多那摩
納答曰。瞿曇。若彼梵志其有二兒。好學問者。
必先
^pb施彼第一座．第一澡水．第一食也。　世尊復問
曰。摩納。復有一梵志作齋行施。彼有四兒。二
好學問。然不精進。喜行惡法。二不學問。然好
精進。喜行妙法。於摩納意云何。彼梵志為先
施誰第一座．第一澡水．第一食耶。　阿攝和邏
^pb延多那摩納答曰。瞿曇。若彼梵志其有二兒。
雖不學問。而好精進。喜行妙法者。必先施彼
第一座．第一澡水．第一食也。　世尊告曰。摩納。
汝先稱歎學問。後稱歎持戒。摩納。我說四種
姓皆悉清淨施設顯示。汝亦說四種姓皆悉
^pb清淨施設顯示。　於是。阿攝和邏延多那摩納
即從坐起。欲稽首佛足。爾時。彼大眾唱高大
音聲。沙門瞿曇甚奇。甚特。有大如意足。有大
威德。有大福祐。有大威神。所以者何。如沙門
瞿曇說。四種姓皆悉清淨施設顯示。令阿攝
^pb和邏延多那摩納。亦說四種姓皆悉清淨。　爾
時。世尊知彼大眾心之所念。告曰。止。止。阿攝
和邏延多那。但心喜足。可還復坐。我當為汝
說法。　阿攝和邏延多那摩納稽首佛足。卻坐
一面。世尊為彼說法。勸發渴仰。成就歡喜。無
^pb量方便為彼說法。勸發渴仰。成就歡喜已。默
念而住。　於是。阿攝和邏延多那摩納。佛為說
法。勸發渴仰。成就歡喜已。即從坐起。稽首佛
足。繞三匝而去。是時。拘薩羅眾多梵志還去
不遠。種種言語責數阿攝和邏延多那。欲何
^pb等作。欲伏沙門瞿曇。而反為沙門瞿曇所降
伏還。猶如有人。為眼入林中。而反失眼還。阿
攝和邏延多那。汝亦如是。欲伏沙門瞿曇。而
反為沙門瞿曇所降伏還。猶如有人。為飲入
池。而反渴還。阿攝和邏延多那。汝亦如是。欲
^juan38^pb
^pb伏沙門瞿曇。而反為沙門瞿曇所降伏還。阿
攝和邏延多那。欲何等作。　於是。阿攝和邏延
多那摩納語拘薩羅眾多梵志曰。諸賢。我前
已說。沙門瞿曇如法說法。若如法說法者。不
可難詰也。　佛說如是。阿攝和邏延多那摩納
^pb聞佛所說。歡喜奉行。阿攝和經第十竟(四千
四百一十三字)。
中阿含經卷第三十七(八千
四百二十字)中阿含經梵志品第二竟(二萬
五千一百九十八字)。
^pb中阿含經卷第三十八
　　　　東晉罽賓三藏瞿曇僧伽提婆譯
　　梵志品第一(有十經)(第四一日誦名分
　　別)(有三品半合有三十五經)
　鸚鵡．鬚閑提　　婆羅婆遊堂
　須達．梵波羅　　黃蘆園．頭那
　阿伽羅訶那　　阿園那．梵摩
^n152中阿含梵志品鸚鵡經第一(第三念誦)我聞
如是。　一時。佛遊王舍城。在竹林加蘭哆園。　爾
時。鸚鵡摩納都題子少有所為。往至王舍城。
寄宿居士家。於是。鸚鵡摩納都題子問所寄
宿居士曰。頗有沙門．梵志宗主眾師。統領大
眾。為人所尊。令我隨時往見奉敬。儻能因此
敬奉之時。得歡喜耶。　居士答曰。有也。天愛。沙
門瞿曇釋種子捨釋宗族。剃除鬚髮。著袈裟
衣。至信．捨家．無家．學道。覺無上正盡覺。天愛。
自可隨時往見。詣彼奉敬。或能因此奉敬之
時。心得歡喜。　鸚鵡摩納即復問曰。沙門
^pb瞿曇今在何處。我欲見之。　居士答曰。沙門瞿
曇在此王舍城竹林加蘭哆園。便可往見。　於
是。鸚鵡摩納從所寄宿居士家出。往詣竹林
加蘭哆園。鸚鵡摩納遙見世尊在樹林間。端
政姝好。猶星中月。光耀煒曄。晃若金山。相好
^pb具足。威神巍巍。諸根寂定。無有蔽礙。成就調
御。息心靜默。見已。便前往詣佛所。共相問訊。
卻坐一面。白曰。瞿曇。欲有所問。聽乃敢陳。　世
尊告曰。恣汝所問。　鸚鵡摩納問曰。瞿曇。如我
所聞。若在家者。便得善解。則知如法。出家學
^pb道者。則不然也。我問瞿曇此事云何。　世尊告
曰。此事不定。　鸚鵡摩納白曰。瞿曇。願今為我
分別此事。　世尊告曰。摩納。諦聽。善思念之。我
當為汝具分別說。　鸚鵡摩納受教而聽。　佛言。
摩納。若有在家及出家學道行邪行者。我不
^pb稱彼。所以者何。若有在家及出家學道行邪
行者。不得善解。不知如法。是故。摩納。若有在
家及出家學道行邪行者。我不稱彼。摩納。若
有在家及出家學道行正行者。我稱說彼。所
以者何。若有在家及出家學道行正行者。必
^pb得善解。則知如法。是故。摩納。若有在家及出
家學道行正行者。我稱說彼。摩納。我如是說。
說此二法。如是分別。如是顯示。若有沙門梵
志有力堅固深入。一向專著。而說此為真諦。
餘者虛妄。　鸚鵡摩納白曰。瞿曇。如我所聞。若
^pb在家者。便有大利。有大功德。出家學道者。則
不然也。我問瞿曇此事云何。　世尊告曰。此事
不定。　鸚鵡摩納白曰。瞿曇。願復為我分別此
事。　世尊告曰。摩納。諦聽。善思念之。我當為汝
具分別說。　鸚鵡摩納受教而聽。　佛言。摩納。若
在
^pb家者。有大災患。有大鬥諍。有大怨憎。行邪行
者。不得大果。無大功德。猶如田作。有大災患。
有大鬥諍。有大怨憎。行邪行者。不得大果。無
大功德。如是。摩納。若在家者亦復如是。摩納。
出家學道少有災患。少有鬥諍。少有怨憎。行
^pb邪行者。不得大果。無大功德。猶如治生。少有
災患。少有鬥諍。少有怨憎。行邪行者。不得大
果。無大功德。如是。摩納。出家學道亦復如是。
　摩納。若在家者。有大災患。有大鬥諍。有大怨
憎。行正行者。得大果報。有大功德。猶如田作。
^pb有大災患。有大鬥諍。有大怨憎。行正行者。得
大果報。有大功德。如是。摩納。若在家者亦復
如是。摩納。出家學道少有災患。少有鬥諍。少
有怨憎。行正行者。得大果報。有大功德。猶如
治生。少有災患。少有鬥諍。少有怨憎。行正行
^pb者。得大果報。有大功德。如是。摩納。出家學道
亦復如是。摩納。我如是說。說此二法。如是分
別。如是顯示。若有沙門．梵志有力堅固深入。
一向專著。而說此為真諦。餘者虛妄。　鸚鵡摩
納白曰。瞿曇。彼諸梵志施設五法。有大果報。
^pb有大功德。作福得善。　世尊告曰。若諸梵志施
設五法。有大果報。有大功德。作福得善。汝在
此眾。今可說耶。　鸚鵡摩納白曰。瞿曇。我無不
可。所以者何。瞿曇。於今現坐此眾。　世尊告曰。
汝便可說。　鸚鵡摩納白曰。瞿曇。善聽。瞿曇。梵
^pb志施設第一真諦法。有大果報。有大功德。作
福得善。第二誦習。第三熱行。第四苦行。瞿曇。
梵志施設第五梵行。有大果報。有大功德作
福得善。　世尊告曰。若有梵志施設五法。有大
果報。有大功德。作福得善。彼梵志中頗有一
^pb梵志作如是說。我此五法。於現法中自知自
覺。自作證已。施設果耶。　鸚鵡摩納白世尊曰。
無也。瞿曇。　世尊告曰。頗有師及祖師。至七世
父母。作如是說。我此五法。於現法中自知自
覺。自作證已。施設果耶。　鸚鵡摩納白世尊曰。
^pb無也。瞿曇。　爾時。世尊問曰。摩納。若昔有梵志
壽終命過。誦持經書。流布經書。誦習典經。一
曰夜吒。二曰婆摩。三曰婆摩提婆。四曰毗奢
蜜哆羅。五曰夜婆陀揵尼。六曰應疑羅婆。七
曰婆私吒。八曰迦葉。九曰婆羅婆。十曰婆和。
^pb謂今諸梵志即彼具經誦習持學。彼頗作是
說。我此五法。於現法中自知自覺。自作證已。
施設果。耶。鸚鵡摩納白世尊曰。無也。瞿曇。但
諸梵志因信受持。　世尊告曰。若於諸梵志。無
一梵志而作是說。我此五法。於現法中自知
^pb自覺。自作證已。施設果報。亦無師及祖師。乃
至七世父母。而作是說。我此五法。於現法中
自知自覺。自作證已。施設果報。若昔有梵志
壽終命過。誦持經書。流布經書。誦習典經。一
曰夜吒。二曰婆摩。三曰婆摩提婆。四曰毗奢
^pb蜜哆邏。五曰夜婆陀揵尼。六曰應疑羅婆。七
曰婆私吒。八曰迦葉。九曰婆羅婆。十曰婆和。
謂今諸梵志即彼具經誦習持學。彼無作是
說。我此五法。於現法中自知自覺。自作證已。
施設果報。摩納。彼諸梵志不以此故。於信向
^pb中無根本耶。　鸚鵡摩納白曰。瞿曇。實無根本。
但諸梵志聞已受持。　世尊告曰。猶眾盲兒各
相扶持。彼在前者。不見於後。亦不見中。彼在
中者。不見於前。亦不見後。彼在後者。不見於
中。亦不見前。摩納。所說諸梵志輩亦復如是。

^pb摩納。前說信而後復說聞。　鸚鵡摩納瞋恚世
尊。憎嫉不悅。誹謗世尊。指擿世尊。罵詈世尊。
應誹謗瞿曇。應指瞿曇。應墮瞿曇。語世尊曰。
有一梵志。名弗袈裟裟羅。姓直清淨化。彼作
是說。若有沙門．梵志。於人上法有知有見。現
^pb我得者。我聞是已。便大笑之。意不相可。虛妄
不真。亦不如法。云何人生人中。自說得人上
法。若於人上法言我知我見者。此事不然。　於
是。世尊便作是念。鸚鵡摩納都題子瞋恚於
我。憎嫉不悅。誹謗於我。指擿於我。罵詈於我。
^pb應誹謗瞿曇。應指瞿曇。應墮瞿曇。而語我曰。
瞿曇。有梵志名弗袈裟裟羅。姓直清淨化。彼
作是說。若有沙門．梵志。於人上法有知有見。
現我得者。我聞是已。便大笑之。意不相可。虛
妄不真。亦不如法。云何人生人中。自說得人
^pb上法。若於人上法言我知我見者。此事不然。
　世尊知已。告曰。摩納。梵志弗袈裟裟羅姓直
清淨化。彼知一切沙門．梵志心之所念。然後
作是說。若有沙門．梵志。於人上法有知有見。
現我得者。我聞是已。便大笑之。意不相可。虛
^pb妄不真。亦不如法。云何人生人中。自說得人
上法。若於人上法言我知我見者。此事不然
耶。　鸚鵡摩納答曰。瞿曇。梵志弗袈裟裟羅姓
直清淨化。自有一婢。名曰不尼。尚不能知心
之所念。況復欲知一切沙門．梵志心之所念
^pb耶。若使知者。終無是處。　世尊告曰。猶人生盲。
彼作是說。無黑白色。亦無見黑白色者。無好
惡色。亦無見好惡色。無長短色。亦無見長短
色。無近遠色。亦無見近遠色。無麤細色。亦無
見麤細色。我初不見不知。是故無色。彼生盲
^pb人作如是說。為真實耶。　鸚鵡摩納答世尊曰。
不也。瞿曇。所以者何。有黑白色。亦有見黑白
色者。有好惡色。亦有見好惡色。有長短色。亦
有見長短色。有近遠色。亦有見近遠色。有麤
細色。亦有見麤細色。若言我初不見不知。是
^pb故無色。彼生盲人作是說者。為不真實。　摩納。
梵志弗袈裟裟羅姓直清淨化。彼所說者。非
如生盲無目人耶。　鸚鵡摩納答世尊曰。如盲。
瞿曇。　世尊告曰。摩納。於意云何。若昔有梵志
壽終命過。誦持經書。流布經書。誦習典經。謂
^pb商伽梵志．生聞梵志．弗袈裟裟羅梵志及汝
父都題。若彼所說。可不可．有真無真．有高有
下耶。　鸚鵡摩納答世尊曰。若昔有梵志壽終
命過。誦持經書。流布經書。誦習典經。謂商伽
梵志．生聞梵志．弗袈裟裟羅梵志及我父都
^pb題。彼所說者。於我意者。欲令可。莫令不可。欲
令真。莫令不真。欲令高。莫令下。　彼時。世尊問
曰。摩納。梵志弗袈裟裟羅姓直清淨化。彼所
說者。非為不可．無有可耶。非為不真．無有真
耶。非為至下．無有高耶。　鸚鵡摩納答世尊曰。
^pb實爾。瞿曇。　復次。摩納。有五法作障礙。作覆蓋。
作盲無目。能滅智慧。唐自疲勞。不得涅槃。云
何為五。摩納。欲第一法作障礙。作覆蓋。作盲
無目。能滅智慧。唐自疲勞。不得涅槃。摩納。恚．
身見．戒取。疑第五法作障礙。作覆蓋。作盲無
^pb目。能滅智慧。唐自疲勞。不得涅槃。摩納。於意
云何。為此五法之所障礙。覆蓋．陰纏。彼若欲
觀自義。觀他義。觀俱義。及知一切沙門．梵志
心之所念者。終無是處。摩納。梵志弗袈裟裟
羅姓直清淨化。為欲所染。欲所穢染。欲觸欲
^pb猗。著於欲。入於欲中。不見災患。不知出要而
行於欲。彼為此五法之所障礙。覆蓋．陰纏。彼
若欲觀自義。觀他義。觀俱義。及知一切沙門．
梵志心之所念者。終無是處。　復次。摩納。有五
欲功德。愛念意樂。彼有愛色欲相應。甚可於
^pb樂。云何為五。目知色。耳知聲。鼻知香。舌知味。
身知觸。摩納。於意云何。眾生因此五欲功德
故。生樂生喜。不復是過耶。　鸚鵡摩納白世尊
曰。如是。瞿曇。　世尊問曰。摩納。於意云何。若因
草木而然火。及離草木而然火。何者光㷿上．
^pb最妙．最勝耶。　鸚鵡摩納白曰。瞿曇。若離草木
而然火者。終無是處。唯有如意足力。瞿曇。若
離草木而然火者。彼光㷿上．最妙．最勝。　世尊
告曰。如是。如是。摩納。若離草木而然火者。終
無是處。唯有如意足力。若離草木而然
^pb火者。彼光㷿上．最妙．最勝。我今假說。摩納。如
因草木而然火者。如是眾生所生喜樂。謂因
欲．惡不善之法。不得捨樂及於止息。摩納。如
離草木而然火者。如是眾生所生捨樂。謂因
離欲。從諸善法而得捨樂及於止息。　世尊告
^pb曰。摩納。於意云何。有一梵志作齋行施。或從
東方有剎利童子來。彼作是說。我於其中得
第一座．第一澡水．第一飲食。彼於其中不得
第一座．第一澡水．第一飲食。便生怨恨而懷
憎嫉。或從南方有梵志童子來。彼作是說。我
^pb於其中得淨妙食。彼於其中不得淨妙食。便
生怨恨而懷憎嫉。或從西方有居士童子來。
彼作是說。我於其中得豐饒食。彼於其中不
得豐饒食。便生怨恨而懷憎嫉。或從北方有
工師童子來。彼作是說。我於其中得豐足
^pb食。彼於其中不得豐足食。便生怨恨而懷憎
嫉。摩納。彼諸梵志行如是施。施設何等報耶。
鸚鵡摩納白曰。瞿曇。梵志不如是心行於布
施。使他生怨恨而懷憎嫉。瞿曇。當知梵志以
愍傷心而行於施。以愍傷心而行施已。便得
^pb大福。　世尊告曰。摩納。梵志非為施設第六法。
有大果報。有大功德。作福得善耶。鸚鵡摩納
答世尊曰。如是。瞿曇。　世尊問曰。摩納。若有梵
志施設五法。有大果報。有大功德。作福得善。
汝見此法多在何處。為在家耶。為出家學道
^pb耶。　鸚鵡摩納答曰。瞿曇。若有梵志施設五法。
有大果報。有大功德。作福得善。我見此法多
在出家學道。非在家也。所以者何。在家者多
事。多有所作。多有結恨。多有憎諍。彼不能得
守護誠諦。瞿曇。出家學道者少事。少有所作。

^pb少有結恨。少有憎諍。彼必能得守護誠諦。瞿
曇。彼誠諦者。我見多在出家學道。非在家也。
所以者何。在家者多事。多有所作。多有結恨。
多有憎諍。彼不得行施。不得誦習。不得行苦
行。不得行梵行。瞿曇。出家學道者少事。少有
^pb所作。少有結恨。少有憎諍。彼得行施。彼得誦
習。得行苦行。得行梵行。瞿曇。行梵行者。我見
此法多在出家學道。非在家也。　世尊告曰。摩
納。若有梵志施設五法。有大果報。有大功德。
作福得善者。我說是從心起。云何為心。若心
^pb無結．無怨．無恚．無諍。為修彼故。摩納。於意云
何。若有比丘守護誠諦者。彼因守護誠諦故。
得喜得悅。摩納。若有喜及悅。善善相應。我說
是從心起。云何為心。若心無結．無怨．無恚．無
諍。為修彼故。如是彼得行施。彼得誦習。得行
^pb苦行。得行梵行。彼因行梵行故。得喜得悅。摩
納。若有喜及悅。善善相應。我說是從心起。云
何為心。若心無結．無怨．無恚．無諍。彼心與慈
俱。遍滿一方成就遊。如是二三四方。四維上
下。普周一切。心與慈俱。無結．無怨．無恚．無諍。
^pb極廣甚大。無量善修。遍滿一切世間成就遊。
如是悲．喜心與捨俱。無結．無怨．無恚．無諍。極
廣甚大。無量善修。遍滿一切世間成就遊。　摩
納。猶如有人善吹於螺。彼若有方未曾聞者。
彼於夜半而登高山。極力吹螺。出微妙聲。遍
^pb滿四方。如是比丘心與慈俱。遍滿一方成就
遊。如是二三四方。四維上下。普周一切。心與
慈俱。無結．無怨．無恚．無諍。極廣甚大。無量善
修。遍滿一切世間成就遊。如是悲．喜心與捨
俱。無結．無怨．無恚．無諍。極廣甚大。無量善修。

^pb遍滿一切世間成就遊。摩納。於意云何。若有
求天。要求天上故。便行貪伺相應心。令我作
天及餘天。若有求天。要求天上故。便無結．無
怨．無恚．無諍。無量極廣善修。心定意解。遍滿
成就遊。令我作天及餘天。汝觀於彼。誰得作
^pb天及餘天耶。　鸚鵡摩納答曰。瞿曇。若此求天。
要求天上故。便無結．無怨．無恚．無諍。無量極
廣善修。心定意解。遍滿成就遊者。我觀於彼
必得作天或餘天也。　世尊問曰。摩納。於意云
何。若有求梵天。要求梵天上故。便行貪伺相
^pb應心。令我作梵天及餘梵天。若有求梵天。要
求梵天上故。便無結．無怨．無恚．無諍。無量極
廣善修。心定意解。遍滿成就遊。令我作梵天
及餘梵天。汝觀於彼。誰得作梵天及餘梵天
耶。　鸚鵡摩納答曰。瞿曇。若此求梵天。要求梵
^pb天上故。便無結．無怨．無恚．無諍。無量極廣善
修。心定意解。遍滿成就遊者。我觀於彼得作
梵天或餘梵天。　鸚鵡摩納問曰。瞿曇。知梵道
跡耶。　世尊告曰。摩納。我今問汝。隨所解答。摩
納。於意云何。那羅歌邏村去此眾不遠耶。　鸚
^pb鵡摩納答曰。不遠。　世尊告曰。摩納。於意云何。
汝於此眾告一人曰。汝往至彼那羅歌邏村。
到便即還。彼受汝教。速疾往至那羅歌邏村。
到便即還。彼往返已。汝問道路。謂於那羅歌
邏村往返出入事。彼人寧住不能答耶。鸚鵡
^pb摩納答世尊曰。不也。瞿曇。　世尊告曰。摩納。彼
人往返於那羅歌邏村。問道路事。乃可得住
而不能答。若問如來．無所著．等正覺梵道跡
者。終不暫住而不能答。　鸚鵡摩納白世尊曰。
沙門瞿曇。無著天祠。此事具足。謂問梵道跡
^pb能速答故。世尊。我已知。善逝。我已解。世尊。我
今自歸於佛．法及比丘眾。唯願世尊受我為
優婆塞。從今日始。終身自歸。乃至命盡。　佛說
如是。鸚鵡摩納聞佛所說。歡喜奉行。鸚鵡經
第一竟(四千五百六十一字)。
^pb^n153中阿含梵志品鬚閑提經第二(閑音呼奸反
)(第四分別誦)我聞如是。　一時。佛遊拘樓瘦。在
婆羅婆第一靜室。坐於草座。　爾時。世尊過夜
平旦。著衣持缽。入劍摩瑟曇次第乞食。食訖。
中後還舉衣缽。澡洗手足。以尼師檀著於肩
^pb上。往詣一林。至晝行處。爾時。世尊入於彼林。
至一樹下。敷尼師檀。結加趺坐。於是。鬚閑提
異學中後彷徉。往詣婆羅婆第一靜室。鬚閑
提異學遙見婆羅婆第一靜室有布草座一
脅臥處。似師子臥。似沙門臥。似梵行臥。鬚閑
提異學見已。問曰。婆羅婆第一靜室。誰有此
草座一脅臥
^pb處。似師子臥。似沙門臥。似梵行臥。　婆羅婆梵
志答曰。鬚閑提。有沙門瞿曇釋種子。捨釋宗
族。剃除鬚髮。著袈裟衣。至信。捨家．無家．學道。
覺無上正盡覺。彼第一靜室有此草座一脅
臥處。似師子臥。似沙門臥。似梵行臥。　鬚閑提
^pb異學語曰。婆羅婆。我今不可見見。不可聞聞。
謂我見沙門瞿曇臥處。所以者何。彼沙門瞿
曇壞敗地。壞敗地者。無可用也。　婆羅婆語曰。
鬚閑提。汝不應以此事罵彼沙門瞿曇。所以
者何。彼沙門瞿曇多有慧。剎利慧．梵志慧．居
^pb士慧．沙門慧。若說慧者皆得聖智。鬚閑提。我
欲以此義向彼沙門瞿曇說。為可爾不。　鬚閑
提語曰。婆羅婆。若欲說者。則隨汝意。我無所
違。婆羅婆。若見沙門瞿曇者。我亦說此義。所
以者何。彼沙門瞿曇敗壞地。敗壞地者。無可
^pb用也。　爾時。世尊在晝行處。以淨天耳出過於
人。聞婆羅婆梵志與鬚閑提異學共論此事。
世尊聞已。則於晡時從燕坐起。往詣婆羅婆
梵志第一靜室。於草座上敷尼師檀。結加趺
坐。婆羅婆梵志遙見世尊在樹林間。端政姝
^pb好。猶星中月。光耀煒曄。晃若金山。相好具足。
威神巍巍。諸根寂定。無有蔽礙。成就調御。息
心靜默。見已。進前往詣佛所。共相問訊。卻坐
一面。世尊問曰。婆羅婆。與鬚閑提異學共論
此草坐處耶。　婆羅婆梵志答世尊曰。如是。瞿
^pb曇。我亦欲以此事向沙門瞿曇說。然沙門瞿
曇未說已自知。所以者何。以如來．無所著．等
正覺故。　世尊與婆羅婆梵志共論此事。鬚閑
提異學於後彷徉。往詣婆羅婆第一靜室。　世
尊遙見鬚閑提異學來已。而作是說。鬚閑
^pb提。不調御眼根。不密守護而不修者。必受苦
報。彼於沙門瞿曇善自調御。善密守護而善
修者。必得樂報。鬚閑提。汝因此故。說沙門瞿
曇敗壞地。敗壞地者。無可用耶。鬚閑提異學
答世尊曰。如是。瞿曇。　鬚閑提。如是耳．鼻．舌．身
^pb根。不調御意根。不密守護而不修者。必受苦
報。彼於沙門瞿曇善自調御。善密守護而善
修者。必得樂報。鬚閑提。汝因此故。說沙門瞿
曇敗壞地。敗壞地者。無可用耶。　鬚閑提異學
答世尊曰。如是。瞿曇。世尊問曰。鬚閑提。於意
^pb云何。若人本未出家學道。彼眼知色。愛念意
樂。可欲相應。彼於後時捨眼知色。剃除鬚髮。
著袈裟衣。至信．捨家．無家．學道。彼眼知色。習．
滅．味．患．出要見如真。內息心遊行。彼若見人
未離色欲。為色愛所食。為色熱所熱。彼眼知
^pb色。愛念意樂。可欲相應。行時見已。不稱彼．不
樂彼。鬚閑提。於意云何。若有此樂。因愛因色。
樂此樂時。薄賤故不稱彼。薄賤故不樂彼。鬚
閑提。寧可於彼有所說耶。　答世尊曰。不也。瞿
曇。　鬚閑提。於意云何。若人本未出家學道。如
^pb是耳知聲。鼻知香。舌知味。身知觸。愛念意樂。
可欲相應。彼於後時。捨身知觸。剃除鬚髮。著
袈裟衣。至信．捨家．無家．學道。彼身知觸。習．滅．
味．患．出要見如真。內息心遊行。彼若見人未
離觸欲。為觸愛所食。為觸熱所熱。彼身知觸。
^pb愛念意樂。可欲相應。行時見已。不稱彼．不樂
彼。鬚閑提。於意云何。若有見此樂。因愛因觸。
樂此樂時。薄賤故不稱彼。薄賤故不樂彼。鬚
閑提。寧可於彼有所說耶。　答世尊曰。不也。瞿
曇。　世尊問曰。鬚閑提。於意云何。若人本未出
^pb家學道。五欲功德愛念意樂。可欲相應。彼於
後時。捨五欲功德。剃除鬚髮。著袈裟衣。至信．
捨家．無家．學道。彼五欲功德。習．滅．味．患．出要
見如真。內息心遊行。彼若見人未離欲。為欲
愛所食。為欲熱所熱。五欲功德愛念意樂。可
^pb欲相應。行時見已。不稱彼．不樂彼。鬚閑提。於
意云何。若有此樂。因欲因欲愛。樂此樂時。薄
賤故不稱彼。薄賤故不樂彼。鬚閑提。寧可於
彼有所說耶。　答世尊曰。不也。瞿曇。　鬚閑提。我
本未出家學道時。得五欲功德。易不難得。愛
^pb念意樂。可欲相應。我於後時。捨五欲功德。剃
除鬚髮。著袈裟衣。至信．捨家．無家．學道。彼五
欲功德。習．滅．味．患．出要見如真。內息心遊行。
我見人未離欲。為欲愛所食。為欲熱所熱。五
欲功德。愛念意樂。可欲相應。行時見已。我不
^pb稱彼。我不樂彼。鬚閑提。於意云何。若有此樂。
因欲因欲愛。樂此樂時。薄賤故我不稱彼。薄
賤故我不樂彼。鬚閑提。寧可於我有所說耶。
　答世尊曰。不也。瞿曇。　世尊告曰。鬚閑提。猶如
居士．居士子。極大富樂。資財無量。多諸畜牧．
^pb封戶．食邑。諸生活具種種豐饒。彼得五欲。易
不難得。彼成就身妙行。口．意妙行。臨死之時。
不樂捨五欲功德。身壞命終。後昇善處。得生
天上。具足行五欲功德。鬚閑提。此天及天子
寧當捨天五欲功德。樂人間欲。歡喜念耶。　答
^pb世尊曰。不也。瞿曇。所以者何。人間欲者。臭處
不淨。意甚穢惡而不可向。憎諍極苦。瞿曇。於
人間欲。天欲最上．最妙．最勝。若彼天及天子
捨於天上五欲功德。樂人間欲。歡喜念者。終
無是處。　如是。鬚閑提。我斷人間欲。度於天欲。

^pb剃除鬚髮。著袈裟衣。至信．捨家．無家．學道。彼
五欲功德。習．滅．味．患．出要見如真。內息心遊
行。我見人未離欲。為欲愛所食。為欲熱所熱。
五欲功德愛念意樂。可欲相應。行時見已。我
不稱彼。我不樂彼。鬚閑提。於意云何。若有此
^pb樂。因欲因欲愛。樂此樂時。薄賤故我不稱彼。
薄賤故我不樂彼。鬚閑提。寧可於我有所說
耶。　答世尊曰。不也。瞿曇。　世尊告曰。鬚閑提。猶
人病癩。身體爛熟。為蟲所食。爪擿瘡開。臨火
坑炙。鬚閑提。於意云何。若病癩人身體爛熟。
^pb為蟲所食。爪擿瘡開。臨火坑炙。如是寧得除
病有力。不壞諸根。為脫癩病。身體完健。平復
如故。還本所耶。　答世尊曰。不也。瞿曇。所以者
何。若病癩人身體爛熟。為蟲所食。爪擿瘡開。
臨火坑炙。如是更生瘡轉增多。本瘡轉大。然
彼反以
^pb癩瘡為樂。鬚閑提。如病癩人身體爛熟。為蟲
所食爪擿瘡開。臨火坑炙。如是更生瘡轉增
多。本瘡轉大。然彼反以癩瘡為樂。鬚閑提。如
是眾生未離欲。為欲愛所食。為欲熱所熱而
行於欲。鬚閑提。如是眾生未離欲。為欲愛所
^pb食。為欲熱所熱而行於欲。如是欲轉增多。欲
愛轉廣。然彼反以欲愛為樂。彼若不斷欲。不
離欲愛。內息心。已行．當行．今行者。終無是處。
所以者何。此非道理。斷欲．離欲愛。謂行於欲。
　世尊告曰。鬚閑提。猶王及大臣。得五所欲。易
^pb不難得。彼若不斷欲。不離欲愛。內息心。已行．
當行．今行者。終無是處。所以者何。此非道理。
斷欲．離欲愛。謂行於欲。如是。鬚閑提。眾生未
離欲。為欲愛所食。為欲熱所熱而行於欲。鬚
閑提。若眾生未離欲。為欲愛所食。為欲熱所
^pb熱而行欲者。如是欲轉增多。欲愛轉廣。然彼
反以欲愛為樂。彼若不斷欲。不離欲愛。內息
心。已行．當行．今行者。終無是處。所以者何。此
非道理。斷欲．離欲愛。謂行於欲。　鬚閑提。猶病
癩人身體爛熟。為蟲所食。爪擿瘡開。臨火坑
^pb炙。有人為彼憐念愍傷。求利及饒益。求安隱
快樂。與如其像好藥。與如其像好藥已。除病
得力。不壞諸根。已脫癩病。身體完健。平復如
故。更還本所。彼若見人有癩病者。身體爛熟。
為蟲所食。以爪擿瘡開。臨火坑炙。鬚閑提。彼
^pb人見已。寧復意樂稱譽喜耶。　答世尊曰。不也。
瞿曇。所以者何。有病須藥。無病不須。　鬚閑提。
於意云何。若彼癩人除病得力。不壞諸根。已
脫癩病。身體完健。平復如故。更還本所。有二
力士。強捉彼人臨火坑炙。彼於其中慞惶迴
避。身生重熱。鬚
^pb閑提。於意云何。此火坑者。於今更熱。大苦可
患。甚於本耶。　答世尊曰。不也。瞿曇。其本病癩。
身體爛熟。為蟲所食。爪擿瘡開。臨火坑炙。彼
於苦大樂更樂想。其心迷亂。有顛倒想。瞿曇。
彼人於今除病得力。不壞諸根。已脫癩病。身
^pb體完健。平復如故。更還本所。彼於苦大苦更
樂想。其心泰然。無顛倒想。　鬚閑提。如病癩人
身體爛熟。為蟲所食。爪擿瘡開。臨火坑炙。彼
於苦大樂更樂想。其心迷亂。有顛倒想。如是。
鬚閑提。眾生不離欲。為欲愛所食。為欲熱所
^pb熱而行於欲。彼於苦欲有樂欲想。其心迷亂。
有顛倒想。鬚閑提。猶如彼人除病得力。不壞
諸根。已脫癩病。身體完健。平復如故。更還本
所。彼於苦大苦更樂想。其心泰然。無顛倒想。
如是。鬚閑提。我於苦欲有苦欲想。得如真實。
無顛倒想。所以者何。
^pb鬚閑提。過去時欲不淨臭處。意甚穢惡而不
可向。憎諍苦更觸。未來．現在欲亦不淨臭處。
意甚穢惡而不可向。憎諍苦更觸。鬚閑提。如
來．無所著．等正覺說無病第一利。涅槃第一
樂。　鬚閑提異學白世尊曰。瞿曇。我亦曾從耆
^pb舊尊德長老久學梵行所。聞無病第一利。涅
槃第一樂。　世尊問曰。鬚閑提。若汝曾從耆舊
尊德長老久學梵行所。聞無病第一利。涅槃
第一樂。鬚閑提。何者無病。何者涅槃耶。　於是。
鬚閑提異學身即是病．是癰．是箭．是蛇．是無
^pb常．是苦．是空．是非神。以兩手抆摸而作是說。
瞿曇。此是無病。此是涅槃。世尊語曰。鬚閑提。
猶如生盲。從有目人聞其所說。白淨無垢。白
淨無垢。彼聞此已。便求白淨。有諂誑人而不
為彼求利及饒益。求安隱快樂。則以垢膩不
^pb淨之衣。持往語曰。汝當知之。此是白淨無垢
之衣。汝以兩手敬受被身。彼盲子喜。即以兩
手敬受被身而作是說。白淨無垢。白淨無垢。
鬚閑提。彼人為自知說。為不知說。為自見說。
為不見說。　鬚閑提異學答曰。瞿曇。如是說者。
^pb實不知見。　世尊語曰。如是。鬚閑提。如盲無目。
身即是病．是癰．是箭．是蛇．是無常．是苦．是空．
是非神。以兩手抆摸而作是說。瞿曇。此是無
病。此是涅槃。鬚閑提。汝尚不識於無病。何況
知見於涅槃耶。言知見者。終無是處。鬚閑提。
^pb如來．無所著．等正覺說。
無病第一利　涅槃第一樂　諸道八正道
住安隱甘露
眾多人並共聞之。眾多異學聞此偈已。展
轉相傳。不能知義。彼既聞已。而欲求教。彼並
^pb愚癡。還相欺誑。彼自現身四大之種。從父母
生。飲食所長。常覆按摩澡浴。強忍．破壞．磨滅。
離散之法。然見神受神。緣受則有。緣有則生。
緣生則老死。緣老死則愁慼啼哭．憂苦懊惱。
如是此生純大苦陰。於是。鬚閑提異學即從
^pb坐起。偏袒著衣。叉手向佛。白曰。瞿曇。我今極
信沙門瞿曇。唯願瞿曇善為說法。令我得知
此是無病。此是涅槃。　世尊告曰。鬚閑提。若汝
聖慧眼未淨者。我為汝說無病．涅槃。終不能
知。唐煩勞我。鬚閑提。猶生盲人。因他往語。汝
^pb當知之。此是青色。黃．赤．白色。鬚閑提。彼生盲
人頗因他說。知是青色．黃．赤．白色耶。　答世尊
曰。不也。瞿曇。　如是。鬚閑提。若汝聖慧眼未淨
者。我為汝說無病．涅槃。終不能知。唐煩勞我。
鬚閑提。我為汝說如其像妙藥。令未淨聖慧
^pb眼而得清淨。鬚閑提。若汝聖慧眼得清淨者。
汝便自知此是無病。此是涅槃。鬚閑提。猶生
盲人。有諸親親為彼慈愍。求利及饒益。求安
隱快樂故。為求眼醫。彼眼醫者與種種治。或
吐或下。或灌於鼻。或復灌下。或刺其脈。或令
^pb淚出。鬚閑提。儻有此處。得淨兩眼。鬚閑提。若
彼兩眼得清淨者。則便自見此是青色。黃．赤．
白色。見彼垢膩不淨之衣。便作是念。彼即怨
家。長夜則以垢膩之衣欺誑於我。便有憎心。
鬚閑提。此人儻能殺害於彼。如是。鬚閑提。我
^pb為汝說如其像妙藥。令未淨聖慧眼而得清
淨。鬚閑提。若汝聖慧眼得淨者。汝便自知此
是無病。此是涅槃。　鬚閑提。有四種法。未淨聖
慧眼而得清淨。云何為四。親近善知識。恭敬．
承事。聞善法。善思惟。趣向法次法。鬚閑提。汝
^pb當如是學。親近善知識。恭敬．承事。聞善法。善
思惟。趣向法次法。鬚閑提。當學如是。鬚閑提。
汝親近善知識。恭敬．承事已。便聞善法。聞善
法已。便善思惟。善思惟已便趣向法次法。趣
向法次法已。便知此苦如真。知此苦習．知此
^pb苦滅．知此苦滅道如真。　云何知苦如真。謂生
苦．老苦．病苦．死苦．怨憎會苦．愛別離苦．所求
不得苦．略五盛陰苦。如是知苦如真。云何知
苦習如真。謂此愛當受未來有。與喜欲俱。願
彼彼有。如是知苦習如真。云何知苦滅如真。
^pb謂此愛當受未來有。與喜欲俱。願彼彼有滅．
無餘．斷．捨．吐．盡．無欲．沒．息止。如是知苦滅如
真。云何知苦滅道如真。謂八支聖道。正見。乃
至正定。是謂為八。如是知苦滅道如真。　說此
法已。鬚閑提異學遠塵離垢。諸法法眼生。於
^juan39^pb
^pb是。鬚閑提異學見法得法。覺白淨法。斷疑度
惑。更無餘尊。不復從他。無有猶豫。已住果證。
於世尊法得無所畏。即從座起。稽首佛足。白
曰。世尊。願令我得出家學道。受具足。得比丘。
世尊告曰。善來比丘。修行梵行。　鬚閑提異學
^pb即是出家學道。受具足。得比丘。鬚閑提出家
學道。受具足。知法已。至得阿羅訶。　佛說如是。
尊者鬚閑提聞佛所說。歡喜奉行。鬚閑提經
第二竟(四千一百二十一字)。中阿含經卷第
三十八(八千六百六十二字)
^pb中阿含經卷第
三十九
　　　　東晉罽賓三藏瞿曇僧伽提婆譯
^n154梵志品婆羅婆堂經第三(第四分別誦)我聞
如是。　一時。佛遊舍衛國。在東園鹿子母堂。　爾
時。有二人婆私吒及婆羅婆梵志族。剃除鬚
髮。著袈裟衣。至信．捨家．無家．學道。諸梵志見
已。極訶責數。甚急至苦。而語之曰。梵志種勝。
餘者不如。梵志種白。餘者皆黑。梵志得清淨。
非梵志不得清淨。梵志梵天子。從彼口生。梵
梵所化。汝等捨勝從不如。捨白從黑。彼禿沙
門為黑所縛。斷種無子。是故汝等所作大惡。
極犯大過。　爾時。世尊則於晡時從燕坐起。堂
上來下。於堂影中露地經行。為諸比丘說甚
深微妙法。尊者婆私吒遙見世尊則於晡時
從燕坐起。堂上來下。於堂影中露地經
^pb行。為諸比丘說甚深微妙法。尊者婆私吒見
已。語曰。賢者婆羅婆。當知世尊則於晡時從
燕坐起。堂上來下。於堂影中露地經行。為諸
比丘說甚深微妙法。賢者婆羅婆。可共詣佛。
或能因此從佛聞法。　於是。婆私吒及婆羅婆
^pb即詣佛所。稽首作禮。從後經行。　世尊迴顧。告
彼二人。婆私吒。汝等二梵志捨梵志族。剃除
鬚髮。著袈裟衣。至信．捨家．無家．學道。諸梵志
見已。不大責數耶。　彼即答曰。唯然。世尊。諸梵
志見已。極訶責數。甚急至苦。　世尊問曰。婆私
^pb吒。諸梵志見已。云何極訶責數。甚急至苦耶。
　答曰。世尊。諸梵志見我等已。而作是說。梵志
種勝。餘者不如。梵志種白。餘者皆黑。梵志得
清淨。非梵志不得清淨。梵志梵天子。從彼口
生。梵梵所化。汝等捨勝從不如。捨白從黑。彼
^pb禿沙門為黑所縛。斷種無子。是故汝等所作
大惡。極犯大過。世尊。諸梵志見我等已。如是
極訶責數。甚急至苦。世尊告曰。婆私吒。彼諸
梵志所說至惡。極自無賴。所以者何。謂彼愚
癡。不善曉解。不識良田。不能自知。作如是說。
^pb我等梵志是梵天子。從彼口生。梵梵所化。所
以者何。婆私吒。我此無上明．行．作證。不說生
勝。不說種姓。不說憍慢。彼可我意。不可我意。
因坐因水。所學經書。婆私吒。若有婚姻者。彼
應說生。應說種姓。應說憍慢。彼可我意。不可
^pb我意。因坐因水。所學經書。婆私吒。若有計生．
計姓．計慢者。彼極遠離於我無上明．行．作證。
婆私吒。說生．說姓．說慢。彼可我意。不可我意。
因坐因水。所學經書者。於我無上明．行．作證
別。復次。婆私吒。謂有三種。令非一切人人共
^pb諍。雜善不善法。彼則為聖所稱不稱。云何為
三。剎利種．梵志種．居士種。婆私吒。於意云何。
剎利殺生。不與取．行邪婬．妄言乃至邪見。居
士亦然。非梵志耶。　答曰。世尊。剎利亦可殺生．
不與取．行邪婬．妄言。乃至邪見。梵志．居士亦
^pb復如是。　世尊問曰。婆私吒。於意云何。梵志離
殺．斷殺．不與取．行邪婬．妄言。乃至離邪見。得
正見。剎利．居士為不然耶。　答曰。世尊。梵志亦
可離殺．斷殺．不與取．行邪婬．妄言。乃至離邪
見得正見。剎利．居士亦復如是。　世尊問曰。婆
^pb私吒。於意云何。若有無量惡不善法。是剎利．
居士所行。非梵志耶。若有無量善法。是梵志
所行。非剎利．居士耶。　答曰。世尊。若有無量惡
不善法。彼剎利．居士亦可行。梵志亦復如是。
若有無量善法。彼梵志亦可行。剎利．居士
^pb亦復如是。　婆私吒。若有無量惡不善法。一向
剎利．居士行。非梵志者。若有無量善法。一向
梵志行。非剎利．居士者。彼諸梵志可作是說。
我等梵志是梵天子。從彼口生。梵梵所化。所
以者何。婆私吒。見梵志女始婚姻時。婚姻已
^pb後。見懷妊身時。懷妊身已後。見產生時。或童
男。或童女。婆私吒。如是諸梵志亦如世法。隨
產道生。然彼妄言𧩄梵天而作是說。我等梵
志是梵天子。從彼口生。梵梵所化。　婆私吒。若
族姓子．若干種姓．若干種名。捨若干族。剃除
^pb鬚髮。著袈裟衣。至信．捨家．無家。從我學道。應
作是說。我等梵志是梵天子。從彼口生。梵梵
所化。所以者何。婆私吒。彼族姓子入我正法．
律中。受我正法．律。得至彼岸。斷疑度惑。無有
猶豫。於世尊法得無所畏。是故彼應作是說。
我
^pb等梵志是梵天子。從彼口生。梵梵所化。婆私
吒。彼梵天者。是說如來．無所著．等正覺。梵是
如來。冷是如來。無煩無熱。不離如者。是如來
也。婆私吒。於意云何。諸釋下意愛敬至重。供
養奉事於波斯匿拘娑羅王耶。　彼則答曰。如
^pb是。世尊。　世尊問曰。婆私吒。於意云何。若諸釋
下意愛敬至重。供養奉事於波斯匿拘娑羅
王。如是波斯匿拘娑羅王則於我身下意愛
敬至重。供養奉事我耶。　答世尊曰。諸釋下意
愛敬至重。供養奉事於波斯匿拘娑羅王者。
^pb此無奇特。若波斯匿拘娑羅王下意愛敬至
重。供養奉事於世尊者。此甚奇特。　世尊告曰。
婆私吒。波斯匿拘娑羅王不如是意。而於我
身下意愛敬至重。供養奉事於我。沙門瞿曇
種族極高。我種族下。沙門瞿曇財寶甚多。我
^pb財寶少。沙門瞿曇形色至妙。我色不妙。沙門
瞿曇有大威神。我威神小。沙門瞿曇有善智
慧。我有惡智。婆私吒。但波斯匿拘娑羅王愛
敬於法。至重供養。為奉事故。而於我身下意
愛敬至重。供養奉事於我。　爾時。世尊告比丘
^pb曰。婆私吒。有時此世皆悉敗壞。此世壞時。若
有眾生生晃昱天。彼於其中妙色意生。一切
支節諸根具足。以喜為食。自身光明。昇於虛
空。淨色久住。婆私吒。有時此大地滿其中水。
彼大水上以風吹攪。結搆為精。合聚和合。猶
^pb如熟酪。以抨抨乳。結搆為精。合聚和合。如是。
婆私吒。有時此大地滿其中水。彼大水上以
風吹攪。結搆為精。合聚和合。從是生地味。有
色香味。云何為色。猶如生酥及熟酥色。云何
為味。如蜜丸味。　婆私吒。有時此世還復成時。

^pb若有眾生生晃昱天。壽盡．業盡．福盡命終。生
此為人。生此間已。妙色意生。一切支節諸根
具足。以喜為食。自身光明。昇於虛空。淨色久
住。婆私吒。爾時。世中無有日月。亦無星宿。無
有晝夜。無月．半月。無時無歲。婆私吒。當爾之
^pb時。無父無母。無男無女。又無大家。復無奴婢。
唯等眾生。於是。有一眾生貪餮不廉。便作是
念。云何地味。我寧可以指抄此地味嘗。彼時。
眾生便以指抄此地味嘗。如是。眾生既知地
味。復欲得食。彼時。眾生復作是念。何故以指
^pb食此地味。用自疲勞。我今寧可以手撮此地
味食之。彼時。眾生便以手撮此地味食。　於彼
眾生中復有眾生。見彼眾生各以手撮此地
味食。便作是念。此實為善。此實為快。我等寧
可亦以手撮此地味食。時。彼眾生即以手撮
^pb此地味食。若彼眾生以手撮此地味食已。如
是如是。身生轉厚．轉重．轉堅。若彼本時有清
淨色。於是便滅。自然生闇。婆私吒。世間之法。
自然有是。若生闇者。必生日月。生日月已。便
生星宿。生星宿已。便成晝夜。成晝夜已。便有
^pb月．半月。有時．有歲。彼食地味。住世久遠。　婆私
吒。若有眾生食地味多者。便生惡色。食地味
少者。便有妙色。從是知色有勝有如。因色勝
如故。眾生眾生共相輕慢言。我色勝。汝色不
如。因色勝如而生輕慢及惡法故。地味便滅。
^pb地味滅已。彼眾生等便共聚集。極悲啼泣而
作是語。奈何地味。奈何地味。猶如今人含消
美物。不說本字。雖受持而不知義。此說觀義
亦復如是。婆私吒。地味滅後。彼眾生生地肥。
有色香味。云何為色。猶如生酥及熟酥色。云
何
^pb為味。如蜜丸味。彼食此地肥。住世久遠。　婆私
吒。若有眾生食地肥多者。便生惡色。食地肥
少者。便有妙色。從是知色有勝有如。因色勝
如故。眾生眾生共相輕慢言。我色勝。汝色不
如。因色勝如而生輕慢及惡法故。地肥便滅。
^pb地肥滅已。彼眾生等便共聚集。極悲啼泣而
作是語。奈何地肥。奈何地肥。猶如今人為他
所嘖。不說本字。雖受持而不知義。此說觀義
亦復如是。婆私吒。地肥滅後。彼眾生生婆羅。
有色香味。云何為色。猶加曇華色。云何為味。
^pb如淖蜜丸味。彼食此婆羅。住世久遠。　婆私吒。
若有眾生食婆羅多者。便生惡色。食婆羅少
者。便有妙色。從是知色有勝有如。因色勝如
故。眾生眾生共相輕慢言。我色勝。汝色不如。
因色勝如而生輕慢及惡法故。婆羅便滅。婆
^pb羅滅已。彼眾生等便共聚集。極悲啼泣而作
是語。奈何婆羅。奈何婆羅。猶如今人苦法所
觸。不說本字。雖受持而不知義。此說觀義亦
復如是。　婆私吒。婆羅滅後。彼眾生生自然粳
米。白淨無皮。亦無有䵃葶-丁+呆]。長四寸。朝刈暮
^pb生。暮刈朝生。熟有鹽味。無有生氣。眾生食此
自然粳米。如彼眾生食此自然粳米已。彼眾
生等便生若干形。或有眾生而生男形。或有
眾生而生女形。若彼眾生生男女形者。彼相
見已。便作是語。惡眾生生。惡眾生生。　婆私吒。
^pb惡眾生生者。謂說婦人也。若彼眾生生於男
形及女形者。彼眾生等則更相伺。更相伺已。
眼更相視。更相視已。則更相染。更相染已。便
有煩熱。有煩熱已。便相愛著。相愛著已。便行
於欲。若見行欲時。便以木石。或以杖塊而打
擲
^pb之。便作是語。咄。弊惡眾生作非法事。云何眾
生共作是耶。猶如今人迎新婦時。則以襆華
散。或以華鬘垂。作如是言。新婦安隱。新婦安
隱。本所可憎。今所可愛。婆私吒。若有眾生惡
不淨法。憎惡羞恥。懷慚愧者。彼便離眾一日．
^pb二日。至六．七日。半月．一月。乃至一歲。婆私吒。
若有眾生欲得行此不淨行者。彼便作家而
作是說。此中作惡。此中作惡。婆私吒。是謂初
因初緣世中起家法。舊第一智。如法非不如
法。如法人尊。　於中有一事懶惰眾生。便作是
^pb念。我今何為日日常取自然粳米。我寧可并
取一日食直耶。彼便并取一日食米。於是。有
一眾生語彼眾生曰。眾生。汝來共行取米耶。
彼則答曰。我已并取。汝自取去。彼眾生聞已。
便作是念。此實為善。此實為快。我亦寧可并
^pb取明日所食米耶。彼便并取明日米來。復有
一眾生語彼眾生曰。眾生。汝來共行取米耶。
彼則答曰。我已并取明日米來。汝自取去。彼
眾生聞已。便作是念。此實為善。此實為快。我
今寧可并取七日食米來耶。時。彼眾生即便
^pb并取七日米來。如彼眾生自然粳米極取積
聚。彼宿粳米便生皮䵃刈至七日亦生皮䵃隨所
刈處。即不復生。　於是。彼眾生便共聚集。極悲
啼泣。作如是語。我等生惡不善之法。謂我曹
等儲畜宿米。所以者何。我等本有妙色意生。
^pb一切支節諸根具足。以喜為食。自身光明。昇
於虛空。淨色久住。我等生地味。有色香味。云
何為色。猶如生酥及熟酥色。云何為味。如蜜
丸味。我等食地味。住世久遠。我等若食地味
多者。便生惡色。食地味少者。彼有妙色。
^pb從是知色有勝有如。因色勝如故。我等各各
共相輕慢言。我色勝。汝色不如。因色勝如而
生輕慢及惡法故。地味便滅。地味滅後。我等
生地肥。有色香味。云何為色。猶如生酥及熟
酥色。云何為味。如蜜丸味。我等食地肥。住世
^pb久遠。我等若食地肥多者。便生惡色。食地肥
少者。便有妙色。從是知色有勝有如。因色勝
如故。我等各各共相輕慢言。我色勝。汝色不
如。因色勝如而生輕慢及惡法故。地肥便滅。
地肥滅後。我等生婆羅。有色香味。云何為色。
^pb猶加曇華色。云何為味。如淖蜜丸味。我等食
婆羅。住世久遠。我等若食婆羅多者。便生惡
色。食婆羅少者。便有妙色。從是知色有勝有
如。因色勝如故。我等各各共相輕慢言。我色
勝。汝色不如。因色勝如而生輕慢及惡法故。

^pb婆羅便滅。婆羅滅後。我等生自然粳米。白淨
無皮。亦無有䵃葶-丁+呆]。長四寸。朝刈暮生。暮刈
朝生。熟有鹽味。無有生氣。我等食彼自然粳
米。如我等自然粳米。極取積聚。彼宿粳米便
生皮䵃刈至七日。亦生皮䵃隨所刈處。即不復生。
^pb我等寧可造作田種。立標牓耶。　於是。眾生等
造作田種。豎立標牓。於中有一眾生自有稻
穀。而入他田竊取他稻。其主見已。便作是語。
咄。咄。弊惡眾生。云何作是。汝自有稻。而入他
田竊取他稻。汝今可去。後莫復作。然彼眾生
^pb復至再三竊取他稻。其主亦至再三見已。便
以拳扠牽詣眾所。語彼眾曰。此一眾生自有
稻穀。而入我田竊取我稻。然彼一眾生亦語
眾曰。此一眾生以拳扠我牽來詣眾。　於是。彼
諸眾生共聚集會。極悲啼泣而作是語。
^pb我等生惡不善之法。謂守田也。所以者何。因
守田故。便共諍訟。有失有盡。有相道說。有拳
相扠。我等寧可於其眾中舉一端正形色。極
妙最第一者。立為田主。若可訶者。當令彼訶。
若可擯者。當令彼擯。若我曹等所得稻穀。當
^pb以如法輸送與彼。於是。彼眾生中。若有端正
形色。極妙最第一者。眾便共舉。立為田主。若
可訶者。彼便訶嘖。若可擯者。彼便擯棄。若有
稻者。便以如法輸送與彼是田主。是田主謂
之剎利也。令如法樂眾生。守護行戒是王。是
^pb王謂之王也。婆私吒。是謂初因初緣世中剎
利種。舊第一智。如法非不如法。如法人尊。　於
是。彼異眾生以守為病。以守為癰。以守為箭
刺。便棄捨守。依於無事。作草葉屋而學禪也。
彼從無事。朝朝平旦入村邑王城而行乞食。

^pb彼多眾生見便施與。恭敬尊重。而作是語。此
異眾生以守為病。以守為癰。以守為箭刺。便
棄捨守。依於無事。作草葉屋而學禪也。此諸
尊捨害．惡不善法是梵志。是梵志謂之梵志
也。　彼眾生學禪不得禪。學苦行不得苦行。學
^pb遠離不得遠離。學一心不得一心。學精進不
得精進。便捨無事。還村邑王城。作四柱屋。造
立經書。彼多眾生見如是已。便不復施與．恭
敬．尊重。而作是語。此異眾生本以守為病。以
守為癰。以守為箭刺。便棄捨守。依於無事。作
^pb草葉屋。而學於禪不能得禪。學苦行不得苦
行。學遠離不得遠離。學一心不得一心。學精
進不得精進。便捨無事。還村邑王城。作四柱
屋。造立經書。此諸尊等更學博聞。不復學禪
是博聞。是博聞謂之博聞。婆私吒。是謂初因
^pb初緣世中有梵志種。舊第一智。如法非不如
法。如法人尊。　於是。彼異眾生各各詣諸方而
作田業。是各各諸方而作田業。是各各諸方
而作田業。謂之鞞舍。婆私吒。是謂初因初緣
世中有鞞舍種。舊第一智。如法非不如法。如
^pb法人尊。　婆私吒。世中起此三種姓已。便知有
第四沙門種也。云何世中有此三種姓已。便
知有第四沙門種耶。於剎利族族姓之子。能
自訶嘖惡不善法。自厭憎惡惡不善法。剃除
鬚髮。著袈裟衣。至信．捨家．無家．學道。而作是
^pb念。我當作沙門行於梵行。便作沙門行於梵
行。如是梵志種族．鞞舍種族族姓之子。亦自
訶嘖惡不善法。自厭憎惡惡不善法。剃除鬚
髮。著袈裟衣。至信．捨家．無家．學道。亦作是念。
我當作沙門行於梵行。便作沙門行於梵行。
婆
^pb私吒。如是世中起此三種姓已。便知有第四
沙門種也。　婆私吒。我今廣說此三種姓。云何
廣有此三種耶。剎利種族族姓之子身行不
善法。口．意行不善法。彼身壞命終。一向受苦。
如是梵志種族．鞞舍種族族姓之子身行不
^pb善法。口．意行不善法。彼身壞命終。一向受苦。
婆私吒。剎利種族族姓之子身行善法。口．意
行善法。彼身壞命終。一向受樂。如是梵志種
族．鞞舍種族族姓之子身行善法。口．意行善
法。彼身壞命終。一向受樂。婆私吒。剎利種族
^pb族姓之子身行二行及與護行。口．意行二行
及與護行。彼身壞命終。受於苦樂。如是梵志
種族．鞞舍種族族姓之子身行二行及與護
行。口．意行二行及與護行。彼身壞命終。受於
苦樂。　婆私吒。剎利種族族姓之子。修七覺法。

^pb善思善觀。彼如是知．如是見。欲漏心解脫。有
漏．無明漏心解脫。解脫已。便知解脫。生已盡。
梵行已立。所作已辦。不更受有。知如真。如是。
梵志種族．鞞舍種族族姓之子修七覺法。善
思善觀。彼如是知．如是見。欲漏心解脫。有漏．
^pb無明漏心解脫。解脫已。便知解脫。生已盡。梵
行已立。所作已辦。不更受有。知如真。婆私吒。
如是此三種廣分別也。梵天帝主說此偈曰。
剎利二足尊　謂有種族姓　求學明及行
彼為天人稱
^pb私吒。梵天帝主善說此偈。非不善也。善歌
諷誦。非不善也。善詠語言。非不善也。謂如是
說。
剎利二足尊　謂有種族姓　求學明及行
彼為天人稱
^pb所以者何。我亦如是說。
剎利二足尊　謂有種族姓　求學明及行
彼為天人稱
說如是。尊者婆私吒．婆羅婆等。及諸比丘
聞佛所說。歡喜奉行。婆羅婆堂經第三竟(五
^pb千六十八字)。
^n155中阿含梵志品須達哆經第四(第三分別誦
)我聞如是。　一時。佛遊舍衛國。在勝林給孤獨
園。　爾時。須達哆居士往詣佛所。稽首作禮。卻
坐一面。　世尊問曰。居士家頗行施耶。須達哆
^pb居士答曰。唯然。世尊。家行布施。但為至麤。不
能好也。糠飯麻羹。薑菜一片。　世尊告曰。居士。
若施麤食及施妙食。俱得報耳。居士。若行麤
施。不信施．不故施．不自手施．不自往施．不思
惟施．不由信施．不觀業果報施者。當觀如是
受報。心不欲得好家。不欲得好乘。不欲得好
^pb衣被。不欲得好飲食。不欲得好五欲功德。所
以者何。以不至心故行施也。居士。當知受報
如是。居士。若行麤施。信施．故施．自手施．自往
施．思惟施．由信施．觀業果報施者。當觀如是
受報。心欲得好家。欲得好乘。欲得好衣被。欲
^pb得好飲食。欲得好五欲功德。所以者何。以其
至心故行施也。居士。當知受報如是。居士。若
行妙施。不信施．不故施．不自手施．不自往施．
不思惟施．不由信施．不觀業果報施者。當觀
如是受報。心不欲得好家。不欲得好乘。不欲
^pb得好衣被。不欲得好飲食。不欲得好五欲功
德。所以者何。以不至心故行施也。居士。當知
受報如是。居士。若行妙施。信施．故施．自手施．
自往施．思惟施．由信施．觀業果報施者。當觀
如是受報。心欲得好家。欲得好乘。欲得好衣
^pb被。欲得好飲食。欲得好五欲功德。所以者何。
以其至心故行施也。居士。當知受報如是。　居
士。昔過去時有梵志大長者。名曰隨藍。極大
富樂。資財無量。封戶食邑多諸珍寶。畜牧產
業不可稱計。彼行布施其像如是。八萬四千
^pb金缽盛滿碎銀。行如是大施。八萬四千銀缽
盛滿碎金。行如是大施。八萬四千金缽盛滿
碎金。行如是大施。八萬四千銀缽盛滿碎銀。
行如是大施。八萬四千象。莊珓嚴飾。白絡覆
上。行如是大施。八萬四千馬。莊嚴珓飾。白絡
^pb金合霏那。行如是大施。八萬四千牛。衣繩衣
覆。𤛓皆得一斛乳汁。行如是大施。八萬四千
女。姿容端正。睹者歡悅。眾寶瓔珞。嚴飾具足。
行如是大施。況復其餘食噉含消。　居士。若梵
志隨藍行如是大施。若復有施滿閻浮場
^pb凡夫食者。此於彼施為最勝也。居士。若梵志
隨藍行如是大施。及施滿閻浮場凡夫人食。
若復有施一須陀洹食者。此於彼施最為勝
也。居士。若梵志隨藍行如是大施。及施滿閻
浮場凡夫人食。施百須陀洹食。若復有施一
^pb斯陀含食者。此於彼施為最勝也。居士。若梵
志隨藍行如是大施。及施滿閻浮場凡夫人
食。施百須陀洹．百斯陀含食。若復有施一阿
那含食者。此於彼施為最勝也。居士。若梵志
隨藍行如是大施。及施滿閻浮場凡夫人食。
^pb施百須陀洹．百斯陀含．百阿那含食。若復有
施一阿羅訶食者。此於彼施為最勝也。　居士。
若梵志隨藍行如是大施。及施滿閻浮場凡
夫人食。施百須陀洹．百斯陀含．百阿那含．百
阿羅訶食。若復有施一辟支佛食者。此於彼
^pb施為最勝也。居士。若梵志隨藍行如是大施。
及施滿閻浮場凡夫人食。施百須陀洹．百斯
陀含．百阿那含．百阿羅訶．百辟支佛食。若復
有施一如來．無所著．等正覺食者。此於彼施
為最勝也。居士。若梵志隨藍行如是大施。及
^pb施滿閻浮場凡夫人食。施百須陀洹．百斯陀
含．百阿那含．百阿羅訶．百辟支佛食。若有作
房舍。施四方比丘眾者。此於彼施為最勝也。
　居士。若梵志隨藍行如是大施。及施滿閻浮
場凡夫人食。施百須陀洹．百斯陀含．百阿那
^pb含．百阿羅訶．百辟支佛食。作房舍施四方比
丘眾。若有歡喜心歸命三尊佛．法．比丘眾及
受戒者。此於彼施為最勝也。居士。若梵志隨
藍行如是大施。及施滿閻浮場凡夫人食。施
百須陀洹．百斯陀含．百阿那含．百阿羅訶．百
^pb辟支佛食。作房舍施四方比丘眾。歡喜心歸
命三尊佛．法．比丘眾及受戒。若有為彼一切
眾生行於慈心。乃至𤛓頃者。此於彼施為最
勝也。　居士。若梵志隨藍行如是大施。及施滿
閻浮場凡夫人食。施百須陀洹．百斯陀含．百
^pb阿那含．百阿羅訶．百辟支佛食。作房舍施四
方比丘眾。歡喜心歸命三尊佛．法．比丘眾及
受戒。為一切眾生行於慈心。乃至𤛓頃。若有
能觀一切諸法無常．苦．空及非神者。此於彼
施為最勝也。於居士意云何。昔時梵志大長
^pb者名隨藍者。謂異人耶。莫作斯念。所以者何。
當知即是我也。我昔為梵志大長者。名曰隨
藍。居士。我於爾時為自饒益。亦饒益他。饒益
多人。愍傷世間。為天．為人求義及饒益。求安
隱快樂。爾時說法不至究竟。不究竟白
^pb淨．不究竟梵行．不究竟梵行訖。爾時。不離生
老病死．啼哭憂慼。亦未能得脫一切苦。　居士。
我今出世如來．無所著．等正覺．明行成為．善
逝．世間解．無上士．道法御．天人師。號佛．眾祐。
我今自饒益。亦饒益他。饒益多人。愍傷世間。
^pb為天．為人求義及饒益。求安隱快樂。我今說
法得至究竟。究竟白淨．究竟梵行．究竟梵行
訖。我今已離生老病死．啼哭憂慼。我今已得
脫一切苦。　佛說如是。須達哆居士及諸比丘
聞佛所說。歡喜奉行。須達哆經第四竟(一千
^pb五百八十九字)。
^n156中阿含梵志品梵波羅延經第五(第四分別
誦)我聞如是。　一時。佛遊舍衛國。在勝林給孤
獨園。　爾時。拘娑羅國眾多梵志中後彷徉。往
詣佛所。共相問訊。卻坐一面。白曰。瞿曇。欲有
所問。聽我問耶。　世尊告曰。恣汝所問。　時。諸梵
志
^pb問曰。瞿曇。頗今有梵志學故梵志法。為越故
梵志法耶。　世尊答曰。今無梵志學故梵志法。
梵志久已越故梵志法。　時。諸梵志問曰。瞿曇。
云何今無梵志學故梵志法。諸梵志等越故
梵志法來為幾時耶。　彼時。世尊以偈答曰。
^pb所謂昔時有　自調御熱行　捨五欲功德
行清淨梵行　梵行及戒行　率至柔軟性
恕亮無害心　忍辱護其意　昔時有此法
梵志不護此　梵志不守護　所有錢財穀
誦習錢財穀　梵志守此藏　衣色若干種
^pb屋舍及床榻　豐城及諸國　梵志學如是
此梵志莫害　率守護諸法　往到於他門
無有拘制彼　發家乞求法　隨其食時到
梵志住在家　見者欲為施　滿四十八年
行清淨梵行　求索明行成　昔時梵志行
^pb彼不偷財物　　亦無有恐怖
愛愛攝相應　當以共和合　不為煩惱故
怨婬相應法　諸有梵志者　無能行如是
若有第一行　梵志極堅求　彼諸婬欲法
不行乃至夢　彼因此梵行　自稱梵我梵
^pb知彼有此行　慧者當知彼　床薄衣極單
食酥乳命存　乞求皆如法　立齋行布施
齋時無異乞　自於己乞求　立齋行施時
彼不有殺牛　如父母兄弟　及餘有親親
人牛亦如是　彼因是生樂　飲食體有力
^pb乘者安隱樂　知有此義理　莫樂殺於牛
柔軟身極大　精色名稱譽　慇懃自求利
昔時梵志行　梵志為自利　專事及非事
彼當來此世　必度脫此世　彼月過於月
見意趣向彼　遊戲於夜中　嚴飾諸婦人
吉牛圍繞前　　
^pb婦女極端正
人間微妙欲　梵志之常願　具足車乘具
善作縫治好　家居及婚姻　梵志之常願
彼造作此縛　我等從彼來　大王齋行施
莫失其財利　饒財物米穀　若有餘錢財
^pb大王相應此　梵志及車乘　象齋及馬齋
馬齋不障門　聚集作齋施　財物施梵志
彼從此得利　愛樂惜財物　彼以起為欲
數數增長愛　猶如廣池水　及無量財物
如是人有牛　於生生活具　彼造作此縛
^pb我等從彼來　大王齋行施　莫失其財利
饒財物米穀　若汝多有牛　大王相應此
梵志及車乘　無量百千牛　因為齋故殺
頭角無所嬈　牛豬昔時等　往至捉牛角
持利刀殺牛　喚牛及於父　羅剎名曰香
彼喚呼非法　以刀刺牛時
^pb此法行於齋　　越過最在前
無有事而殺　遠離衰退法　昔時有三病
欲不用食者　以憎嫉於牛　起病九十八
如是此增諍　故為智所惡　若人見如是
誰不有憎者　如是此世行　無智最下賤
^pb各各為欲憎　若婦誹謗夫　剎利梵志女
及守護於姓　若犯於生法　自在由於欲
是。梵志。今無梵志學故梵志法。梵志越故
梵志法來爾許時也。　於是。拘娑羅國眾多梵
志白曰。世尊。我已知。善逝。我已解。世尊。我今
^pb自歸於佛．法及比丘眾。唯願世尊受我為優
婆塞。從今日始。終身自歸。乃至命盡。　佛說如
是。彼拘娑羅國眾多梵志及諸比丘聞佛所
說。歡喜奉行。梵波羅延經第五竟(九百五十
九字)。中阿含經卷第三十九(十千六百九字
)(第四分別誦)
^juan40^pb

中阿含經卷第四十
　　　　東晉罽賓三藏瞿曇僧伽提婆譯
^n157梵志品黃蘆園經第六(第四分別誦)我聞如
是。　一時。佛遊鞞蘭若。在黃蘆園中。　爾時。鞞蘭
^pb若梵志年耆宿老。壽將欲過。命垂至盡。年百
二十。拄杖而行。中後彷徉。往詣佛所。共相問
訊。當在佛前倚杖而立。白曰。瞿曇。我聞沙門
瞿曇年幼極少。新出家學。若有名德沙門梵
志親自來詣。而不禮敬。亦不尊重。不從坐起。
^pb不請令坐。瞿曇。此事大為不可。　世尊告曰。梵
志。我初不見天及魔．梵．沙門．梵志。從人至天。
謂自來詣。能令如來禮敬尊重。而從坐起。請
令坐者。梵志。若有來詣。欲令如來禮敬尊重。
而從坐起。請令坐者。彼人必當頭破七分。　梵
志復白。瞿曇無味。　世尊告曰。梵志。有
^pb事令我無味。然不如汝言。若有色味．聲味．香
味．觸味者。彼如來斷智絕滅拔根終不復生。
是謂有事令我無味。然不如汝言。　梵志復白。
瞿曇無恐怖。　世尊告曰。梵志。有事令我無恐
怖。然不如汝言。若有色恐怖。聲．香．味．觸恐怖
^pb者。彼如來斷智絕滅拔根終不復生。是謂有
事令我無恐怖。然不如汝言。　梵志復白。瞿曇
不入胎。　世尊告曰。梵志。有事令我不入胎。然
不如汝言。若有沙門．梵志當來胎床。斷智絕
滅拔根終不復生者。我說彼不入胎。如來當
^pb來胎床。斷智絕滅拔根終不復生。是故令我
不入胎。是謂有事令我不入胎。然不如汝言。
　梵志。我於此眾生無明來。無明樂。無明覆。無
明卵之所裹。我先觀法。我於眾生為最第一。
猶雞生卵。或十或十二。隨時念。隨時覆。隨時
^pb暖。隨時擁護。彼於其後。雞設放逸。於中有雞
子。或以口嘴。或以足爪。啄破其卵。安隱自出。
彼於雞子為最第一。我亦如是。於此眾生無
明來。無明樂．無明覆。無明卵之所裹。我先觀
法。我於眾生為最第一。　梵志。我持蒿草往詣
^pb覺樹。布草樹下。敷尼師檀。結加趺坐。不破正
坐。要至漏盡。我不破正坐。要至漏盡。我正坐
已。離欲．離惡不善之法。有覺．有觀。離生喜．樂。
逮初禪成就遊。是謂我爾時獲第一增上心。
即於現法得安樂居。易不難得。樂住無怖。安
^pb隱快樂。令昇涅槃。復次。梵志。我覺．觀已息。內
靜．一心。無覺．無觀。定生喜．樂。逮第二禪成就
遊。是謂我爾時獲第二增上心。即於現法得
安樂居。易不難得。樂住無怖。安隱快樂。令昇
涅槃。　復次。梵志。我離於喜欲捨無求遊。正念
^pb正智而身覺樂。謂聖所說．聖所捨．念．樂住．室。
逮第三禪成就遊。是謂我爾時獲第三增上
心。即於現法得安樂居。易不難得。樂住無怖。
安隱快樂。令昇涅槃。復次。梵志。我樂滅．苦滅。
喜．憂本已滅。不苦不樂．捨．念．清淨。逮第四禪
^pb成就遊。是謂我爾時獲第四增上心。即於現
法得安樂居。易不難得。樂住無怖。安隱快樂。
令昇涅槃。　復次。梵志。我已得如是定心清淨。
無穢無煩。柔軟善住。得不動心。覺憶宿命智
通作證。我有行有相貌。憶本無量昔所經歷。
^pb謂一生．二生．百生．千生．成劫．敗劫．無量成敗
劫。彼眾生名某。彼昔更歷。我曾生彼。如是姓．
如是字．如是生．如是飲食．如是受苦樂．如是
長壽．如是久住．如是壽訖。此死生彼。彼死生
此。我生在此。如是姓．如是字．如是生．如是飲
^pb食．如是受苦樂．如是長壽．如是久住．如是壽
訖。是謂我爾時初夜得此第一明達。以本無
放逸。樂住遠離。修行精懃。謂無智滅而智生。
闇壞而明成。無明滅而明生。謂憶宿命智作
證明達。　復次。梵志。我已得如是定心清淨。無
^pb穢無煩。柔軟善住。得不動心。學於生死智通
作證。我以清淨天眼出過於人。見此眾生死
時生時。好色惡色。妙與不妙。往來善處及不
善處。隨此眾生之所作業。見其如真。若此眾
生成就身惡口．意惡行。誹謗聖人。邪見。成就
^pb邪見業。彼因緣此。身壞命終。必至惡處。生地
獄中。若此眾生成就身妙行。口．意妙行。不誹
謗聖人。正見。成就正見業。彼因緣此。身壞命
終。必昇善處。上生天中。是謂我爾時中夜得
此第二明達。以本無放逸。樂住遠離。修行
^pb精勤。謂無智滅而智生。闇壞而明成。無明滅
而明生。謂生死智作證明達。　復次。梵志。我已
得如是定心清淨。無穢無煩。柔軟善住。得不
動心。學於漏盡智通作證。我知此苦如真。知
此苦習。知此苦滅。知此苦滅道如真。知此漏
^pb如真。知此漏習。知此漏滅。知此漏滅道如真。
我如是知．如是見。欲漏心解脫。有漏．無明漏
心解脫。解脫已。便知解脫。生已盡。梵行已立。
所作已辦。不更受有。知如真。是謂我爾時後
夜得此第三明達。以本無放逸。樂住遠離。修
^pb行精勤。謂無智滅而智生。闇壞而明成。無明
滅而明生。謂漏盡智作證明達。　復次。梵志。若
有正說而說不癡法。眾生生世。一切眾生最
勝。不為苦樂所覆。當知正說者即是我也。所
以者何。我說不癡法。眾生生世。一切眾生最
^pb勝。不為苦樂所覆。　於是。鞞蘭若梵志即便捨
杖。稽首佛足。白世尊曰。世尊為第一。世尊為
大。世尊為最。世尊為勝。世尊為等。世尊為不
等。世尊無與等等。世尊無障。世尊無障人。世
尊。我今自歸於佛．法及比丘眾。唯願世尊受
^pb我為優婆塞。從今日始。終身自歸。乃至命盡。
　佛說如是。鞞蘭若梵志及諸比丘聞佛所說。
歡喜奉行。黃蘆園經第六竟(千六百二字)。
^n158中阿含梵志品頭那經第七(第四分別誦)我
聞如是。　一時。佛遊舍衛國。在勝林給孤獨園。
^pb　爾時。頭那梵志中後彷徉。往詣佛所。共相問
訊。卻坐一面。世尊問曰。頭那。若有問汝是梵
志耶。汝梵志汝自稱說。　梵志頭那答曰。瞿曇。
若有正稱說梵志者。為父母所舉。受生清淨。
乃至七世父母不絕種族。生生無惡。博聞
^pb總持。誦過四典經。深達因．緣．正．文．戲五句說。
瞿曇。正稱說梵志者。即是我也。所以者何。我
為父母所舉。受生清淨。乃至七世父母不絕
種族。生生無惡。博聞總持。誦過四典經。深達
因．緣．正．文．戲五句說。　世尊告曰。頭那。我今問
^pb汝。隨所解答。頭那。於意云何。若昔有梵志壽
終命過。誦持經書。流布經書。誦習典經。所謂
夜吒．婆摩．婆摩提婆．毗奢蜜哆邏．夜陀揵尼．
應疑羅娑．婆私吒．迦葉．婆羅婆．婆和。謂此施
設五種梵志。有梵志猶如梵。有梵志似如天。
^pb有梵志不越界。有梵志越界。有梵志旃茶羅
第五。頭那。此五種梵志。汝為似誰。　頭那白曰。
瞿曇略說此義。不廣分別。我不能知。唯願沙
門瞿曇善說。令我知義。　世尊告曰。頭那。諦聽。
善思念之。我當為汝廣分別說。　頭那白曰。唯
^pb然。瞿曇。頭那梵志受教而聽。　佛言。頭那。云何
梵志猶如梵耶。若有梵志為父母所舉。受生
清淨。乃至七世父母不絕種族。生生無惡。彼
四十八年行童子梵行。欲得經書。誦習典經。
彼得經書。誦習典經已。為供養師求乞財物。
^pb如法。非不如法。云何不如法。非田作。非治生。
非書。非算。非數。非印。非手筆。非文章。非經。非
詩。非以刀杖。非王從事。如法求乞。求乞財物
供養於師。布施財物已。心與慈俱。遍滿一方
成就遊。如是二三四方。四維上下。普周一切。
^pb心與慈俱。無結無怨。無恚無諍。極廣甚大。無
量善修。遍滿一切世間成就遊。如是悲．喜心
與捨俱。無結無怨。無恚無諍。極廣甚大。無量
善修。遍滿一切世間成就遊。頭那。如是梵志
猶如梵也。　頭那。云何梵志似如天耶。若有梵
^pb志為父母所舉。受生清淨。乃至七世父母不
絕種族。生生無惡。彼四十八年行童子梵行。
欲得經書。誦習典經。彼得經書。誦習典經已。
為供養師求乞財物。如法。非不如法。云何不
如法。非田作。非治生。非書。非算。非數。非印。非
^pb手筆。非文章。非經。非詩。非以刀杖。非王從事。
如法求乞。求乞財物供養於師。布施財物已。
行身妙行。口．意妙行。行身妙行。口．意妙行已。
彼因緣此。身壞命終。必昇善處。上生天中。頭
那。如是梵志似如天也。　頭那。云何梵志不越
^pb界耶。若有梵志為父母所舉。受生清淨。乃至
七世父母不絕種族。生生無惡。彼四十八年
行童子梵行。欲得經書。誦習典經。彼得經書。
誦習典經已。為供養師求乞財物。如法。非不
如法。云何不如法。非田作。非治生。非書。非算。

^pb非數。非印。非手筆。非文章。非經。非詩。非以刀
杖。非王從事。如法求乞。求乞財物供養於師。
布施財物已。為自求妻。如法。非不如法。云何
不如法。梵志不如是。意向梵志女。令更相愛。
相攝合會。彼趣梵志女。非不梵志女。亦非剎
^pb利女。不懷妊。不產生。頭那。以何等故梵志非
趣懷妊。莫令彼男及以女人名不淨婬。是故
梵志非趣懷妊。頭那。以何等故梵志非趣產
生。莫令彼男及以女人名不淨恚。是故梵志
不趣產生。頭那。彼所趣向。不為財物。不為憍
^pb驁。不為莊嚴。不為珓飾。但為子故。彼生子已。
若有故梵志要誓處所界障。住彼．持彼。不越
於彼。頭那。如是梵志不越界也。　頭那。云何梵
志為越界耶。若有梵志為父母所舉。受生清
淨。乃至七世父母不絕種族。生生無惡。彼
^pb四十八年行童子梵行。欲得經書。誦習典經。
彼得經書。誦習典經已。為供養師求乞財物。
如法。非不如法。云何不如法。非田作。非治生。
非書。非算。非數。非印。非手筆。非文章。非經。非
詩。非以刀杖。非王從事。如法求乞。求乞財物
^pb供養於師。布施財物已。為自求妻。如法。非不
如法。云何不如法。梵志不如是。意向梵志女。
令更相愛。相攝合會。彼趣梵志女。非不梵志
女。亦非剎利女。不懷妊。不產生。頭那。以何等
故梵志不趣懷妊。莫令彼男及以女人名不
^pb淨婬。是故梵志不趣懷妊。頭那。以何等故梵
志不趣產生。莫令彼男及以女人名不淨恚。
是故梵志不趣產生。頭那。彼所趣向。不為財
物。不為憍驁。不為莊嚴。不為珓飾。但為子故。
彼生子已。若有故梵志要誓處所界障。不住
^pb止彼。不受持彼。便越於彼。頭那。如是梵志名
越界也。　頭那。云何梵志梵志旃茶羅。若有梵
志為父母所舉。受生清淨。乃至七世父母不
絕種族。生生無惡。彼四十八年行童子梵行。
欲得經書。誦習典經。彼得經書。誦習典經已。
^pb為供養師求乞財物。如法。非不如法。云何不
如法。非田作。非治生。非書。非算。非數。非印。非
手筆。非文章。非經。非詩。非以刀杖。非王從事。
如法求乞。求乞財物供養於師。布施財物已。
為自求妻。如法。非不如法。云何不如法。梵志
^pb不如是。意向梵志女。令更相愛攝合會。趣彼
梵志女。非不梵志女。亦不剎利女。不懷妊。不
產生。頭那。以何等故梵志不趣懷妊。莫令彼
男及以女人名不淨婬。是故梵志不趣懷妊。
頭那。以何等故梵志不趣產生。莫令彼男
^pb及以女人名不淨恚。是故梵志不趣產生。頭
那。彼所趣向。不為財物。不為憍驁。不為莊嚴。
不為珓飾。但為子故。彼生子已。作王相應事．
賊相應事．邪道相應事。作如是說。梵志應作
一切事。梵志不以此染著。亦不穢污。猶若如
^pb火。淨亦燒。不淨亦燒。梵志不應作一切事。梵
志不以此染著。亦不穢污。頭那。如是梵志梵
志旃茶羅。頭那。此五種梵志。汝為似誰。　頭那
白曰。瞿曇。說此最後梵志旃茶羅者。我尚不
及。況復餘耶。世尊。我已知。善逝。我已解。世尊。
^pb我今自歸於佛．法及比丘眾。唯願世尊受我
為優婆塞。從今日始。終身自歸。乃至命盡。　佛
說如是。頭那梵志聞佛所說。歡喜奉行。頭那
經第七竟(千八百五十字)。
^n159中阿含梵志品阿伽羅訶那經第八(第四分
別誦)我聞如是。　一時。佛遊舍衛國。在勝林給
孤獨
^pb園。　爾時。阿伽羅訶那梵志中後彷徉。往詣佛
所。共相問訊。卻坐一面。白曰。瞿曇。欲有所問。
聽乃敢陳。　世尊告曰。恣汝所問。　梵志即便問
曰。瞿曇。梵志經典何所依住。　世尊答曰。梵志
經典依於人住。　梵志即復問曰。瞿曇。人何所
^pb依住。　世尊答曰。人依稻麥住。　梵志即復問曰。
瞿曇。稻麥何所依住。　世尊答曰。稻麥依地住。
　梵志即復問曰。瞿曇。地何所依住。　世尊答曰。
地依水住。　梵志即復問曰。瞿曇。水何所依住。
　世尊答曰。水依風住。　梵志即復問曰。瞿曇。風
^pb何所依住。　世尊答曰。風依空住。　梵志即復問
曰。瞿曇。空何所依住。　世尊答曰。空無所依。但
因日月。故有虛空。　梵志即復問曰。瞿曇。日月
何所依住。　世尊答曰。日月依於四天王住。　梵
志即復問曰。瞿曇。四王天何所依住。　世尊答
^pb曰。四王天依三十三天住。　梵志即復問曰。瞿
曇。三十三天何所依住。　世尊答曰。三十三天
依㷿天住。　梵志即復問曰。瞿曇。㷿天何所依
住。　世尊答曰。㷿天依兜瑟哆天住。　梵志即復
問曰。瞿曇。兜瑟哆天何所依住。　世尊答曰。兜
^pb瑟哆天依化樂天住。　梵志即復問曰。瞿曇。化
樂天何所依住。　世尊答曰。化樂天依他化樂
天住。　梵志即復問曰。瞿曇。他化樂天何所依
住。　世尊答曰。他化樂天依梵世住。　梵志即復
問曰。瞿曇。梵世何所依住。世尊答曰。梵世依
^pb於大梵住。　梵志即復問曰。瞿曇。大梵何所依
住。　世尊答曰。大梵依於忍辱溫良住。　梵志即
復問曰。瞿曇。忍辱溫良何所依住。　世尊答曰。
忍辱溫良依涅槃住。　梵志即復問曰。瞿曇。涅
槃何所依住。　世尊告曰。梵志意欲依
^pb無窮事。汝今從我受問無邊。然涅槃者無所
依住。但涅槃滅訖。涅槃為最。梵志。以此義故。
從我行梵行。　梵志白曰。世尊。我已知。善逝。我
已解。世尊。我今自歸於佛．法及比丘眾。唯願
世尊受我為優婆塞。從今日始。終身自歸。乃
^pb至命盡。　佛說如是。阿伽羅訶那梵志聞佛所
說。歡喜奉行。阿伽羅訶那經第八竟(六百三
十四字)。
^n160中阿含梵志品阿蘭那經第九(第四分別誦
)我聞如是。　一時。佛遊舍衛國。在勝林給孤獨
^pb園。　爾時。諸比丘於中食後集坐講堂。論如是
事。諸賢。甚奇。甚奇。人命極少。要至後世。應作
善事。應行梵行。生無不死。然今世人於法行．
於義行．於善行．於妙行。無為無求。　彼時。世尊
在晝行處。以淨天耳出過於人。聞諸比丘於
中食後集坐講堂。論如是事。諸賢。甚奇。甚奇。

^pb人命極少。要至後世。應作善事。應行梵行。生
無不死。然今世人於法行．於義行．於善行．於
妙行。無為無求。　世尊聞已。則於晡時從燕坐
起。往詣講堂。在比丘眾前敷座而坐。問諸比
丘。汝論何事。以何等故集坐講堂。　時。諸比丘
^pb白曰。世尊。我等眾比丘於中食後集坐講堂。
論如是事。諸賢。甚奇。甚奇。人命極少。要至後
世。應作善事。應行梵行。生無不死。然今世人
於法行．於義行．於善行．於妙行。無為無求。世
尊。我等共論此事。以此事故集坐講堂。　世尊
^pb歎曰。善哉。善哉。比丘。謂汝作是說。諸賢。甚奇。
甚奇。人命極少。要至後世。應作善事。應行梵
行。生無不死。然今世人於法行．於義行．於善
行．於妙行。無為無求。所以者何。我亦如是說。
甚奇。甚奇。人命極少。要至後世。應作善事。應
^pb行梵行。生無不死。然今世人於法行．於義行．
於善行．於妙行。無為無求。所以者何。乃過去
世時。有眾生壽八萬歲。比丘。人壽八萬歲時。
此閻浮洲極大豐樂。饒財珍寶。村邑相近。如
雞一飛。比丘。人壽八萬歲時。女年五百乃當
^pb出嫁。比丘。人壽八萬歲時。唯有如是病。謂寒．
熱．大小便．欲．不食．老。更無餘患。　比丘。人壽八
萬歲時。有王名拘牢婆。為轉輪王。聰明智慧。
有四種軍。整御天下。由己自在。如法法王成
就七寶。彼七寶者。輪寶．象寶．馬寶．珠寶．女寶．
^pb居士寶．主兵臣寶。是謂為七。千子具足。顏貌
端正。勇猛無畏。能伏他眾。必當統領此一切
地。乃至大海。不以刀杖。以法教令。令得安隱。
　比丘。拘牢婆王有梵志。名阿蘭那大長者。為
父母所舉。受生清淨。乃至七世父母不絕種
^pb族。生生無惡博聞總持。誦過四典經。深達因．
緣．正．文．戲五句說。比丘。梵志阿蘭那有無量
百千摩納磨。梵志阿蘭那為無量百千摩納
磨住一無事處。教學經書。　爾時。梵志阿蘭那
獨住靜處。燕坐思惟。心作是念。甚奇。甚奇。人
^pb命極少。要至後世。應作善事。應行梵行。生無
不死。然今世人於法行．於義行．於善行．於妙
行。無為無求。我寧可剃除鬚髮。著袈裟衣。至
信．捨家．無家．學道。於是。梵志阿蘭那往至若
干國眾多摩納磨所。而語彼曰。諸摩納磨。我
^pb獨住靜處。燕坐思惟。心作是念。甚奇。甚奇。人
命極少。要至後世。應作善事。應行梵行。生無
不死。然今世人於法行．於義行．於善行．於妙
行。無為無求。我今寧可剃除鬚髮。著袈裟衣。
至信．捨家．無家．學道。諸摩納磨。我今欲剃除
^pb鬚髮。著袈裟衣。至信．捨家．無家．學道。汝等當
作何等。　彼若干國眾多摩納磨白曰。尊師。我
等所知。皆蒙師恩。若尊師剃除鬚髮。著袈裟
衣。至信．捨家．無家．學道者。我等亦當剃除鬚
髮。著袈裟衣。至信．捨家．無家。從彼尊師出家
^pb學道。於是。梵志阿蘭那則於後時剃除鬚髮。
著袈裟衣。至信．捨家．無家．學道。彼若干國眾
多摩納磨亦剃除鬚髮。著袈裟衣。至信．捨家．
無家。從彼尊師梵志阿蘭那出家學道。是為
尊師阿蘭那。是為尊師阿蘭那弟子名號生
^pb也。　爾時。尊師阿蘭那為弟子說法。諸摩納磨。
甚奇。甚奇。人命極少。要至後世。應作善事。應
行梵行。生無不死。然今世人於法行．於義行．
於善行．於妙行。無為無求。爾時。尊師阿蘭那
為弟子說法。諸摩納磨。甚奇。甚奇。人命極少。

^pb要至後世。應作善事。應行梵行。生無不死。然
今世人於法行．於義行．於善行．於妙行。無為
無求。如是尊師阿蘭那為弟子說法。　復次。尊
師阿蘭那為弟子說法。摩納磨。猶如朝露渧
在草上。日出則消。暫有不久。如是。摩納磨。人
^pb命如朝露。甚為難得。至少少味。大苦災患。災
患甚多。如是尊師阿蘭那為弟子說法。復次。
尊師阿蘭那為弟子說法。摩納磨。猶大雨時。
渧水成泡。或生或滅。如是。摩納磨。人命如泡。
甚為難得。至少少味。大苦災患。災患甚多。如
^pb是尊師阿蘭那為弟子說法。復次。尊師阿蘭
那為弟子說法。摩納磨。猶如以杖投著水中。
還出至速。如是。摩納磨。人命如杖。投水出速。
甚為難得。至少少味。大苦災患。災患甚多。如
是尊師阿蘭那為弟子說法。　復次。尊師阿蘭
^pb那為弟子說法。摩納磨。猶新瓦杅。投水即出。
著風熱中。乾燥至速。如是。摩納磨。人命如新
瓦杅。水漬速燥。甚為難得。至少少味。大苦災
患。災患甚多。如是尊師阿蘭那為弟子說法。
復次。尊師阿蘭那為弟子說法。摩納磨。猶如
^pb小段肉著大釜水中。下熾然火。速得消盡。如
是。摩納磨。人命如肉消。甚為難得。至少少味。
大苦災患。災患甚多。如是尊師阿蘭那為弟
子說法。復次。尊師阿蘭那為弟子說法。摩納
磨。猶縛賊送至標下殺。隨其舉足。步步趣死。
^pb步步趣命盡。如是。摩納磨。人命如賊。縛送標
下殺。甚為難得。至少少味。大苦災患。災患甚
多。如是尊師阿蘭那為弟子說法。　復次。尊師
阿蘭那為弟子說法。摩納磨。猶如屠兒牽牛
殺之。隨其舉足。步步趣死。步步趣命盡。如是。
摩
^pb納磨。人命如牽牛殺。甚為難得。至少少味。大
苦災患。災患甚多。如是尊師阿蘭那為弟子
說法。復次。尊師阿蘭那為弟子說法。摩納摩。
猶如機織。隨其行緯。近成近訖。如是。摩納磨。
人命如機織訖。甚為難得。至少少味。大苦災
^pb患。災患甚多。如是尊師阿蘭那為弟子說法。
復次。尊師阿蘭那為弟子說法。摩納磨。猶如
山水。瀑漲流疾。多有所漂。水流速駃。無須臾
停。如是。摩納磨。人壽行速。去無一時住。如是。
摩納磨。人命如駃水流。甚為難得。至少少味。
^pb大苦災患。災患甚多。如是尊師阿蘭那為弟
子說法。　復次。尊師阿蘭那為弟子說法。摩納
磨。猶如夜闇以杖投地。或下頭墮地。或上頭
墮地。或復臥墮。或墮淨處。或墮不淨處。如是。
摩納磨。眾生為無明所覆。為愛所繫。或生泥
^pb犁。或生畜生。或生餓鬼。或生天上。或生人間。
如是。摩納磨。人命如闇杖投地。甚為難得。至
少少味。大苦災患。災患甚多。如是尊師阿蘭
那為弟子說法。　復次。尊師阿蘭那為弟子說
法。摩納磨。我於世斷除貪伺。心無有諍。見他
^pb財物諸生活具。不起貪伺。欲令我得。我於貪
伺淨除其心。如是瞋恚．睡眠．調悔。我於世斷
疑度惑。於諸善法無有猶豫。我於疑惑淨除
其心。摩納磨。汝等於世亦當斷除貪伺。心無
有諍。見他財物諸生活具。不起貪伺。欲令我
^pb得。汝於貪伺淨除其心。如是瞋恚．睡眠．調悔。
汝於世斷疑度惑。於諸善法無有猶豫。如是
尊師阿蘭那為弟子說法。復次。尊師阿蘭那
為弟子說法。摩納磨。我心與慈俱。遍滿一方
成就遊。如是二三四方。四維上下。普周一切。

^pb心與慈俱。無結無怨。無恚無諍。極廣甚大。無
量善修。遍滿一切世間成就遊。如是悲．喜心
與捨俱。無結無怨。無恚無諍。極廣甚大。無量
善修。遍滿一切世間成就遊。摩納磨。汝等亦
當心與慈俱。遍滿一方成就遊。如是二三四
^pb方。四維上下。普周一切。心與慈俱。無結無怨。
無恚無諍。極廣甚大。無量善修。遍滿一切世
間成就遊。如是悲．喜心與捨俱。無結無怨。無
恚無諍。極廣甚大。無量善修。遍滿一切世間
成就遊。如是尊師阿蘭那為弟子說法。　復次。
^pb尊師阿蘭那為弟子說梵世法。若尊師阿蘭
那為說梵世法時。諸弟子等有不具足奉行
法者。彼命終已。或生四王天。或生三十三天。
或生㷿天。或生兜瑟哆天。或生化樂天。或生
他化樂天。若尊師阿蘭那為說梵世法時。
^pb諸弟子等設有具足奉行法者。修四梵室。捨
離於欲。彼命終已。得生梵天。爾時。尊師阿蘭
那而作是念。我不應與弟子等同。俱至後世
共生一處。我今寧可更修增上慈。修增上慈
已。命終得生晃昱天中。　尊師阿蘭那則於後
^pb時更修增上慈。修增上慈已。命終得生晃昱
天中。尊師阿蘭那及諸弟子學道不虛。得大
果報。比丘。於意云何。昔時尊師阿蘭那者謂
異人耶。莫作斯念。所以者何。比丘。當知即是
我也。我於爾時名尊師阿蘭那。我於爾時有
^pb無量百千弟子。我於爾時為諸弟子說梵世
法。　我說梵世法時。諸弟子等有不具足奉行
法者。彼命終已。或生四王天。或生三十三天。
或生㷿天。或生兜瑟哆天。或生化樂天。或生
他化樂天。我說梵世法時。諸弟子等設有
^pb具足奉行法者。修四梵室。捨離於欲。彼命終
已。得生梵天。我於爾時而作是念。我不應與
弟子等同。俱至後世共生一處。我今寧可更
修增上慈。修增上慈已。命終得生晃昱天中。
我於後時更修增上慈。修增上慈已。命終得
^pb生晃昱天中。我於爾時及諸弟子學道不虛。
得大果報。　我於爾時自饒益。亦饒益他。饒益
多人。愍傷世間。為天為人求義及饒益。求安
隱快樂。我於爾時說法不至究竟。不究竟白
淨．不究竟梵行．不究竟梵行訖。我於爾時不
^pb離生老病死．啼哭憂慼。亦未能得脫一切苦。
比丘。我今出世。如來．無所著．等正覺．明行成
為．善逝．世間解．無上士．道法御．天人師。號佛．
眾祐。我今自饒益。亦饒益他。饒益多人。愍傷
世間。為天為人求義及饒益。求安隱快樂。我
^pb今說法得至究竟。究竟白淨．究竟梵行．究竟
梵行訖。我今已離生老病死．啼哭憂慼。我今
已得脫一切苦。　比丘。若有正說者。人命極少。
要至後世。應行善事。應行梵行。生無不死。比
丘。今是正說。所以者何。今若有長壽。遠至百
^pb歲。或復小過者。若有長壽者。命存三百時。春
時百．夏時百．冬時百。是命存千二百月。春四
百月．夏四百．冬四百。命存千二百月者。命存
二千四百半月。春八百．夏八百．冬八百。命存
二千四百半月者。三萬六千晝夜。春萬二千．
^pb夏萬二千．冬萬二千。命存三萬六千晝夜者。
七萬二千食。及障礙及母乳。　於有障礙。苦不
食。瞋不食。病不食。有事不食。行來不食。至王
間不食。齋日不食。不得者不食。是謂比丘一
百歲命存百歲數．時數．歲時數．月數．半月數．
月
^juan41^pb
^pb半月數．晝數．夜數．晝夜數．食數．障礙數．食障
礙數。比丘。若有尊師所為弟子起大慈哀。憐
念愍傷。求義及饒益。求安隱快樂者。我今已
作。汝亦當復作。至無事處．山林樹下．空安靜
處。燕坐思惟。勿得放逸。懃加精進。莫令後悔。
^pb此是我之教敕。是我訓誨。　佛說如是。彼諸比
丘聞佛所說。歡喜奉行。阿蘭那經第九竟(三
千二百九十一字)。
中阿含經卷第四十(七千
三百七十三字)(第四分別誦)
^pb中阿含經卷第
四十一
　　　　東晉罽賓三藏瞿曇僧伽提婆譯
^n161梵志品梵摩經第十(第四分別誦)我聞如是。
　一時。佛遊鞞陀提國。與大比丘眾俱。　爾時。彌
薩羅有梵志。名曰梵摩。極大富樂。資財無量。
畜牧產業不可稱計。封戶食邑種種具足食
豐。彌薩羅乃至水草木。謂摩竭陀王未生怨
鞞陀提子特與梵封。梵志梵摩有一摩納。名
優多羅。為父母所舉。受生清淨。乃至七世父
母不絕種族。生生無惡。博聞總持。誦過四典
經。深達因．緣．正．文．戲五句說。　梵志梵摩聞有
沙門瞿曇釋種子捨釋宗族。剃除鬚髮。著袈
裟衣。至信．捨家．無家．學道。遊鞞陀提國。與大
比丘眾俱。彼沙門瞿曇有大名稱。周聞十方。
彼沙門瞿曇如來．無所著．等正覺．
^pb明行成為．善逝．世間解．無上士．道法御．天人
師。號佛．眾祐。彼於此世。天及魔．梵．沙門．梵志。
從人至天。自知自覺。自作證成就遊。彼說法。
初妙．中妙．竟亦妙。有義有文。具足清淨。顯現
梵行。　復次。聞彼沙門瞿曇成就三十二大人
^pb之相。若成就大人相者。必有二處真諦不虛。
若在家者。必為轉輪王。聰明智慧。有四種軍。
整御天下。由己自在。如法法王成就七寶。彼
七寶者。輪寶．象寶．馬寶．珠寶．女寶．居士寶．主
兵臣寶。是謂為七。千子具足。顏貌端政。勇猛
^pb無畏。能伏他眾。彼必統領此一切地乃至大
海。不以刀杖。以法教令。令得安隱。若剃除鬚
髮。著袈裟衣。至信．捨家．無家．學道者。必得如
來．無所著．等正覺。名稱流布。周聞十方。　梵志
梵摩聞已。告曰。優多羅。我聞如是。彼沙門瞿
^pb曇釋種子捨釋宗族。剃除鬚髮。著袈裟衣。至
信．捨家．無家．學道。遊鞞陀提國。與大比丘眾
俱。優多羅。彼沙門瞿曇有大名稱。周聞十方。
彼沙門瞿曇如來．無所著．等正覺．明行成為．
善逝．世間解．無上士．道法御．天人師。號佛．眾
^pb祐。彼於此世。天及魔．梵．沙門．梵志。從人至天。
自知自覺。自作證成就遊。彼說法。初妙．中妙
竟亦妙。有義有文。具足清淨。顯現梵行。　復次。
優多羅。彼沙門瞿曇成就三十二大人之相。
若成就大人相者。必有二處真諦不虛。若在
^pb家者。必為轉輪王。聰明智慧。有四種軍。整御
天下。由己自在。如法法王成就七寶。彼七寶
者。輪寶．象寶．馬寶．珠寶．女寶．居士寶．主兵臣
寶。是謂為七。千子具足。顏貌端政。勇猛無畏。
能伏他眾。彼必統領此一切地乃至大海。不
^pb以刀杖。以法教令。令得安隱。若剃除鬚髮。著
袈裟衣。至信．捨家．無家．學道者。必得如來．無
所著．等正覺。名稱流布。周聞十方。　優多羅。汝
受持諸經。有三十二大人之相。若成就大人
相者。必有二處真諦不虛。若在家者。必為轉
^pb輪王。聰明智慧。有四種軍。整御天下。由己自
在。如法法王成就七寶。彼七寶者。輪寶．象寶．
馬寶．珠寶．女寶．居士寶．主兵臣寶。是謂為七。
千子具足。顏貌端政。勇猛無畏。能伏他眾。彼
必統領此一切地乃至大海。不以刀杖。以法
^pb教令。令得安隱。若剃除鬚髮。著袈裟衣。至信．
捨家．無家．學道者。必得如來．無所著．等正覺。
名稱流布。周聞十方。　優多羅答曰。唯然。世尊。
我受持諸經。有三十二大人之相。若成就大
人相者。必有二處真諦不虛。若在家者。必為
轉
^pb輪王。聰明智慧。有四種軍。整御天下。由己自
在。如法法王成就七寶。彼七寶者。輪寶．象寶．
馬寶．珠寶．女寶．居士寶．主兵臣寶。是謂為七。
千子具足。顏貌端政。勇猛無畏。能伏他眾。彼
必統領此一切地乃至大海。不以刀杖。以法
^pb教令。令得安隱。若剃除鬚髮。著袈裟衣。至信．
捨家．無家．學道者。必得如來．無所著．等正覺。
名稱流布。周聞十方。　梵志梵摩告曰。優多羅。
汝往詣彼沙門瞿曇所。觀彼沙門瞿曇為如
是。為不如是。實有三十二大人相耶。　優多羅
^pb摩納聞已。稽首梵志梵摩足。繞三匝而去。往
詣佛所。共相問訊。卻坐一面。觀世尊身三十
二相。彼見世尊身有三十相。於二相疑惑。陰
馬藏及廣長舌。世尊念曰。此優多羅於我身
觀三十二相。彼見有三十相。於二相疑惑。
^pb陰馬藏及廣長舌。我今寧可斷其疑惑。世尊
知已。即如其像作如意足。如其像作如意足
已。令優多羅摩納見我身陰馬藏及廣長舌。
　於是。世尊即如其像作如意足。如其像作如
意足已。優多羅摩納見世尊身陰馬藏及廣
^pb長舌。廣長舌者。從口出舌。盡覆其面。優多羅
摩納見已。而作是念。沙門瞿曇成就三十二
大人之相。若成就大人相者。必有二處真諦
不虛。若在家者。必為轉輪王。聰明智慧。有四
種軍。整御天下。由己自在。如法法王成就七
^pb寶。彼七寶者。輪寶．象寶．馬寶．珠寶．女寶．居士
寶．主兵臣寶。是謂為七。千子具足。顏貌端政。
勇猛無畏。能伏他眾。彼必統領此一切地乃
至大海。不以刀杖。以法教令。令得安隱。若剃
除鬚髮。著袈裟衣。至信．捨家．無家．學道者。必
^pb得如來．無所著．等正覺。名稱流布。周聞十方。
　優多羅摩納復作是念。我寧可極觀威儀禮
節。及觀遊行所趣。於是。優多羅摩納尋隨佛
行。於夏四月觀威儀禮節。及觀遊行所趣。優
多羅摩納過夏四月。悅可世尊威儀禮節。及
^pb觀遊行所趣。白曰。瞿曇。我今有事。欲還請辭。
　世尊告曰。優多羅。汝去隨意。　優多羅摩納聞
世尊所說。善受善持。即從坐起。繞三匝而去。
往詣梵志梵摩所。稽首梵志梵摩足。卻坐一
面。　梵志梵摩問曰。優多羅。實如所聞。沙門瞿
^pb曇有大名稱。周聞十方。為如是。為不如是。實
有三十二大人相耶。　優多羅摩納答曰。唯然。
尊。實如所聞。沙門瞿曇有大名稱。周聞十方。
沙門瞿曇如是。非不如是。實有三十二相。尊。
沙門瞿曇足安平立。是謂。尊。沙門瞿曇大人
^pb大人之相。復次。尊。沙門瞿曇足下生輪。輪有
千輻。一切具足。是謂。尊。沙門瞿曇大人大人
之相。復次。尊。沙門瞿曇足指纖長。是謂。尊。沙
門瞿曇大人大人之相。復次。尊。沙門瞿曇足
周正直。是謂。尊。沙門瞿曇大人大人之相。復
^pb次。尊。沙門瞿曇足跟踝後兩邊平滿。是謂。尊。
沙門瞿曇大人大人之相。復次。尊。沙門瞿曇
足兩踝傭。是謂。尊。沙門瞿曇大人大人之相。
復次。尊。沙門瞿曇身毛上向。是謂。尊。沙門瞿
曇大人大人之相。復次。尊。沙門瞿曇手足網
^pb縵。猶如鴈王。是謂。尊。沙門瞿曇大人大人之
相。　復次。尊。沙門瞿曇手足極妙。柔弱軟軟。猶
兜羅華。是謂。尊。沙門瞿曇大人大人之相。復
次。尊。沙門瞿曇肌皮軟細。塵水不著。是謂。尊。
沙門瞿曇大人大人之相。復次。尊。沙門瞿曇
^pb一一毛。一一毛者。身一一孔一毛生。色若紺
青。如螺右旋。是謂。尊。沙門瞿曇大人大人之
相。復次。尊。沙門瞿曇鹿𬧅。猶如鹿王。是謂。尊。
沙門瞿曇大人大人之相。復次。尊。沙門瞿曇
陰馬藏。猶良馬王。是謂。尊。沙門瞿曇大人大
^pb人之相。復次。尊。沙門瞿曇身形圓好。猶尼拘
類樹。上下圓相稱。是謂。尊。沙門瞿曇大人大
人之相。復次。尊。沙門瞿曇身不阿曲。身不曲
者。平立伸手以摩其膝。是謂。尊。沙門瞿曇大
人大人之相。　復次。尊。沙門瞿曇身黃金色。如
^pb紫磨金。是謂。尊。沙門瞿曇大人大人之相。復
次。尊。沙門瞿曇身七處滿。七處滿者。兩手．兩
足．兩肩及項。是謂。尊。沙門瞿曇大人大人之
相。復次。尊。沙門瞿曇其上身大。猶如師子。是
謂。尊。沙門瞿曇大人大人之相。復次。尊。沙
^pb門瞿曇師子頰車。是謂。尊。沙門瞿曇大人大
人之相。復次。尊。沙門瞿曇脊背平直。是謂。尊。
沙門瞿曇大人大人之相。復次。尊。沙門瞿曇
兩肩上連。通頸平滿。是謂。尊。沙門瞿曇大人
大人之相。復次。尊。沙門瞿曇四十齒牙。齒．不
^pb疏齒．白齒．通味第一味。是謂。尊。沙門瞿曇大
人大人之相。復次。尊。沙門瞿曇梵音可愛。其
聲猶如迦羅毘伽。是謂。尊。沙門瞿曇大人大
人之相。　復次。尊。沙門瞿曇廣長舌。廣長舌者。
舌從口出。遍覆其面。是謂。尊。沙門瞿曇大人
^pb大人之相。復次。尊。沙門瞿曇承淚處滿。猶如
牛王。是謂。尊。沙門瞿曇大人大人之相。復次。
尊。沙門瞿曇眼色紺青。是謂。尊。沙門瞿曇大
人大人之相。復次。尊。沙門瞿曇頂有肉髻。團
圓相稱。髮螺右旋。是謂。尊。沙門瞿曇大人大
^pb人之相。復次。尊。沙門瞿曇眉間生毛。潔白右
縈。是謂。尊。沙門瞿曇大人大人之相。是謂。尊。
沙門瞿曇成就三十二大人之相。　若成就大
人相者。必有二處真諦不虛。若在家者。必為
轉輪王。聰明智慧。有四種軍。整御天下。由己
^pb自在。如法法王成就七寶。彼七寶者。輪寶．象
寶．馬寶．珠寶．女寶．居士寶．主兵臣寶。是謂為
七。千子具足。顏貌端政。勇猛無畏。能伏他眾。
彼必統領此一切地乃至大海。不以刀杖。以
法教令。令得安隱。若剃除鬚髮。著袈裟衣。至
^pb信．捨家．無家．學道者。必得如來．無所著．等正
覺。名稱流布。周聞十方。　復次。尊。我見沙門瞿
曇著衣．已著衣。被衣．已被衣。出房．已出房。出
園．已出園。行道至村間。入村．已入村。在巷。入
家．已入家。正床．已正床。坐．已坐。澡手．已澡手。

^pb受飲食．已受飲食。食．已食。澡手咒願。從坐起。
出家．已出家。在巷。出村．已出村。入園．已入園。
入房．已入房。尊。沙門瞿曇著衣齊整。不高不
下。衣不近體。風不能令衣遠離身。尊。沙門瞿
曇被衣齊整。不高不下。衣不近體。風不能令
^pb衣遠離身。尊。沙門瞿曇常著新衣。隨順於聖。
以刀割截。染作惡色。如是彼聖染作惡色。彼
持衣者。不為財物。不為貢高。不為自飾。不為
莊嚴。但為障蔽蚊虻．風日之所觸故。及為慚
愧。覆其身故。　彼出房時。身不低仰。尊。沙門瞿
^pb曇出房時。終不低身。尊。沙門瞿曇若欲行時。
先舉右足。正舉正下。行不擾亂。亦無惡亂。行
時兩踝終不相掁。尊。沙門瞿曇行時不為塵
土所坌。所以者何。以本善行故。彼出園時。身
不低仰。尊。沙門瞿曇出園時。終不低身。往到
^pb村間。身極右旋。觀察如龍。遍觀而觀。不恐不
怖。亦不驚懼。觀於諸方。所以者何。以如來．無
所著．等正覺故。彼入村時。身不低仰。尊。沙門
瞿曇入村時。終不低身。彼在街巷不低視。亦
不仰視。唯直正視。於中不礙所知所見。　尊。沙
^pb門瞿曇諸根常定。所以者何。以本善行故。彼
入家時。身不低仰。尊。沙門瞿曇入家時。終不
低身。尊。沙門瞿曇迴身右旋。正床而坐。彼於
床上不極身力坐。亦不以手案䏶床。彼坐床
已。不悒悒。不煩惱。亦復不樂。受澡水時。不高
^pb不下。不多不少。彼受飲食。不高不下。不多不
少。尊。沙門瞿曇受食平缽。等羹飲食。尊。沙門
瞿曇摶食。齊整徐著口中。摶食未至。不豫張
口。及在口中三嚼而咽。無飯及羹亦不斷碎。
有餘在口。復內後摶。　尊。沙門瞿曇以三事
^pb清淨。食欲得味。不欲染味彼食。不為財物。不
為貢高。不為自飾。不為莊嚴。但欲存身。久住
無患。用止故疹。不起新病。存命無患。有力快
樂。飯食已訖。受洗手水。不高不下。不多不少。
受澡缽水。不高不下。不多不少。彼洗手淨已。
^pb其缽亦淨。洗缽淨已。其手亦淨。拭手已。便拭
缽。拭缽已。便拭手。彼洗拭缽已。安著一面。不
近不遠。不數觀缽。亦不為缽。彼不毀呰此食。
亦不稱譽彼食。但慚默然已。為諸居士說法。
勸發渴仰。成就歡喜。無量方便為彼說法。勸
^pb發渴仰。成就歡喜已。即從坐起。便退而還。彼
出家時。身不低仰。　尊。沙門瞿曇出家時。終不
低身。彼在街巷不低視。亦不仰視。唯直正視。
於中不礙所知所見。尊。沙門瞿曇諸根常定。
所以者何。以本善行故。彼出村時。身不低仰。

^pb尊。沙門瞿曇出村時。終不低身。彼入園時。身
不低仰。尊。沙門瞿曇入園時。終不低身。彼中
食後。收舉衣缽。澡洗手足。以尼師檀著於肩
上。入房宴坐。尊。沙門瞿曇饒益世間故。入房
宴坐。尊。沙門瞿曇則於晡時從宴坐起。面色
^pb光澤。所以者何。以如來．無所著．等正覺故。尊。
沙門瞿曇口出八種音聲。一曰甚深。二曰毘
摩樓簸。三曰入心。四曰可愛。五曰極滿。六曰
活瞿。七曰分了。八曰智也。多人所愛。多人所
樂。多人所念。令得心定。尊。沙門瞿曇隨眾說
^pb法。聲不出眾外。唯在於眾。為彼說法。勸發渴
仰。成就歡喜。無量方便為彼說法。勸發渴仰。
成就歡喜已。即從坐起。還歸本所。尊。沙門瞿
曇其像如是。但有殊勝復過於是。尊。我欲詣
彼沙門瞿曇。從學梵行。　梵志梵摩告曰。隨意。

^pb於是。優多羅摩納稽首梵志梵摩足。繞三匝
而去。往詣佛所。稽首佛足。卻坐一面。白曰。世
尊。願從世尊學道受具足。成就比丘。得從世
尊修行梵行。　於是。世尊度優多羅摩納。令學
道受具足。度優多羅摩納。令學道受具足已。
^pb遊行鞞陀提國。與大比丘眾俱。展轉進前。到
彌薩羅。住彌薩羅大天奈林。　彼彌薩羅梵志．
居士聞沙門瞿曇釋種子捨釋宗族。出家學
道。遊行鞞陀提國。與大比丘眾俱。展轉來至
此彌薩羅。住大天奈林。沙門瞿曇有大名稱。
^pb周聞十方。沙門瞿曇如來．無所著．等正覺．明
行成為．善逝．世間解．無上士．道法御．天人師。
號佛．眾祐。彼於此世。天及魔．梵．沙門．梵志。從
人至天。自知自覺。自作證成就遊。彼說法。初
妙．中妙．竟亦妙。有義有文。具足清淨。顯現梵
^pb行。若有見如來．無所著．等正覺。敬重禮拜。供
養承事者。快得善利。我等寧可共往見彼沙
門瞿曇。禮拜供養。　彼彌薩羅梵志．居士各與
等類眷屬相隨。從彌薩羅出。北行至大天奈
林。欲見世尊禮拜供養。往詣佛已。或有彌薩
^pb羅梵志．居士稽首佛足。卻坐一面。或有與佛
共相問訊。卻坐一面。或有叉手向佛。卻坐一
面。或有遙見佛已。默然而坐。彼彌薩羅梵志．
居士各各坐已。佛為說法。勸發渴仰。成就歡
喜。無量方便為彼說法。勸發渴仰。成就歡喜
^pb已。默然而住。　梵志梵摩聞沙門瞿曇釋種子
捨釋宗族。出家學道。遊行鞞陀提國。與大比
丘眾俱。展轉來至此彌薩羅國。住大天奈林。
彼沙門瞿曇有大名稱。周聞十方。彼沙門瞿
曇如來．無所著．等正覺．明行成為．善逝．世間
^pb解．無上士．道法御．天人師。號佛．眾祐。彼於此
世。天及魔．梵．沙門．梵志。從人至天。自知自覺。
自作證成就遊。彼說法。初妙．中妙．竟亦妙。有
義有文。具足清淨。顯現梵行。若有見如來．無
所著．等正覺。敬重禮拜。供養承事者。快得善
^pb利。我寧可往見沙門瞿曇。禮拜供養。　梵志梵
摩告御者曰。汝速嚴駕。我今欲往詣沙門瞿
曇。　御者受教。即速嚴駕訖。還白曰。嚴駕已畢。
尊自知時。於是。梵摩乘極賢妙車。從彌薩羅
出。北行至大天奈林。欲見世尊禮拜供養。　爾
^pb時。世尊在無量眾前後圍繞而為說法。梵志
梵摩遙見世尊在無量眾前後圍繞而為說
法。見已。恐怖。於是。梵摩即避在道側。至樹下
住。告一摩納。汝往詣彼沙門瞿曇。為我問訊
聖體康強。安快無病。起居輕便。氣力如常耶。

^pb作如是語。瞿曇。我師梵摩問訊聖體康強。安
快無病。起居輕便。氣力如常耶。瞿曇。我師梵
摩欲來見沙門瞿曇。　於是。摩納即受教行。往
詣佛所。共相問訊。卻坐一面。白曰。瞿曇。我師
梵摩問訊聖體康強。安快無病。起居輕便。氣
^pb力如常耶。瞿曇。我師梵摩欲來見沙門瞿曇。
　世尊告曰。摩納。令梵志梵摩安隱快樂。令天
及人．阿修羅．揵沓和．羅剎及餘種種身安隱
快樂。摩納。梵志梵摩欲來隨意。　於是。摩納聞
佛所說。善受善持。即從坐起。繞佛三匝而去。
^pb還詣梵志梵摩所。白曰。尊。我已通沙門瞿曇。
彼沙門瞿曇今住待尊。唯尊知時。　梵志梵摩
即從車下。步詣佛所。彼眾遙見梵志梵摩來。
即從座起。開道避之。所以者何。以有名德及
多識故。　梵志梵摩告彼眾曰。諸賢。各各復
^pb坐。我欲直往見沙門瞿曇。於是。梵摩往詣佛
所。共相問訊。卻坐一面。　爾時。梵摩不壞二根。
眼根及耳根。梵志梵摩坐已。諦觀佛身三十
二相。彼見三十相。於二相有疑。陰馬藏及廣
長舌。梵志梵摩即時以偈問世尊曰。
^pb　如我昔曾所聞　　三十二大人相
　於中求不見二　　尊沙門瞿曇身
　為有陰馬藏不　　一切人尊深密
　云何為人最尊　　不現視微妙舌
　若尊有廣長舌　　唯願令我得見
^pb　今實有疑惑心　　願調御決我疑世尊作是念。
此梵志梵摩求我身三十二相。彼見三十。於
二有疑。陰馬藏及廣長舌。我今寧可除彼疑
惑。世尊知已。作如其像如意足。作如其像如
意足已。梵志梵摩見世尊身陰
^pb馬藏及廣長舌。於中廣長舌者。舌從口出。盡
覆其面。世尊止如意足已。為梵志梵摩說此
頌曰。
　謂汝昔曾所聞　　三十二大人相
　彼一切在我身　　滿具足最上正
^pb　調御斷於我疑　　梵志發微妙信
至難得見聞　最上正盡覺　出世為極難
最上正盡覺　梵志我正覺　無上正法王
志梵摩聞已。而作是念。此沙門瞿曇成就
三十二大人之相。謂成就大人相者。必有二
^pb處真諦不虛。若在家者。必為轉輪王。聰明智
慧。有四種軍。整御天下。如法法王成就七寶。
彼七寶者。輪寶．象寶．馬寶．珠寶．女寶．居士寶．
主兵臣寶。是謂為七。千子具足。顏貌端政。勇
猛無畏。能伏他眾。彼必統領此一切地乃至
^pb大海。不以刀杖。以法教令。令得安隱。若剃除
鬚髮。著袈裟衣。至信．捨家．無家．學道者。必得
如來．無所著．等正覺。名稱流布。周聞十方。　於
是。世尊而作是念。此梵志梵摩長夜無諛諂．
無欺誑。所欲所問者。一切欲知非為觸嬈。彼
^pb亦如是。我寧可說彼甚深阿毘曇。世尊知已。
為梵志梵摩即說頌曰。
現世樂法故　饒益為後世　梵志汝問事
隨本意所思　彼彼諸問事　我為汝斷疑
世尊已許問　梵志梵摩故　便問世尊事
^pb隨本意所思　云何為梵志　三達有何義
以何說無著　何等正盡覺
時。世尊以頌答曰。
滅惡不善法　立住擇梵行　修習梵志正
以此為梵志　明達於過去　見樂及惡道
^pb得無明盡說　　知是立牟尼
善知清淨心　盡脫婬怒癡　成就於三明
以此為三達　遠離不善法　正住第一義
第一世所敬　以此為無著　饒益天及人
與眼滅壞諍　普知現視盡　以此正盡覺
^pb是。梵摩即從座起。欲稽首佛足。彼時大眾
同時俱發高大音聲。沙門瞿曇甚奇。甚特。有
大如意足。有大威德。有大福祐。有大威神。所
以者何。此彌薩羅國所有梵志．居士者。梵志
梵摩於彼最第一。謂出生故。梵志梵摩為父
^pb母所舉。受生清淨。乃至七世父母不絕種族。
生生無惡。彼為沙門瞿曇極下意尊敬作禮。
供養奉事。沙門瞿曇甚奇。甚特。有大如意足。
有大威德。有大福祐。有大威神。所以者何。此
彌薩羅國所有梵志．居士者。梵志梵摩於彼
^pb最第一。謂學書故。梵志梵摩博聞總持。誦過
四典經。深達因．緣．正．文．戲五句說。彼為沙門
瞿曇極下意尊敬作禮。供養奉事。　沙門瞿曇
甚奇。甚特。有大如意足。有大威德。有大福祐。
有大威神。所以者何。此彌薩羅國所有梵志．
^pb居士者。梵志梵摩於彼最第一。謂財物故。梵
志梵摩極大富樂。資財無量。畜牧產業不可
稱計。封戶食邑種種具足食豐。彌薩羅乃至
水草木。謂王摩竭陀未生怨鞞陀提子特與
梵封。彼為沙門瞿曇極下意尊敬作禮。供養
^pb奉事。沙門瞿曇甚奇。甚特。有大如意足。有大
威德。有大福祐。有大威神。所以者何。此彌薩
羅國所有梵志．居士者。梵志梵摩於彼最第
一。謂壽命故。梵志梵摩極大長老。壽命具足。
年百二十六。彼為沙門瞿曇極下意尊敬作
^pb禮。供養奉事。　是時。世尊以他心智知彼大眾
心之所念。世尊知已。告梵志梵摩。止。止。梵志。
但心喜足。可還復坐。為汝說法。　梵志梵摩稽
首佛足。卻坐一面。世尊為彼說法。勸發渴仰。
成就歡喜。無量方便為彼說法。勸發渴仰。成
^pb就歡喜已。如諸佛法。先說端政法。聞者歡悅。
謂說施．說戒．說生天法。毀呰欲為災患。生死
為穢。稱嘆無欲為妙。道品白淨。為說是已。佛
知彼有歡喜心．具足心．柔軟心．堪耐心．昇上
心．一向心．無疑心．無蓋心。有能有力受佛正
^pb法。謂如諸佛所說正要。世尊具為彼說苦．習．
滅．道。梵志梵摩即於座上見四聖諦。苦．習．滅．
道。猶如白素。易染為色。如是梵摩即於座上
見四聖諦。苦．習．滅．道。　於是。梵摩見法得法。覺
白淨法。斷疑度惑。更無餘尊。不復由他。無有
^pb猶豫。已住果證。於世尊法得無所畏。即從座
起。稽首佛足。世尊。我今自歸於佛．法及比丘
眾。唯願世尊受我為優婆塞。從今日始。終身
自歸。乃至命盡。時。梵志梵摩叉手向佛。白曰。
世尊。唯願明日垂顧受請。及比丘眾。　世尊為
^pb梵志梵摩故。默然而受。　梵志梵摩知世尊默
然受已。稽首佛足。繞三匝而去。還歸其家。即
於其夜施設餚饌極妙上味．種種豐饒食噉
含消。施設已訖。平旦敷床。至時唱曰。世尊。飯
食已辦。唯聖知時。　於是。世尊過夜平旦。著衣
^pb持缽。比丘翼從。世尊在前。往詣梵志梵摩家。
於比丘眾前敷座而坐。梵志梵摩知世尊及
比丘眾眾坐已定。自行澡水。以上味餚饌．種
種豐饒食噉含消。自手斟酌。令極飽滿。食訖
收器。行澡水竟。取一小床。坐受咒願。　梵志梵
^pb摩坐已。世尊為彼說咒願曰。
咒火第一齋　通音諸音本　王為人中尊
海為江河長　月為星中明　明照無過日
上下維諸方　及一切世間　從人乃至天
唯佛最第一
^pb是。世尊為梵志梵摩說咒願已。從座起去。
彌薩羅國住經數日。攝衣持缽。則便遊行至
舍衛國。展轉前進。到舍衛國。住勝林給孤獨
園。於是。眾多比丘舍衛乞食時。聞彼彌薩羅
梵志梵摩以偈問佛事。彼便命終。諸比丘聞
^pb已。食訖。中後收舉衣缽。澡洗手足。以尼師檀
著於肩上。往詣佛所。稽首作禮。卻住一面。白
曰。世尊。我等眾多比丘平旦著衣。持缽入舍
衛乞食時。聞彼彌薩羅梵志梵摩以偈問佛
事。彼便命終。世尊。彼至何處。為生何許。後世
^juan42^pb
^pb云何。　世尊答曰。比丘。梵志梵摩極有大利。最
後知法。為法故不煩勞我。比丘。梵志梵摩五
下分結盡。生彼得般涅槃。得不退法。不還此
世。　爾時。世尊記說梵摩得阿那含。　佛說如是。
梵志梵摩及諸比丘聞佛所說。歡喜奉行。梵
^pb摩經第十竟(六千七百七十六字)。
中阿含經
卷第四十一(六千七百七十六字)中阿含梵
志品第一竟(三萬四百五十四字)。

中阿含經卷第四十二
　　　　東晉罽賓三藏瞿曇僧伽提婆譯
　　根本分別品第二(有十經)(第四分別誦)
　分別六界．處　　觀法．溫泉林
^pb　釋中禪室尊　　阿難說．意行
　拘樓瘦無諍　　鸚鵡．分別業
^n162中阿含根本分別品分別六界經第一我聞
如是。　一時。佛遊摩竭陀國。往詣王舍城宿。於
是。世尊往至陶家。語曰陶師。我今欲寄陶屋
^pb一宿。汝見聽耶。　陶師答曰。我無所違。然有一
比丘先已住中。若彼聽者。欲住隨意。　爾時。尊
者弗迦邏娑利先已在彼住陶屋中。於是。世
尊出陶師家入彼陶屋。語尊者弗迦邏娑利
曰。比丘。我今欲寄陶屋一宿。汝見聽耶。　尊者
弗迦邏娑利答曰。君。我無所違。且此陶屋草
座已敷。君欲住者。自可隨意。　爾時。世尊
^pb從彼陶屋出外洗足訖。還入內。於草座上敷
尼師檀。結跏趺坐。竟夜默然靖坐定意。尊者
弗迦邏娑利亦竟夜默然靖坐定意。彼時。世
尊而作是念。此比丘住止寂靖。甚奇。甚特。我
今寧可問彼比丘。汝師是誰。依誰出家學道
^pb受法。　世尊念已。問曰。比丘。汝師是誰。依誰出
家學道受法。　尊者弗迦邏娑利答曰。賢者。有
沙門瞿曇釋種子。捨釋宗族。剃除鬚髮。著袈
裟衣。至信．捨家．無家．學道。覺無上正盡覺。彼
是我師。依彼出家學道受法。　世尊即復問曰。
^pb比丘。曾見師耶。　尊者弗迦邏娑利答曰。不見。
　世尊問曰。若見師者。為識不耶。　尊者弗迦邏
娑利答曰。不識。然。賢者。我聞世尊．如來．無所
著．等正覺．明行成為．善逝．世間解．無上士．道
法御．天人師。號佛．眾祐。彼是我師。依彼出家
^pb學道受法。　彼時。世尊復作是念。此族姓子依
我出家學道受法。我今寧可為說法耶。　世尊
念已。語尊者弗迦邏娑利曰。比丘。我為汝說
法。初善．中善．竟亦善。有義有文。具足清淨。顯
現梵行。謂分別六界。汝當諦聽。善思念之。　尊
^pb者弗迦邏娑利答曰。唯然。　佛告彼曰。比丘。人
有六界聚．六觸處．十八意行．四住處。若有住
彼。不聞憂慼事。不聞憂慼事已。意便不憎．不
憂．不勞。亦不恐怖。如是有教。不放逸慧。守護
真諦。長養惠施。比丘。當學最上。當學至寂。分
^pb別六界。如是。比丘。人有六界聚。此說何因。謂
地界．水界．火界．風界．空界．識界。比丘。人有六
界聚者。因此故說。　比丘。人有六觸處。此說何
因。謂比丘眼觸見色。耳觸聞聲。鼻觸嗅香。舌
觸嘗味。身觸覺觸。意觸知法。比丘。人有六觸
^pb處者。因此故說。比丘。人有十八意行。此說何
因。謂比丘眼見色。觀色喜住。觀色憂住。觀色
捨住。如是耳．鼻．舌．身。意知法。觀法喜住。觀法
憂住。觀法捨住。比丘。此六喜觀．六憂觀．六捨
觀。合已十八行。比丘。人有十八意行者。因此
^pb故說。　比丘。人有四住處。此說何因。謂真諦住
處．慧住處．施住處．息住處。比丘。人有四住處
者。因此故說。云何比丘不放逸慧。若有比丘
分別身界。今我此身有內地界而受於生。此
為云何。謂髮．毛．爪．齒．麤細膚．皮．肉．骨．筋．腎．心．
^pb肝．肺．脾．大腸．胃．糞。如斯之比。此身中餘在內。
內所攝堅。堅性住內。於生所受。是謂比丘內
地界也。比丘。若有內地界及外地界者。彼一
切總說地界。彼一切非我有。我非彼有。亦非
神也。如是慧觀。知其如真。心不染著於此地
^pb界。是謂比丘不放逸慧。　復次。比丘不放逸慧。
若有比丘分別身界。今我此身有內水界而
受於生。此為云何。謂腦膜．眼淚．汗．涕．唾．膿．血．
肪．髓．涎．淡．小便。如斯之比。此身中餘在內。內
所攝水。水性潤內。於生所受。是謂比丘內水
^pb界也。比丘。若有內水界及外水界者。彼一切
總說水界。彼一切非我有。我非彼有。亦非神
也。如是慧觀。知其如真。心不染著於此水界。
是謂比丘不放逸慧。　復次。比丘不放逸慧。若
有比丘分別此身界。今我此身有內火界而
^pb受於生。此為云何。謂熱身．暖身．煩悶身．溫莊
身。謂消飲食。如斯之比。此身中餘在內。內所
攝火。火性熱內。於生所受。是謂比丘內火界
也。比丘。若有內火界及外火界者。彼一切總
說火界。彼一切非我有。我非彼有。亦非神也。

^pb如是慧觀。知其如真。心不染著於此火界。是
謂比丘不放逸慧。　復次。比丘不放逸慧。若有
比丘分別身界。今我此身有內風界而受於
生。此為云何。謂上風．下風．脅風．掣縮風．蹴風．
非道風．節節風．息出風．息入風。如斯之比。此
^pb身中餘在內。內所攝風。風性動內。於生所受。
是謂比丘內風界也。比丘。若有內風界及外
風界者。彼一切總說風界。彼一切非我有。我
非彼有。亦非神也。如是慧觀。知其如真。心不
染著於此風界。是謂比丘不放逸慧。　復次。比
^pb丘不放逸慧。若有比丘分別身界。今我此身
有內空界而受於生。此為云何。謂眼空．耳空．
鼻空．口空．咽喉動搖。謂食噉含消。安徐咽住。
若下過出。如斯之比。此身中餘在內。內所攝
空。在空不為肉．皮．骨．筋所覆。是謂比丘內
^pb空界也。比丘。若有內空界及外空界者。彼一
切總說空界。彼一切非我有。我非彼有。亦非
神也。如是慧觀。知其如真。心不染著於此空
界。是謂比丘不放逸慧。　比丘。若有比丘於此
五界知其如真。知如真已。心不染彼而解脫
^pb者。唯有餘識。此何等識。樂識．苦識．喜識．憂識．
捨識。比丘。因樂更樂故生樂覺。彼覺樂覺。覺
樂覺已。即知覺樂覺。若有比丘滅此樂更樂。
滅此樂更樂已。若有從樂更樂生樂覺者。彼
亦滅息止。知已冷也。比丘。因苦更樂故生苦
^pb覺。彼覺苦覺。覺苦覺已。即知覺苦覺。若有比
丘滅此苦更樂。滅此苦更樂已。若有從苦更
樂生苦覺者。彼亦滅息止。知已冷也。比丘。因
喜更樂故生喜覺。彼覺喜覺。覺喜覺已。即知
覺喜覺。若有比丘滅此喜更樂。滅此喜更樂
^pb已。若有從喜更樂生喜覺者。彼亦滅息止。知
已冷也。　比丘。因憂更樂故生憂覺。彼覺憂覺。
覺憂覺已。即知覺憂覺。若有比丘滅此憂更
樂。滅此憂更樂已。若有從憂更樂生憂覺者。
彼亦滅息止。知已冷也。比丘。因捨更樂故生
^pb捨覺。彼覺捨覺。覺捨覺已。即知覺捨覺。若有
比丘滅此捨更樂。滅此捨更樂已。若有從捨
更樂生捨覺者。彼亦滅息止。知已冷也。比丘。
彼彼更樂故生彼彼覺。滅彼彼更樂已。彼彼
覺亦滅。彼知此覺從更樂。更樂本。更樂習。從
^pb更樂生。以更樂為首。依更樂行。　比丘。猶如火
母。因鑽及人方便熱相故。而生火也。比丘。彼
彼眾多林木相離分散。若從彼生火。火數熱
於生數受。彼都滅止息。則冷樵木也。如是。比
丘。彼彼更樂故生彼彼覺。滅彼彼更樂故
^pb彼彼覺亦滅。彼知此覺從更樂。更樂本。更樂
習。從更樂生。以更樂為首。依更樂行。若比丘
不染此三覺而解脫者。彼比丘唯存於捨。極
清淨也。比丘。彼比丘作是念。我此清淨捨。移
入無量空處。修如是心。依彼．住彼．立彼．緣彼．
^pb繫縛於彼。我此清淨捨。移入無量識處．無所
有處．非有想非無想處。修如是心。依彼．住彼．
立彼．緣彼．繫縛於彼。　比丘。猶工煉金上妙之
師。以火燒金。鍛令極薄。又以火燷數數足火熟
煉令淨。極使柔軟而有光明。比丘。此金者。於
^pb金師以數數足火熟煉令淨。極使柔軟而有
光明已。彼金師者。隨所施設。或縺繒綵。嚴飾
新衣。指鐶．臂釧．瓔珞．寶鬘。隨意所作。如是。比
丘。彼比丘作是念。我此清淨捨移入無量空
處。修如是心。依彼．住彼．立彼．緣彼．繫縛於
^pb彼。我此清淨捨移入無量識處．無所有處．非
有想非無想處。修如是心。依彼．住彼．立彼．緣
彼．繫縛於彼。　彼比丘復作是念。我此清淨捨。
依無量空處者。故是有為。若有為者。則是無
常。若無常者。即是苦也。若是苦者。便知苦。知
^pb苦已。彼此捨不復移入無量空處。我此清淨
捨。依無量識處．無所有處．非有想非無想處
者。故是有為。若有為者。則是無常。若無常者。
即是苦也。若是苦者。便知苦。知苦已。彼此捨
不復移入無量識處．無所有處．非有想非無
^pb想處。比丘。若有比丘於此四處以慧觀之。知
其如真。心不成就。不移入者。彼於爾時不復
有為。亦無所思。謂有及無。彼受身最後覺。則
知受身最後覺。受命最後覺。則知受命最後
覺。身壞命終。壽命已訖。彼所覺一切滅息止。

^pb知至冷也。　比丘。譬如燃燈。因油因炷。彼若無
人更增益油。亦不續炷。是為前已滅訖。後不
相續。無所復受。如是。比丘受身最後覺。則知
受身最後覺。受命最後覺。則知受命最後覺。
身壞命終。壽命已訖。彼所覺一切滅息止。知
^pb至冷也。比丘。是謂比丘第一正慧。謂至究竟
滅訖。漏盡比丘成就於彼。成就第一正慧處。
比丘。此解脫住真諦。得不移動。真諦者。謂如
法也。妄言者。謂虛妄法。比丘。成就彼第一真
諦處。　比丘。彼比丘施說施若本必有怨家。彼
^pb於爾時放捨．吐離．解脫．滅訖。比丘。是謂比丘
第一正惠施。謂捨離一切世盡。無欲．滅．息．止。
比丘成就於彼。成就第一惠施處。比丘。彼比
丘心為欲．恚．癡所穢。不得解脫。比丘。此一切
婬．怒．癡盡。無欲．滅．息．止。得第一息。比丘。成就
彼
^pb者成就第一息處。　比丘。我者是自舉。我當有
是亦自舉。我當非有非無是亦自舉。我當色
有是亦自舉。我當無色有是亦自舉。我當非
有色非無色是亦自舉。我當有想是亦自舉。
我當無想是亦自舉。我當非有想非無想是
^pb亦自舉。是貢高．是憍驁．是放逸。比丘。若無此
一切自舉．貢高．憍驁．放逸者。意謂之息。比丘。
若意息者。便不憎．不憂．不勞．不怖。所以者何。
彼比丘成就法故。不復有可說憎者。若不憎
則不憂。不憂則不愁。不愁則不勞。不勞則不
^pb怖。因不怖便當般涅槃。生已盡。梵行已立。所
作已辦。不更受有。知如真。　說此法已。尊者弗
迦邏娑利遠塵離垢。諸法法眼生。於是。尊者
弗迦邏娑利見法得法。覺白淨法。斷疑度惑。
更無餘尊。不復由他。無有猶豫。已住果證。於
世
^pb尊法得無所畏。即從坐起。稽首佛足。白曰。世
尊。我悔過。善逝。我自首。如愚如癡。如不定。如
不善解。不識良田。不能自知。所以者何。以我
稱如來．無所著．等正覺為君也。唯願世尊聽
我悔過。我悔過已。後不更作。　世尊告曰。比丘。
^pb汝實愚癡。汝實不定。汝不善解。謂稱如來．無
所著．等正覺為君也。比丘。若汝能自悔過。見
已發露。護不更作者。比丘。如是則於聖法．律
中益而不損。謂能自悔過。見已發露。護不更
作。　佛說如是。尊者弗迦邏娑利聞佛所說。歡
^pb喜奉行。分別六界經第一竟(三千一百三十
一字)。
^n163中阿含根本分別品分別六處經第二(第四
分別誦)我聞如是。　一時。佛遊舍衛國。在勝林
給孤獨園。　爾時。世尊告諸比丘。我當為汝說
法。初妙．中妙．竟亦妙。有義有文。具足清淨。顯
現梵行。
^pb謂分別六處經。諦聽。諦聽。善思念之。　時。諸比
丘白曰。世尊。唯當受教。　佛言。汝等六處當知
內也。六更樂處當知內。十八意行當知內。三
十六刀當知內。於中斷彼成就是。無量說法
當知內。三意止。謂聖人所習。聖人所習已。眾
^pb可教。無上調御士者。調御士趣一切方。是謂
分別六處經事。　六處當知內者。此何因說。謂
眼處。耳．鼻．舌．身．意處。六處當知內者。因此故
說。　六更樂處當知內者。此何因說。謂眼更樂
為見色。耳更樂為聞聲。鼻更樂為嗅香。舌更
^pb樂為嘗味。身更樂為覺觸。意更樂為知法。六
更樂處當知內者。因此故說。　十八意行當知
內者。此何因說。比丘者。眼見色已。分別色喜
住。分別色憂住。分別色捨住。如是耳．鼻．舌．身。
意知法已。分別法喜住。分別法憂住。分別法
^pb捨住。是謂分別六喜．分別六憂．分別六捨。總
說十八意行。十八意行當知內者。因此故說。
　三十六刀當知內者。此何因說。有六喜依著。
有六喜依無欲。有六憂依著。有六憂依無欲。
有六捨依著。有六捨依無欲。云何六喜依著。
^pb云何六喜依無欲。眼見色已生喜。當知二種。
或依著。或依無欲。　云何喜依著。眼知色可喜．
意念．愛色．欲相應樂。未得者欲得。已得者憶
已生喜。如是喜。是謂喜依著。云何喜依無欲。
知色無常．變易。盡．無欲．滅．息。前及今一切色
^pb無常．苦．滅法。憶已生喜。如是喜。是謂喜依無
欲。如是耳．鼻．舌．身。意知法已生喜。當知二種。
或依著。或依無欲。云何喜依著。意知法可喜．
意念．愛法．欲相應樂。未得者欲得。已得者憶
已生喜。如是喜。是謂喜依著。云何喜依無欲。

^pb知法無常．變易。盡．無欲．滅．息。前及今一切法
無常．苦．滅法。憶已生喜。如是喜。是謂喜依無
欲。　云何六憂依著。云何六憂依無欲。眼見色
已生憂。當知二種。或依著。或依無欲。云何憂
依著。眼知色可喜．意念．愛色．欲相應樂。未得
^pb者不得。已得者過去．散壞．滅．變易。生憂。如是
憂。是謂憂依著。云何憂依無欲。知色無常．變
易。盡．無欲．滅．息。前及今一切色無常．苦．滅法。
憶已作是念。我何時彼處成就遊。謂處諸聖
人成就遊。是為上具觸願恐怖。知苦憂生憂。
^pb如是憂。是謂憂依無欲。如是耳．鼻．舌．身。意知
法已生憂。當知二種。或依著。或依無欲。　云何
憂依著。意知法可喜．意念．愛法．欲相應樂。未
得者不得。已得者過去．散壞．滅．變易。生憂。如
是憂。是謂憂依著。云何憂依無欲。知法無常．

^pb變易。盡．無欲．滅．息。前及今一切法無常．苦．滅
法。憶已作是念。我何時彼處成就遊。謂處諸
聖人成就遊。是為上具觸願恐怖。知苦憂生
憂。如是憂。是謂憂依無欲。云何六捨依著。云
何六捨依無欲。眼見色已生捨。當知二種。或
^pb依著。或依無欲。　云何捨依著。眼知色生捨。彼
平等．不多聞．無智慧．愚．癡．凡夫。為色有捨。不
離色。是謂捨依著。云何捨依無欲。知色無常．
變易。盡．無欲．滅．息。前及今一切色無常．苦．滅
法。憶已捨住。若有至意修習捨。是謂捨依無
^pb欲。如是耳．鼻．舌．身。意知法已生捨。當知二種。
或依著。或依無欲。　云何捨依著。意知法生捨。
平等．不多聞．無智慧．愚．癡．凡夫。為法有捨。不
離法。是謂捨依著。云何捨依無欲。意知法無
常．變易。盡．無欲．滅．息。前及今一切法無常．苦．

^pb滅法。憶已捨住。若有至意修習捨。是謂捨依
無欲。是為六喜依著．六喜依無欲．六憂依著．
六憂依無欲．六捨依著．六捨依無欲。總說三
十六刀。當知內者。因此故說。於中斷彼成就
是者。此何因說。謂此六喜依無欲。取是．依是．
^pb住是也。謂此．六喜依著。滅彼．除彼．吐彼。如是
斷彼也。謂此六憂依無欲。取是．依是．住是也。
謂此六憂依著。滅彼．除彼．吐彼。如是斷彼也。
謂此六捨依無欲。取是．依是．住是也。謂此六
捨依著。滅彼．除彼．吐彼。如是斷彼也。謂此六
^pb憂依無欲。取是．依是．住是也。謂此六喜依無
欲。滅彼．除彼．吐彼。如是斷彼也。謂此六捨依
無欲。取是．依是．住是也。謂此六憂依無欲。滅
彼．除彼．吐彼。如是斷彼也。　有捨無量更樂。若
干更樂。有捨一更樂。不若干更樂。云何有捨
^pb無量更樂。若干更樂。若捨為色．為聲．為香．為
味．為觸。此捨無量更樂。若干更樂。云何捨一
更樂。不若干更樂。謂捨或依無量空處。或依
無量識處。或依無所有處。或依非有想非無
想處。此捨一更樂。不若干更樂。謂此捨有一
^pb更樂。不若干更樂。取是．依是．住是也。謂此捨
有無量更樂。若干更樂。滅彼．除彼．吐彼。如是
斷彼也。取無量．依無量．住無量。謂此捨有一
更樂。不若干更樂。取是．依是．住是也。謂此捨
有無量更樂。若干更樂。滅彼．除彼．吐彼。如是
^pb斷彼也。於中斷彼成就是者。因此故說。無量
說法當知內者。此何因說。如來有四弟子。有
增上行．有增上意．有增上念．有增上慧。有辯
才成就第一辯才。壽活百歲。如來為彼說法
滿百年。除飲食時．大小便時．睡眠息時及聚
^pb會時。彼如來所說法。文句法句觀義。以慧而
速觀義。不復更問於如來法。所以者何。如來
說法無有極不可盡法。文句法句觀義。乃至
四弟子命終。猶如四種善射之人。挽彊俱發。
善學善知。而有方便。速徹過去。如是。世尊有
^pb四弟子。有增上行．有增上意．有增上念．有增
上慧。有辯才成就第一辯才。壽活百歲。如來
為彼說法滿百年。除飲食時．大小便時．睡眠
息時及聚會時。彼如來所說法。文句法句觀
義。以慧而速觀義。不復更問於如來法。所以
^pb者何。如來無極不可盡。無量說法當知內者。
因此故說。　三意止。謂聖人所習。聖人所習已。
眾可教者。此何因說。若如來為弟子說法。憐
念愍傷。求義及饒益。求安隱快樂。發慈悲心。
是為饒益。是為快樂。是為饒益樂。若彼弟子
^pb而不恭敬。亦不順行。不立於智。其心不趣向
法．次法。不受正法。違世尊教。不能得定者。世
尊不以此為憂慼也。但世尊捨無所為。常念
常智。是謂第一意止。謂聖人所習。聖人所習
已。眾可教也。　復次。如來為弟子說法。憐念愍
^pb傷。求義及饒益。求安隱快樂。發慈悲心。是為
饒益。是為快樂。是為饒益樂。若彼弟子恭敬
順行而立於智。其心歸趣向法．次法。受持正
法。不違世尊教。能得定者。世尊不以此為歡
喜也。但世尊捨無所為。常念常智。是謂第二
^pb意止。謂聖人所習。聖人所習已。眾可教也。　復
次。如來為弟子說法。憐念愍傷。求義及饒益。
求安隱快樂。發慈悲心。是為饒益。是為快樂。
是為饒益樂。或有弟子而不恭敬。亦不順行。
不立於智。其心不趣向法．次法。不受正法。違
^pb世尊教。不能得定者。或有弟子恭敬順行而
立於智。其心歸趣向法．次法。受持正法。不違
世尊教。能得定者。世尊不以此為憂慼。亦不
歡喜。但世尊捨無所為。常念常智。是謂第三
意止。謂聖人所習。聖人所習已。眾可教也。三
^pb意止。謂聖人所習。聖人所習已。眾可教者。因
此故說。　無上調御士者。調御士趣一切方者。
此何因說。調御士者。此說調御士趣一方。或
東方．或南方．或西方．或北方。調御象者。調御
象趣一方。或東方。或南．西．北方。調御馬者。調
^pb御馬趣一方。或東方。或南．西．北方。調御牛者。
調御牛趣一方。或東方。或南．西．北方也。無上
調御士者。調御士趣一切方。於中方者色觀
色。是謂第一方。內無色想。外觀色。是謂第二
方。淨解脫身觸成就遊。是謂第三方。度
^pb一切色想。滅有對想。不念若干想。無量空。是
無量空處成就遊。是謂第四方。度一切無量
空處。無量識。是無量識處成就遊。是謂第五
方。度一切無量識處。無所有。是無所有處成
就遊。是謂第六方。度一切無所有處。非有想
^pb非無想。是非有想非無想處成就遊。是謂第
七方。度一切非有想非無想處。想知滅盡身
觸成就遊。慧觀漏盡斷智。是謂第八方。無上
調御士者。調御士趣一切方者。因此故說。　佛
說如是。彼諸比丘聞佛所說。歡喜奉行。分別
^pb六處經第二竟(二千五百一十二字)。
^n164中阿含根本分別品分別觀法經第三(第四
分別誦)我聞如是。　一時。佛遊舍衛國。在勝林
給孤獨園。　爾時。世尊告諸比丘。我當為汝說
法。初妙．中妙．竟亦妙。有義有文。具足清淨。顯
現梵行。謂分別觀法經。諦聽。諦聽。善思念之。
　時。諸
^pb比丘白曰。世尊。唯當受教。　佛言。比丘。如是如
是觀。如汝觀已。比丘。心出外灑散。心不住內。
不受而恐怖。比丘。如是如是觀。如汝觀已。比
丘。心不出外不灑散。心住內。不受不恐怖。如
是不復生．老．病．死。是說苦邊。佛說如是已即
^pb從坐起。入室燕坐。　於是。諸比丘便作是念。諸
賢當知世尊略說此義。不廣分別。即從坐起。
入室燕坐。比丘。如是如是觀。如汝觀已。比丘。
心出外灑散。心不住內。不受而恐怖。比丘。如
是如是觀。如汝觀已。比丘。心不出外不灑散。
^pb心住內。不受不恐怖。如是不復生．老．病．死。是
說苦邊。　彼復作是念。諸賢誰能廣分別世尊
向所略說義。彼復作是念。尊者大迦旃延常
為世尊之所稱譽。及諸智梵行人。尊者大迦
旃延能廣分別世尊向所略說義。諸賢共往
詣
^pb尊者大迦旃延所。請說此義。若尊者大迦旃
延為分別者。我等當善受持。　於是。諸比丘往
詣尊者大迦旃延所。共相問訊。卻坐一面。白
曰。尊者大迦旃延。當知世尊略說此義。不廣
分別。即從坐起。入室燕坐。比丘。如是如是觀。
^pb如汝觀已。比丘。心出外灑散。心不住內。不受
而恐怖。比丘。如是如是觀。如汝觀已。比丘。心
不出外不灑散。心住內。不受不恐怖。如是不
復生．老．病．死。是說苦邊。我等便作是念。諸賢
誰能廣分別世尊向所略說義。我等復作是
^pb念。尊者大迦旃延常為世尊之所稱譽。及諸
智梵行人。尊者大迦旃延能廣分別世尊向
所略說義。唯願尊者大迦旃延為慈愍故而
廣說之。　爾時。尊者大迦旃延告曰。諸賢。聽我
說喻。慧者聞喻則解其義。諸賢。猶如有人欲
^pb得求實。為求實故。持斧入林。彼見大樹成根．
莖．節．枝．葉．花．實。彼人不觸根．莖．節．實。但觸枝
葉。諸賢所說亦復如是。世尊現在捨來就我
而問此義。所以者何。諸賢。當知世尊是眼．是
智．是義．是法．法主．法將。說真諦義。現一切義。
^pb由彼世尊。諸賢。應往詣世尊所而問此義。世
尊。此云何。此何義。如世尊說者。諸賢等當善
受持。　時。諸比丘白曰。唯然。尊者大迦旃延。世
尊是眼．是智．是義．是法．法主．法將。說真諦義。
現一切義。由彼世尊。我等應往詣世尊所而
^pb問此義。世尊。此云何。此何義。如世尊說者。我
等當善受持。然尊者大迦旃延常為世尊之
所稱譽。及諸智梵行人。尊者大迦旃延能廣
分別世尊向所略說義。唯願尊者大迦旃延
為慈愍故而廣說之。　尊者大迦旃延告諸比
^pb丘。諸賢等。共聽我所說。諸賢。云何比丘心出
外灑散。諸賢。比丘眼見色。識食色相。識著色
樂相。識縛色樂相。彼色相味結縛心出外灑
散。如是耳．鼻．舌．身。意知法。識食法相。識著法
樂相。識縛法樂相。彼法相味結縛心出外灑
^pb散。諸賢。如是比丘心出外灑散。諸賢。云何比
丘心不出外灑散。諸賢。比丘眼見色。識不食
色相。識不著色樂相。識不縛色樂相。彼色相
味不結縛心。不出外灑散。如是耳．鼻．舌．身。意
知法。識不食法相。識不著法樂相。識不縛法
^pb樂相。彼法相味不結縛心。不出外灑散。諸賢。
如是比丘心不出外灑散。　諸賢。云何比丘心
不住內。諸賢。比丘離欲．離惡不善之法。有覺．
有觀。離生喜．樂。得初禪成就遊。彼識著離味。
依彼住彼。緣彼縛彼。識不住內。復次。諸賢。比
^pb丘覺．觀已息。內靜．一心。無覺．無觀。定生喜．樂。
得第二禪成就遊。彼識著定味。依彼住彼。緣
彼縛彼。識不住內。復次。諸賢。比丘離於喜欲。
捨無求遊。正念正智而身覺樂。謂聖所說．聖
所捨．念．樂住．室。得第三禪成就遊。彼識著無
^pb喜味。依彼住彼。緣彼縛彼。識不住內。復次。諸
賢。比丘樂滅．苦滅。喜．憂本已滅。不苦不樂．捨．
念．清淨。得第四禪成就遊。彼識著捨及念清
淨味。依彼住彼。緣彼縛彼。識不住內。　復次。諸
賢。比丘度一切色想。滅有對想。不念若干想。
^pb無量空。是無量空處成就遊。彼識著空智味。
依彼住彼。緣彼縛彼。識不住內。復次。諸賢。比
丘度一切無量空處。無量識。是無量識處成
就遊。彼識著識智味。依彼住彼。緣彼縛彼。識
不住內。復次。諸賢。比丘度一切無量識
^pb處。無所有。是無所有處成就遊。彼識著無所
有智味。依彼住彼。緣彼縛彼。識不住內。復次。
諸賢。比丘度一切無所有處。非有想非無想。
是非有想非無想處成就遊。彼識著無想智
味。依彼住彼。緣彼縛彼。識不住內。諸賢。如是
^pb比丘心不住內。　諸賢。云何比丘心住內。諸賢。
比丘離欲．離惡不善之法。有覺有觀。離生喜
樂。得初禪成就遊。彼識不著離味。不依彼不
住彼。不緣彼不縛彼。識住內也。復次。諸賢。比
丘覺．觀已息。內靜．一心。無覺．無觀。定生喜．樂。
^pb得第二禪成就遊。彼識不著定味。不依彼不
住彼。不緣彼不縛彼。識住內也。復次。諸賢。比
丘離於喜欲。捨無求遊。正念正智而身覺樂。
謂聖所說．聖所捨．念．樂住．室。得第三禪成就
遊。彼識不著無喜味。不依彼不住彼。不緣彼
不縛彼。
^pb識住內也。復次。諸賢。比丘樂滅．苦滅。喜．憂本
已滅。不苦不樂．捨．念．清淨。得第四禪成就遊。
識不著捨及念．清淨味。不依彼不住彼。不緣
彼不縛彼。識住內也。復次。諸賢。比丘度一切
色想。滅有對想。不念若干想。無量空。是無量
^pb空處成就遊。彼識不著空智味。不依彼不住
彼。不緣彼不縛彼。識住內也。復次。諸賢。比丘
度一切無量空處。無量識。是無量識處成就
遊。彼識不著識智味。不依彼不住彼。不緣彼
不縛彼。識住內也。復次。諸賢。比丘度一切無
^pb量識處。無所有。是無所有處成就遊。彼識不
著無所有智味。不依彼不住彼。不緣彼不縛
彼。識住內也。復次。諸賢。比丘度一切無所有
處。非有想非無想。是非有想非無想處成就
遊。彼識不著無想智味。不依彼不住彼。不緣
^pb彼不縛彼。識住內也。諸賢。如是比丘心住內
也。　諸賢。云何比丘不受而恐怖。諸賢。比丘不
離色染。不離色欲。不離色愛。不離色渴。諸賢。
若有比丘不離色染。不離色欲。不離色愛。不
離色渴者。彼欲得色．求色．著色．住色。色即是
^pb我。色是我有。欲得色．著色．住色。色即是我。色
是我有已。識捫摸色。識捫摸色已。變易彼色
時。識轉於色。識轉於色已。彼生恐怖法。心住
於中。因心不知故。便怖懼煩勞。不受而恐怖。
如是覺．想．行。比丘不離識染。不離識欲。不離
^pb識愛。不離識渴。諸賢。若有比丘不離識染。不
離識欲。不離識愛。不離識渴者。彼欲得識．求
識．著識．住識。識即是我。識是我有。彼欲得識．
求識．著識．住識。識即是我。識是我有已。識捫
摸識。識捫摸識已。變易彼識時。識轉於識。
^pb識轉於識已。彼生恐怖法。心住於中。因心不
知故。便怖懼煩勞。不受而恐怖。諸賢。如是比
丘不受恐怖。　諸賢。云何比丘不受不恐怖。諸
賢。比丘離色染。離色欲。離色愛。離色渴。諸賢。
若有比丘離色染．離色欲．離色愛．離色渴者。
^pb彼不欲得色。不求色．不著色．不住色。色非是
我。色非我有。彼不欲得色。不求色。不著色。不
住色。色非是我。色非我有已。識不捫摸色。識
不捫摸色已。變易彼色時。識不轉於色。識不
轉於色已。彼不生恐怖法。心不住中。因心知
^pb故。便不怖懼。不煩勞。不受。不恐怖。如是覺．想．
行。比丘離識染。離識欲。離識愛。離識渴。諸賢。
若有比丘離識染。離識欲。離識愛。離識渴者。
彼不欲得識。不求識。不著識。不
^pb住識。識非是我。識非我有。彼不欲得識。不求
識。不著識。不住識。非是我。識非我有已。識不
捫摸識。識不捫摸識已。變易彼識時。識不轉
於識。識不轉於識已。彼不生恐怖法。心不住
中。因心知故。便不怖懼。不煩勞。不受。不恐怖。
^pb諸賢。如是比丘不受不恐怖。　諸賢。謂世尊略
說此義。不廣分別。即從坐起。入室燕坐。比丘。
如是如是觀。如汝觀已。比丘。心出外灑散。心
不住內。不受而恐怖。比丘。如是如是觀。如汝
觀已。比丘。心不出外不灑散。心住內。不受不
^pb恐怖。如是不復生．老．病．死。是說苦邊。此世尊
略說。不廣分別義。我以此句．以此文廣說如
是。諸賢。可往向佛具陳。若如世尊所說義者。
諸賢等便可受持。　於是。諸比丘聞尊者大迦
旃延所說。善受持誦。即從坐起。繞尊者大迦
旃延三匝而去。往詣佛所。稽首作禮。卻坐一
面。白曰。世
^pb尊。向世尊略說此義。不廣分別。即從坐起。入
室燕坐。尊者大迦旃延以此句．以此文而廣
說之。　世尊聞已。嘆曰。善哉。善哉。我弟子中有
眼．有智．有法．有義。所以者何。謂師為弟子略
說此義。不廣分別。彼弟子以此句．以此文而
^pb廣說之。如迦旃延比丘所說。汝等應當如是
受持。所以者何。以說觀義應如是也。　佛說如
是。彼諸比丘聞佛所說。歡喜奉行。分別觀法
經第三竟(二千七百五十一字)。中阿含經卷
第四十二(八千三百九十四字)
^juan43^pb

中阿含經卷第四十三
　　　　東晉罽賓三藏瞿曇僧伽提婆譯
^n165根本分別品溫泉林天經第四(第四分別誦
)我聞如是。　一時。佛遊王舍城。在竹林迦蘭哆
^pb園。　爾時。尊者三彌提亦遊王舍城。住溫泉林。
於是。尊者三彌提夜將向旦。從房而出。往詣
溫泉。脫衣岸上。入溫泉浴。浴已還出。拭體著
衣。　爾時。有一天形體極妙。色像巍巍。夜將向
旦。往詣尊者三彌提所。稽首作禮。卻住一面。
^pb彼天色像威神極妙。光明普照。於溫泉岸。彼
天卻住於一面已。白尊者三彌提曰。比丘。受
持跋地羅帝偈耶。　尊者三彌提答彼天曰。我
不受持跋地羅帝偈也。　尋問彼天。汝受持跋
地羅帝偈耶。　彼天答曰。我亦不受持跋地羅
帝偈也。　尊者三彌提復問彼天。誰受持跋地
^pb羅帝偈耶。　彼天答曰。世尊遊此王舍城。在竹
林迦蘭哆園。彼受持跋地羅帝偈也。比丘。可
往面從世尊。善受持誦跋地羅帝偈。所以者
何。跋地羅帝偈者。有法有義。為梵行本。趣智．
趣覺．趣於涅槃。族姓者至信．捨家．無家．學道。
^pb當以跋地羅帝偈善受持誦。彼天說如是。稽
首尊者三彌提足。繞三匝已。即彼處沒。　於是。
尊者三彌提。天沒不久往詣佛所。稽首作禮。
卻坐一面。白曰。世尊。我於今日夜將向旦出
房往詣彼溫泉所。脫衣岸上。入溫泉浴。浴已
^pb便出。住岸拭身。爾時。有一天形體極妙。色像
巍巍。夜將向旦。來詣我所。稽首作禮。卻住一
面。彼天色像威神極妙。光明普照。於溫泉岸。
彼天卻住於一面已。而白我曰。比丘。受持跋
地羅帝偈耶。我答彼天。不受持跋地羅帝偈
^pb也。我問彼天。汝受持跋地羅帝偈耶。彼天答
曰。我亦不受持跋地羅帝偈也。我復問。誰受
持跋地羅帝偈耶。彼天答曰。世尊遊此王舍
城。住竹林迦蘭哆園。彼受持跋地羅帝偈也。
比丘。可往面從世尊善受持誦跋地羅帝偈。
^pb所以者何。跋地羅帝偈者。有義有法。為梵行
本。趣智．趣覺．趣於涅槃。族姓者至信．捨家．無
家．學道。當以跋地羅帝偈善受持誦。彼天說
如是。稽首我足。繞三匝已。即彼處沒。　世尊問
曰。三彌提。汝知彼天從何處來。彼天名何耶。
^pb　尊者三彌提答曰。世尊。我不知彼天從何所
來。亦不知名也。世尊告曰。三彌提。彼天子名
正殿。為三十三天軍將。　於是。尊者三彌提白
曰。世尊。今正是時。善逝。今正是時。若世尊為
諸比丘說跋地羅帝偈者。諸比丘從世尊
^pb聞已。當善受持。　世尊告曰。三彌提。諦聽。諦聽。
善思念之。我當為汝說。　尊者三彌提白曰。唯
然。時。諸比丘受教而聽。佛言。
慎莫念過去　亦勿願未來　過去事已滅
未來復未至　現在所有法　彼亦當為思
^pb念無有堅強　慧者覺如是　若作聖人行
孰知愁於死　我要不會彼　大苦災患終
如是行精勤　晝夜無懈怠　是故常當說
跋地羅帝偈
說如是。即從座起。入室宴坐。於是。諸比丘
^pb便作是念。諸賢當知世尊略說此教。不廣分
別。即從座起。入室宴坐。
慎莫念過去　亦勿願未來　過去事已滅
未來復未至　現在所有法　彼亦當為思
念無有堅強　慧者覺如是
若作聖人行　　
^pb孰知愁於死
我要不會彼　大苦災患終　如是行精勤
晝夜無懈怠　是故常當說　跋地羅帝偈
復作是念。諸賢誰能廣分別世尊向所略
說義。彼復作是念。尊者大迦旃延常為世尊
^pb之所稱譽。及諸智梵行人。尊者大迦旃延能
廣分別世尊向所略說義。諸賢共往詣尊者
大迦旃延所。請說此義。若尊者大迦旃延為
分別者。我等當善受持。　於是。諸比丘往詣尊
者大迦旃延所。共相問訊。卻坐一面。白曰。尊
^pb者大迦旃延。當知世尊略說此教。不廣分別。
即從座起。入室宴坐。
慎莫念過去　亦勿願未來　過去事已滅
未來復未至　現在所有法　彼亦當為思
念無有堅強　慧者覺如是
若學聖人行　　
^pb孰知愁於死
我要不會彼　大苦災患終　如是行精勤
晝夜無懈怠　是故常當說　跋地羅帝偈
等便作是念。諸賢誰能廣分別世尊向所
略說義。我等復作是念。尊者大迦旃延常為
^pb世尊之所稱譽。及諸智梵行人。尊者大迦旃
延能廣分別世尊向所略說義。唯願尊者大
迦旃延為慈愍故而廣說之。　尊者大迦旃延
告曰。諸賢。聽我說喻。慧者聞喻則解其義。諸
賢。猶如有人欲得求實。為求實故。持斧入林。
^pb彼見大樹成根．莖．節．枝．葉．華．實。彼人不觸根．
莖．節．實。但觸枝．葉。諸賢所說亦復如是。世尊
現在捨來就我而問此義。所以者何。諸賢。當
知世尊是眼．是智．是義．是法。法主．法將。說真
諦義。現一切義由彼世尊。諸賢應往詣世尊
^pb所而問此義。世尊。此云何。此何義。如世尊說
者。諸賢等當善受持。　時。諸比丘白曰。唯然。尊
者大迦旃延。世尊是眼．是智．是義．是法。法主．
法將。說真諦義。現一切義由彼世尊。我等往
詣世尊所而問此義。世尊。此云何。此何義。如
^pb世尊說者。我等當善受持。然尊者大迦旃延
常為世尊之所稱譽。及諸智梵行人。尊者大
迦旃延能廣分別世尊向所略說義。唯願尊
者大迦旃延為慈愍故而廣說之。　尊者大迦
旃延告諸比丘。諸賢等共聽我所說。諸賢。云
^pb何比丘念過去耶。諸賢。比丘實有眼知色可
喜．意所念。愛色。欲相應。心樂。捫摸本。本即過
去也。彼為過去識欲染著。因識欲染著已。則
便樂彼。因樂彼已。便念過去。如是耳．鼻．舌．身。
實有意知法可喜．意所念。愛法。欲相應。心
^pb樂。捫摸本。本即過去也。彼為過去識欲染著。
因識欲染著已。則便樂彼。因樂彼已。便念過
去。諸賢。如是比丘念過去也。　諸賢。云何比丘
不念過去。諸賢。比丘實有眼知色可喜．意所
念。愛色。欲相應。心樂。捫摸本。本即過去也。彼
^pb為過去識不欲染著。因識不欲染著已。則便
不樂彼。因不樂彼已。便不念過去。如是耳．鼻．
舌．身。實有意知法可喜．意所念。愛法。欲相應。
心樂。捫摸本。本即過去也。彼為過去識不欲
染著。因識不欲染著已。則便不樂彼。因不樂
^pb彼已。便不念過去。諸賢。如是比丘不念過去
也。　諸賢。云何比丘願未來耶。諸賢。比丘若有
眼．色．眼識未來者。彼未得欲得。已得心願。因
心願已。則便樂彼。因樂彼已。便願未來。如是
耳．鼻．舌．身。若有意．法．意識未來者。未得欲得。

^pb已得心願。因心願已。則便樂彼。因樂彼已。便
願未來。諸賢。如是比丘願未來也。　諸賢。云何
比丘不願未來。諸賢。比丘若有眼．色．眼識未
來者。未得不欲得。已得心不願。因心不願已。
則便不樂彼。因不樂彼已。便不願未來。如是
^pb耳．鼻．舌．身。若有意．法．意識未來者。未得不欲
得。已得心不願。因心不願已。則便不樂彼。因
不樂彼已。便不願未來。諸賢。如是比丘不願
未來也。諸賢。云何比丘受現在法。諸賢。比丘
若有眼．色．眼識現在者。彼於現在識欲染著。
^pb因識欲染著已。則便樂彼。因樂彼已。便受現
在法。如是耳．鼻．舌．身。若有意．法．意識現在者。
彼於現在識欲染著。因識欲染著已。則便樂
彼。因樂彼已。便受現在法。諸賢。如是比丘受
現在法也。　諸賢。云何比丘不受現在法。諸賢。

^pb比丘若有眼．色．眼識現在者。彼於現在識不
欲染著。因識不欲染著已。則便不樂彼。因不
樂彼已。便不受現在法。如是耳．鼻．舌．身。若有
意．法．意識現在者。彼於現在識不欲染著。因
識不欲染著已。則便不樂彼。因不樂彼已。便
^pb不受現在法。諸賢。如是比丘不受現在法。　諸
賢。謂世尊略說此教。不廣分別。即從座起。入
室宴坐。
慎莫念過去　亦勿願未來　過去事已滅
未來復未至　現在所有法　彼亦當為思
^pb念無有堅強　慧者覺如是　若學聖人行
孰知愁於死　我要不會彼　大苦災患終
如是行精勤　晝夜無懈怠　是故常當說
跋地羅帝偈
世尊略說。不廣分別。我以此句．以此文廣
^pb說如是。諸賢。可往向佛具陳。若如世尊所說
義者。諸賢等便可共受持。　於是。諸比丘聞尊
者大迦旃延所說。善受持誦。即從座起。繞尊
者大迦旃延三匝而去。往詣佛所。稽首作禮。
卻坐一面。白曰。世尊。向世尊略說此教。不廣
^pb分別。即從座起。入室燕坐。尊者大迦旃延以
此句．以此文而廣說之。　世尊聞已。嘆曰。善哉。
善哉。我弟子中有眼．有智．有法．有義。所以者
何。謂師為弟子略說此教。不廣分別。彼弟子
以此句．以此文而廣說之。如大迦旃延比丘
^pb所說。汝等應當如是受持。所以者何。以說觀
義應如是也。　佛說如是。彼諸比丘聞佛所說。
歡喜奉行。溫泉林天經第四竟(二千五百八
十字)。
^n166中阿含根本分別品釋中禪室尊經第五(第
四分別誦)我聞如是。　一時。佛遊舍衛國。在勝
林給孤獨
^pb園。　爾時。尊者盧夷強耆遊於釋中。在無事禪
室。於是。尊者盧夷強耆夜將向旦。從彼禪室
出。在露地禪室蔭中。於繩床上敷尼師檀。結
跏趺坐。　爾時。有一天形體極妙。色像巍巍。夜
將向旦。往詣尊者盧夷強耆所。稽首作禮。卻
^pb住一面。彼天色像威神極妙。光明普照。於其
禪室。彼天卻住於一面已。白尊者盧夷強耆
曰。比丘。受持跋地羅帝偈及其義耶。　尊者盧
夷強耆答彼天曰。我不受持跋地羅帝偈。亦
不受義。尋問彼天。汝受持跋地羅帝偈及其
^pb義耶。彼天答曰。我受持跋地羅帝偈。然不受
義。尊者盧夷強耆復問彼天。云何受持跋地
羅帝偈而不受義耶。　彼天答曰。一時。世尊遊
王舍城。住竹林迦蘭哆園。爾時。世尊為諸比
丘說跋地羅帝偈。
　
^pb慎莫念過去　　亦勿願未來
過去事已滅　未來復未至　現在所有法
彼亦當為思　念無有堅強　慧者覺如是
若學聖人行　孰知愁於死　我要不會彼
大苦災患終　如是行精勤　晝夜無懈怠
^pb是故常當說　跋地羅帝偈
丘。我如是受持跋地羅帝偈。不受持義。尊
者盧夷強耆復問彼天。誰受持跋地羅帝偈
及其義耶。　彼天答曰。佛遊舍衛國。在勝林給
孤獨園。彼受持跋地羅帝偈及其義也。比丘。
^pb可往面從世尊。善受持誦跋地羅帝偈及其
義也。所以者何。跋地羅帝偈及其義者。有義
有法。為梵行本。趣智．趣覺．趣於涅槃。族姓者
至信．捨家．無家．學道。當以跋地羅帝偈及其
義善受持誦。彼天說如是。稽首尊者盧夷強
^pb耆足。繞三匝已。即彼處沒。　天沒不久。於是。尊
者盧夷強耆在釋中受夏坐訖。過三月已。補
治衣竟。攝衣持缽。往詣舍衛國。展轉進前。至
舍衛國。住勝林給孤獨園。　爾時。尊者盧夷強
耆往詣佛所。稽首作禮。卻坐一面。白曰。世尊。
^pb我一時遊於釋中。在無事禪室。世尊。我於爾
時夜將向旦。從彼禪室出。在露地禪室蔭中。
於繩床上敷尼師檀。結跏趺坐。爾時。有一天
形體極妙。色像巍巍。夜將向旦。來詣我所。稽
首作禮。卻住一面。彼天色像威神極妙。光明
^pb普照。於其禪室彼天卻住於一面已。而白我
曰。比丘。受持跋地羅帝偈及其義耶。我答彼
天。不受持跋地羅帝偈。亦不受義。尋問彼天。
汝受持跋地羅帝偈及其義耶。彼天答曰。我
受持跋地羅帝偈。然不受義。我復問天。云何
^pb受持跋地羅帝偈而不受義耶。天答我曰。一
時。佛遊王舍城。住竹林迦蘭哆園。爾時。世尊
為諸比丘說跋地羅帝偈。
慎莫念過去　亦勿願未來　過去事已滅
未來復未至　現在所有法　彼亦當為思
^pb念無有堅強　慧者覺如是　若學聖人行
孰知愁於死　我要不會彼　大苦災患終
如是行精勤　晝夜不懈怠　是故常當說
跋地羅帝偈
丘。我如是受持跋地羅帝偈。不受持義也。
^pb我復問天。誰受持跋地羅帝偈及其義也。天
答我曰。佛遊舍衛國。在勝林給孤獨園。彼受
持跋地羅帝偈及其義也。比丘。可往面從世
尊。善受持誦跋地羅帝偈及其義耶。所以者
何。跋地羅帝偈及其義者。有義有法。為梵行
^pb本。趣智．趣覺．趣於涅槃。族姓者至信．捨家．無
家．學道。當以跋地羅帝偈及其義善受持誦。
彼天說如是。稽首我足。繞三匝已。即彼處沒。
　於是。世尊問尊者盧夷強耆。汝知彼天從何
處來。彼天名何耶。　尊者盧夷強耆答曰。世尊。
^pb我不知彼天從何處來。亦不知名也。　世尊告
曰。強耆。彼天子名般那。為三十三天軍將。　彼
時。尊者盧夷強耆白曰。世尊。今正是時。善逝。
今正是時。若世尊為諸比丘說跋地羅帝偈
及其義者。諸比丘從世尊聞已。當善受持。　世
^pb尊告曰。強耆。諦聽。善思念之。我當為汝廣說
其義。　尊者盧夷強耆白曰。唯然。當受教聽。佛
言。
慎莫念過去　亦勿願未來　過去事已滅
未來復未至　現在所有法　彼亦當為思
^pb念無有堅強　　慧者覺如是
若作聖人行　孰知愁於死　我要不會彼
大苦災患終　如是行精勤　晝夜無懈怠
是故常當說　跋地羅帝偈
耆。云何比丘念過去耶。若比丘樂過去色。
^pb欲．著．住。樂過去覺．想．行．識。欲．著．住。如是比丘
念過去也。強耆。云何比丘不念過去。若比丘
不樂過去色。不欲．不著．不住。不樂過去覺．想．
行．識。不欲．不著．不住。如是比丘不念過去。強
耆。云何比丘願未來耶。若比丘樂未來色。欲．
^pb著．住。樂未來覺．想．行．識。欲．著．住。如是比丘願
未來也。強耆。云何比丘不願未來。若比丘不
樂未來色。不欲．不著．不住。不樂未來覺．想．行．
識。不欲．不著．不住。如是比丘不願未來。　強耆。
云何比丘受現在法。若比丘樂現在色。欲．著．

^pb住。樂現在覺．想．行．識。欲．著．住。如是比丘受現
在法。強耆。云何比丘不受現在法。若比丘不
樂現在色。不欲．不著．不住。不樂現在覺．想．行．
識。不欲．不著．不住。如是比丘不受現在法。　佛
說如是。尊者盧夷強耆及諸比丘聞佛所說。
^pb歡喜奉行。釋中禪室尊經第五竟(千五百三
十六字)。
^n167中阿含根本分別品阿難說經第六(第四分
別誦)我聞如是。　一時。佛遊舍衛國。在勝林給
孤獨園。　爾時。尊者阿難為諸比丘夜集講堂。
^pb說跋地羅帝偈及其義也。　爾時。有一比丘過
夜平旦。往詣佛所。稽首作禮。卻坐一面。白曰。
世尊。彼尊者阿難為諸比丘夜集講堂。說跋
地羅帝偈及其義也。　於是。世尊告一比丘。汝
往至阿難比丘所。作如是語。阿難。世尊呼汝。
　彼一比丘受世尊教。即從座起。稽首佛足。繞
三匝
^pb而去。往至尊者阿難所而語曰。世尊呼尊者
阿難。　尊者阿難即往佛所。稽首作禮。卻住一
面。世尊問曰。阿難。汝實為諸比丘夜集講堂。
說跋地羅帝偈及其義耶。　尊者阿難答曰。唯
然。　世尊問曰。阿難。汝云何為諸比丘說跋地
^pb羅帝偈及其義耶。　尊者阿難即便說曰。
慎莫念過去　亦勿願未來　過去事已滅
未來復未至　現在所有法　彼亦當為思
念無有堅強　慧者覺如是　為作聖人行
孰知愁於死　我要不會彼　大苦災患終
^pb如是行精進　晝夜無懈怠　是故常當說
跋地羅帝偈
尊即復問曰。阿難。云何比丘念過去耶。　尊
者阿難答曰。世尊。若有比丘樂過去色。欲．著．
住。樂過去覺．想．行．識。欲．著．住。如是比丘念過
^pb去也。　世尊即復問曰。阿難。云何比丘不念過
去。　尊者阿難答曰。世尊。若比丘不樂過去色。
不欲．不著．不住。不樂過去覺．想．行．識。不欲．不
著．不住。如是比丘不念過去。世尊即復問曰。
阿難。云何比丘願未來耶。尊者阿難答曰。世
^pb尊。若比丘樂未來色。欲．著．住。樂未來覺．想．行．
識。欲．著．住。如是比丘願未來也。　世尊即復問
曰。阿難。云何比丘不願未來。　尊者阿難答曰。
世尊。若比丘不樂未來色。不欲．不著．不住。不
樂未來覺．想．行．識。不欲．不著．不住。如是比丘
^pb不願未來。　世尊即復問曰。阿難。云何比丘受
現在法。　尊者阿難答曰。世尊。若比丘樂現在
色。欲．著．住。樂現在覺．想．行．識。欲．著．住。如是比
丘受現在法。　世尊即復問曰。阿難。云何比丘
不受現在法。　尊者阿難答曰。世尊。若比丘不
^pb樂現在色。不欲．不著．不住。不樂現在覺．想．行．
識。不欲．不著．不住。如是比丘不受現在法。世
尊。我以如是為諸比丘夜集講堂。說跋地羅
帝偈及其義也。　於是。世尊告諸比丘。善哉。善
哉。我弟子有眼．有智．有義．有法。所以者何。謂
^pb弟子在師面前如是句．如是文廣說此義。實
如阿難比丘所說。汝等應當如是受持。所以
者何。此說觀義應如是也。　佛說如是。尊者阿
難及諸比丘聞佛所說。歡喜奉行。阿難說經
第六竟(七百七十二字)。
^pb^n168中阿含根本分別品意行經第七(第四分別
誦)我聞如是。　一時。佛遊舍衛國。在勝林給孤
獨園。　爾時。世尊告諸比丘。我今為汝說法。初
妙．中妙．竟亦妙。有義有文。具足清淨。顯現梵
行。謂分別意行經。如意行生。諦聽。諦聽。善思
念之。　時。諸比丘受教而聽。　佛言。云何意行生。
若
^pb有比丘離欲．離惡不善之法。有覺．有觀。離生
喜．樂。得初禪成就遊。彼此定樂欲住。彼此定
樂欲住已。必有是處。住彼樂彼。命終生梵身
天中。諸梵身天者。生彼住彼。受離生喜．樂。及
比丘住此。入初禪。受離生喜．樂。此二離生喜．
^pb樂無有差別。二俱等等。所以者何。先此行定。
然後生彼。彼此定如是修．如是習．如是廣布。
生梵身天中。如是意行生。　復次。比丘覺．觀已
息。內靖．一心。無覺．無觀。定生喜．樂。得第二禪
成就遊。彼此定樂欲住。彼此定樂欲住已。必
^pb有是處。住彼樂彼。命終生晃昱天中。諸晃昱
天者。生彼住彼。受定生喜．樂。及比丘住此。入
第二禪。受定生喜．樂。此二定生喜．樂無有差
別。二俱等等。所以者何。先此行定。然後生彼。
彼此定如是修．如是習．如是廣布。生晃昱天
^pb中。如是意行生。　復次。比丘離於喜欲。捨無求
遊。正念正智而身覺樂。謂聖所說．聖所捨．念．
樂住．室。得第三禪成就遊。彼此定樂欲住。彼
此定樂欲住已。必有是處。住彼樂彼。命終生
遍淨天中。諸遍淨天者。生彼住彼。受無喜樂。
^pb及比丘住此。入第三禪。受無喜樂。此二無喜
樂無有差別。二俱等等。所以者何。先此行定。
然後生彼。彼此定如是修．如是習．如是廣布。
生遍淨天中。如是意行生。　復次。比丘樂滅．苦
滅。喜．憂本已滅。不苦不樂．捨．念．清淨。得第四
^pb禪成就遊。彼此定樂欲住。彼此定樂欲住已。
必有是處。住彼樂彼。命終生果實天中。諸果
實天者。生彼住彼。受捨．念．清淨樂。及比丘住
此。入第四禪。受捨．念．清淨樂。此二捨．念．清淨
樂無有差別。二俱等等。所以者何。先此行定。

^pb然後生彼。彼此定如是修．如是習．如是廣布。
生果實天中。如是意行生。　復次。比丘度一切
色想。滅有對想。不念若干想。無量空。是無量
空處成就遊。彼此定樂欲住。彼此定樂欲住
已。必有是處。住彼樂彼。命終生無量空處天
^pb中。諸無量空處天者。生彼住彼。受無量空處
想。及比丘住此。受無量空處想。此二無量空
處想無有差別。二俱等等。所以者何。先此行
定。然後生彼。彼此定如是修．如是習．如是廣
布。生無量空處天中。如是意行生。　復次。比丘
^pb度無量空處。無量識。是無量識處成就遊。彼
此定樂欲住。彼此定樂欲住已。必有是處。住
彼樂彼。命終生無量識處天中。諸無量識處
天者。生彼住彼。受無量識處想。及比丘住此。
受無量識處想。此二無量識處想無有差別。

^pb二俱等等。所以者何。先此行定。然後生彼。彼
此定如是修．如是習．如是廣布。生無量識處
天中。如是意行生。　復次。比丘度無量識處。無
所有。是無所有處成就遊。彼此定樂欲住。彼
此定樂欲住已。必有是處。住彼樂彼。命終生
^pb無所有處天中。諸無所有處天者。生彼住彼。
受無所有處想。及比丘住此。受無所有處想。
此二無所有處想無有差別。二俱等等。所以
者何。先此行定。然後生彼。彼此定如是修．如
是習．如是廣布。生無所有處天中。如是意行
^pb生。　復次。比丘度一切無所有處想。非有想非
無想。是非有想非無想處成就遊。彼此定樂
欲住。彼此定樂欲住已。必有是處。住彼樂彼。
命終生非有想非無想處天中。諸非有想非
無想處天者。生彼住彼。受非有想非無想處
^pb想。及比丘住此。受非有想非無想處想。此二
想無有差別。二俱等等。所以者何。先此行定。
然後生彼。彼此定如是修．如是習．如是廣布。
生非有想非無想處天中。如是意行生。　復次。
比丘度一切非有想非無想處想。知滅身觸
^pb成就遊。慧見諸漏盡斷智。彼諸定中。此定說
最第一．最大．最上．最勝．最妙。猶如因牛有乳。
因乳有酪。因酪有生酥。因生酥有熟酥。因熟
酥有酥精。酥精者說最第一．最大．最上最勝．
最妙。如是彼諸定中。此定說最第一．最大．最
^pb上．最勝．最妙。得此定．依此定．住此定已。不復
受生老病死苦。是說苦邊。　佛說如是。彼諸比
丘聞佛所說。歡喜奉行。意行經第七竟(千三
百十九字)。
^n169中阿含根本分別品拘樓瘦無諍經第八(第
四分別誦)我聞如是。　一時。佛遊婆奇瘦劍磨
瑟曇拘樓
^pb都邑。　爾時。世尊告諸比丘。我當為汝說法。初
妙．中妙．竟亦妙。有義有文。具足清淨。顯現梵
行。名分別無諍經。諦聽。諦聽。善思念之。　時。諸
比丘受教而聽。　佛言。莫求欲樂．極下賤業。為
凡夫行。亦莫求自身苦行。至苦非聖行。無義
^pb相應。離此二邊。則有中道。成眼成智。自在成
定。趣智．趣覺．趣於涅槃。有稱．有譏。有無稱．無
譏而為說法。決定於齊。決定知已。所有內樂
常求彼也。莫相導說。亦莫面前稱譽。齊限說。
莫求齊限。隨國俗法。莫是莫非。此分別無諍
^pb經事。莫求欲樂．極下賤業。為凡夫行。亦莫求
自身苦行。至苦非聖行。無義相應者。此何因
說。莫求欲樂．極下賤業。為凡夫行。是說一邊。
亦莫求自身苦行。至苦非聖行。無義相應者。
是說二邊。莫求欲樂．極下賤業。為凡夫行。亦
^pb莫求自身苦行。至苦非聖行。無義相應者。因
此故說。　離此二邊。則有中道。成眼成智。自在
成定。趣智．趣覺．趣涅槃者。此何因說。有聖道
八支。正見。乃至正定。是謂為八。離此二邊。則
有中道。成眼成智。自在成定。趣智．趣覺．趣涅
^pb槃者。因此故說。有稱．有譏。有無稱．無譏而為
說法者。此何因說。云何為稱。云何為譏。而不
說法。若有欲相應與喜樂俱。極下賤業。為凡
夫行。此法有苦．有煩．有熱．有憂慼邪行。彼知
此已。則便自譏。所以者何。欲者．無常．苦．磨滅
^pb法。彼知欲無常已。是故彼一切有苦．有煩．有
熱．有憂慼邪行。彼知此已。是故便自譏。　自身
苦行。至苦非聖行。無義相應。此法有苦．有煩．
有熱．有憂慼邪行。彼知此已。則便自譏。所以
者何。彼沙門．梵志所可畏苦。剃除鬚髮。著袈
^pb裟衣。至信．捨家．無家．學道者。彼沙門．梵志復
抱此苦。是故彼一切有苦．有煩．有熱．有憂慼
邪行。彼知此已。是故便自譏。有結不盡。此法
有苦．有煩．有熱．有憂慼邪行。彼知此已。則便
自譏。所以者何。若有結不盡者。彼有亦不盡。
^pb是故彼一切有煩．有熱．有憂慼邪行。彼知此
已。是故便自譏也。有結盡者。此法無苦．無煩．
無熱．無憂慼正行。彼知此已。則便自稱。所以
者何。若有結盡者。彼有亦盡。是故彼一切無
苦無煩．無熱．無憂慼正行。彼知此已。是故便
^pb自稱也。　不求內樂。此法有苦．有煩．有熱．有憂
慼邪行。彼知此已。則便自譏。所以者何。若有
不求內樂者。彼亦不求內。是故彼一切有苦．
有煩．有熱．有憂慼邪行。彼知此已。是故便自
譏也。求於內樂。此法無苦．無煩．無熱．無憂慼
^pb正行。彼知此已。則便自稱。所以者何。若有求
內樂者。彼亦求內。是故彼一切無苦．無煩．無
熱．無憂慼正行。彼知此已。是故便自稱。如是
有稱有譏而不說法也。不稱不譏而為說法。
　云何不稱不譏而為說法。若欲相應與喜樂
^pb俱。極下賤業。為凡夫行。此法有苦．有煩．有熱．
有憂慼邪行。彼知此已。則便說法。所以者何。
彼不如是說。欲無常．苦．磨滅法。彼知欲無常
已。是故彼一切有苦．有煩．有熱．有憂慼邪行。
不達此法。唯有苦法。有煩．有熱．有憂慼邪行。
^pb彼知此已。是故便說法。自身苦行。至苦非聖
行。無義相應。此法有苦．有煩．有熱．有憂慼邪
行。彼知此已。則便說法。所以者何。彼不如是
說。自身苦行。至苦非聖行。無義相應。此法有
苦．有煩．有熱．有憂慼邪行。不達此法。唯有苦
^pb法。有煩．有熱．有憂慼邪行。彼知此已。是故便
說法也。　有結不盡。此法有苦．有煩．有熱．有憂
慼邪行。彼知此已。則便說法。所以者何。彼不
如是說。若有結不盡者。彼有亦不盡。是故彼
一切有苦．有煩．有熱．有憂慼邪行。不達此法。
^pb唯有苦法。有煩．有熱．有憂慼邪行。彼知此已。
是故便說法也。有結盡者。此法無苦．無煩．無
熱．無憂慼正行。彼知此已。則便說法。所以者
何。彼不如是說。若有結盡者。彼有亦盡。是故
彼一切無苦．無煩．無熱．無憂慼正行不達此
^pb法。唯無苦法。無煩．無熱．無憂慼正行。彼知此
已。是故便說法也。不求內樂。此法有苦．有煩．
有熱．有憂慼邪行。彼知此已。則便說法。所以
者何。彼不如是說。若不求內樂者。彼亦不求
內。是故彼一切有苦．有煩．有熱．有憂慼邪行。

^pb不達此法。唯有苦法。有煩．有熱．有憂慼邪行。
彼知此已。是故便說法也。求於內樂。此法無
苦．無煩．無熱．無憂慼正行。彼知此已。則便說
法。所以者何。彼不如是說。若有求內樂者。彼
亦求內。是故彼一切無苦．無煩．無熱．無憂慼
^pb正行。不達此法。唯無苦法。無煩．無熱．無憂慼
正行。彼知此已。是故便說法。如是不稱．不譏
而為說法。有稱有譏．有無稱無譏而為說法
者。因此故說也。　決定於齊。決定知已。所有內
樂當求彼者。此何因說。有樂。非聖樂是凡夫
^pb樂。病本．癰本．箭刺之本。有食有生死。不可修．
不可習．不可廣布。我說於彼則不可修也。有
樂。是聖樂．無欲樂．離樂．息樂．正覺之樂。無食
無生死。可修．可習．可廣布。我說於彼則可修
也。　云何有樂。非聖樂是凡夫樂。病本．癰本．箭
^pb刺之本。有食有生死。不可修．不可習．不可廣
布。我說於彼不可修也。彼若因五欲功德生
喜生樂。此樂非聖樂。是凡夫樂。病本．癰本．箭
刺之本。有食有生死。不可修．不可習．不可廣
布。我說於彼則不可修。云何有樂。是聖樂無
^pb欲樂．離樂．息樂．正覺之樂。無食無生死。可修．
可習．可廣布。我說於彼則可修耶。若有比丘
離欲．離惡不善之法。至得第四禪成就遊。此
樂是聖樂．無欲樂．離樂．息樂．正覺之樂。無食
無生死。可修．可習．可廣布。我說於彼則可修
^pb也。決定於齊。決定知已。所有內樂當求彼者。
因此故說。　莫相導說。亦莫面前稱譽者。此何
因說。有相導說不真實．虛妄無義相應。有相
導說真實．不虛妄無義相應。有相導說真實．
不虛妄與義相應。於中若有導說不真實．虛
^pb妄無義相應者。此終不可說。於中若有導說
真實．不虛妄無義相應者。彼亦當學不說是
也。於中若有導說真實．不虛妄義相應者。彼
為知時。正智正念。令成就彼。如是面前稱譽。
莫相導說。亦莫面前稱譽者。因此故說。　齊限
^pb說。莫不齊限者。此何因說。不齊限說者。煩身。
念喜忘。心疲極。聲壞。向智者不自在也。齊限
說者。不煩身。念不喜忘。心不疲極。聲不壞。向
智者得自在也。齊限說。莫不齊限者。因此故
說。　隨國俗法。莫是莫非者。此何因說。云何隨
^pb國俗法。是及非耶。彼彼方．彼彼人間．彼彼事．
或說甌。或說𣟁或說杅。或說碗。或說器。如彼彼
方．彼彼人間．彼彼事．或說甌。或說𣟁或說杅。或
說碗。或說器。彼彼事隨其力。一向說此是真
諦。餘者虛妄。如是隨國俗法。是及非也。
^pb云何隨國俗法。不是不非耶。彼彼方．彼彼人
間．彼彼事．或說甌。或說𣟁或說杅。或說碗。或說
器。如彼彼方．彼彼人間．彼彼事．或說甌。或說
𣟁或說杅。或說碗。或說器。彼彼事不隨其力。不
一向說此是真諦。餘者虛妄。如是隨國俗法。
^pb不是不非也。隨國俗法。莫是莫非者。因此故
說。　有諍法．無諍法。云何有諍法。云何無諍法。
若欲相應與喜樂俱。極下賤業。為凡夫行。此
法有諍。以何等故此法有諍。此法有苦．有煩．
有熱．有憂慼邪行。是故此法則有諍也。若自
^pb身苦行。至苦非聖行。無義相應。此法有諍。以
何等故此法有諍。此法有苦．有煩．有熱．有憂
慼邪行。是故此法則有諍也。離此二邊。則有
中道。成眼成智。自在成定。趣智．趣覺．趣於涅
槃。此法無諍。以何等故此法無諍。此法無苦．

^pb無煩．無熱．無憂慼正行。是故此法則無諍也。
　有結不盡。此法有諍。以何等故此法有諍。此
法有苦．有煩．有熱．有憂慼邪行。是故此法則
有諍也。有結滅盡。此法無諍。以何等故此法
無諍。此法無苦．無煩．無熱．無憂慼正行。是故
^pb此法則無諍也。　不求內樂。此法有諍。以何等
故此法有諍。此法有苦．有煩．有熱．有憂慼邪
行。是故此法則有諍也。求於內樂。此法無諍。
以何等故此法無諍。此法無苦．無煩．無熱．無
憂慼正行。是故此法則無諍也。　於中若有樂。
^pb非聖樂是凡夫樂。病本．癰本．箭刺之本。有食
有生死。不可修．不可習．不可廣布。我說於彼
則不可修。此法有諍。以何等故此法有諍。此
法有苦．有煩．有熱．有憂慼邪行。是故此法則
有諍也。於中若有樂。是聖樂．無欲樂．離樂．息
^pb樂．正覺之樂。無食無生死。可修．可習．可廣布。
我說於彼則可修也。此法無諍。以何等故此
法無諍。此法無苦．無煩．無熱．無憂慼正行。是
故此法則無諍也。　於中若有導說不真實．虛
妄無義相應。此法有諍。以何等故此法有諍。
^pb此法有苦．有煩．有熱．有憂慼邪行。是故此法
則有諍也。於中若有導說真實．不虛妄無義
相應。此法有諍。以何等故此法有諍。此法有
苦．有煩．有熱．有憂慼邪行。是故此法則有諍
也。於中若有導說真實．不虛妄與義相應。此
^pb法無諍。以何等故此法無諍。此法無苦．無煩．
無熱．無憂慼正行。是故此法則無諍也。　無齊
限說者。此法有諍。以何等故此法有諍。此法
有苦．有煩．有熱．有憂慼邪行。是故此法則有
諍也。齊限說者。此法無諍。以何等故此法無
^pb諍。此法無苦．無煩．無熱．無憂慼正行。是故此
法則無諍也。　隨國俗法。是及非。此法有諍。以
何等故此法有諍。此法有苦．有煩．有熱．有憂
慼邪行。是故此法則有諍也。隨國俗法。不是
不非。此法無諍。以何等故此法無諍。此法無
^pb苦．無煩．無熱．無憂慼正行。是故此法則無諍
也。是謂諍法。汝等當知諍法及無諍法。知諍
法及無諍法已。棄捨諍法。修習無諍法。汝等
當學。　如是須菩提族姓子以無諍道。於後知
法如法。
^pb知法如真實　須菩提說偈　此行真實空
捨此住止息
說如是。彼諸比丘聞佛所說。歡喜奉行。拘
樓瘦無諍經第八竟(三千一十六字)。中阿含
經卷第四十三(九千二百二十三字)(第四分
別誦)
^juan44^pb

中阿含經卷第四十四
　　　　東晉罽賓三藏瞿曇僧伽提婆譯
^n170根本分別品鸚鵡經第九(第四分別誦)我聞
如是。　一時。佛遊舍衛國。在勝林給孤獨園。　爾
^pb時。世尊過夜平旦著衣持缽。入舍衛乞食。於
乞食時往詣鸚鵡摩納都提子家。是時。鸚鵡
摩納都提子少有所為。出行不在。彼時。鸚鵡
摩納都提子家有白狗。在大床上金槃中食。
於是。白狗遙見佛來。見已便吠。世尊語白狗。
^pb汝不應爾。謂汝從呧至吠。　白狗聞已。極大瞋
恚。從床來下。至木聚邊憂慼愁臥。　鸚鵡摩納
都提子於後還家。見己白狗極大瞋恚。從床
來下。至木聚邊憂慼愁臥。問家人曰。誰觸嬈
我狗。令極大瞋恚。從床來下。至木聚邊憂慼
愁臥。　家人答曰。我等都無觸嬈白狗。
^pb令大瞋恚。從床來下。至木聚邊憂慼愁臥。摩
納。當知今日沙門瞿曇來此乞食。白狗見已。
便逐吠之。沙門瞿曇語白狗曰。汝不應爾。謂
汝從呧至吠。因是。摩納。故令白狗極大瞋恚。
從床來下。至木聚邊憂慼愁臥。　鸚鵡摩納都
^pb提子聞已。便大瞋恚。欲誣世尊。欲謗世尊。欲
墮世尊。如是誣．謗．墮沙門瞿曇。即從舍衛出。
往詣勝林給孤獨園。　彼時。世尊無量大眾前
後圍繞而為說法。世尊遙見鸚鵡摩納都提
子來。告諸比丘。汝等見鸚鵡摩納都提子來
^pb耶。　答曰。見也。　世尊告曰。鸚鵡摩納都提子今
命終者。如屈伸臂頃。必生地獄。所以者何。以
彼於我極大瞋恚。若有眾生因心瞋恚故。身
壞命終。必至惡處。生地獄中。　於是。鸚鵡摩納
都提子往詣佛所。語世尊曰。沙門瞿曇。今至
^pb我家乞食來耶。　世尊答曰。我今往至汝家乞
食。　瞿曇。向我白狗說何等事。令我白狗極大
瞋恚。從床來下。至木聚邊憂慼愁臥。　世尊答
曰。我今平旦著衣持缽。入舍衛乞食。展轉往
詣汝家乞食。於是白狗遙見我來。見已而吠。
^pb我語白狗。汝不應爾。謂汝從呧至吠。是故白
狗極大瞋恚。從床來下。至木聚邊憂慼愁臥。
　鸚鵡摩納問世尊曰。白狗前世是我何等。　世
尊告曰。止。止。摩納。慎莫問我。汝聞此已。必不
可意。　鸚鵡摩納復更再三問世尊曰。白狗前
^pb世是我何等。　世尊亦至再三告曰。止。止。摩納。
慎莫問我。汝聞此已。必不可意。　世尊復告於
摩納曰。汝至再三問我不止。摩納。當知彼白
狗者。於前世時即是汝父。名都提也。　鸚鵡摩
納聞是語已。倍極大恚。欲誣世尊。欲謗世尊。

^pb欲墮世尊。如是誣．謗．墮沙門瞿曇。語世尊曰。
我父都提大行布施。作大齋祠。身壞命終。正
生梵天。何因何緣。乃生於此下賤狗中。世尊
告曰。汝父都提以此增上慢。是故生於下賤
狗中。
^pb梵志增上慢　此終六處生　雞狗豬及豺
驢五地獄六
鵡摩納。若汝不信我所說者。汝可還歸語
白狗曰。若前世時是我父者。白狗當還在大
床上。摩納。白狗必還上床也。若前世時是我
^pb父者。白狗還於金槃中食。摩納。白狗必當還
於金槃中食也。若前世時是我父者。示我所
舉金．銀．水精．珍寶藏處。謂我所不知。摩納。白
狗必當示汝已前所舉金．銀．水精．珍寶藏處。
謂汝所不知。　於是。鸚鵡摩納聞佛所說。善受
^pb持誦。繞世尊已。而還其家。語白狗曰。若前世
時是我父者。白狗當還在大床上。白狗即還
在大床上。　若前世時是我父者。白狗還於金
槃中食。白狗即還金槃中食。　若前世時是我
父者。當示於我父本所舉金．銀．水精．珍寶藏
^pb處。謂我所不知。白狗即從床上來下。往至前
世所止宿處。以口及足掊床四腳下。鸚鵡摩
納便從彼處大得寶物。　於是。鸚鵡摩納都提
子得寶物已。極大歡喜。以右膝著地。叉手向
勝林給孤獨園。再三舉聲。稱譽世尊。沙門瞿
^pb曇所說不虛。沙門瞿曇所說真諦。沙門瞿曇
所說如寶。再三稱譽已。從舍衛出。往詣勝林
給孤獨園。　爾時。世尊無量大眾前後圍繞而
為說法。世尊遙見鸚鵡摩納來。告諸比丘。汝
等見鸚鵡摩納來耶。　答曰。見也。世尊告曰。鸚
^pb鵡摩納今命終者。如屈伸臂頃。必至善處。所
以者何。彼於我極有善心。若有眾生因善心
故。身壞命終。必至善處。生於天中。　爾時。鸚鵡
摩納往詣佛所。共相問訊。卻坐一面。世尊告
曰。云何摩納。如我所說白狗者為如是耶。不
^pb如是耶。　鸚鵡摩納白曰。瞿曇。實如所說。瞿曇。
我復欲有所問。聽乃敢陳。　世尊告曰。恣汝所
問。　瞿曇。何因何緣。彼眾生者。俱受人身而有
高下．有妙不妙。所以者何。瞿曇。我見有短壽．
有長壽者。見有多病．有少病者。見不端正．有
^pb端正者。見無威德．有威德者。見有卑賤族．有
尊貴族者。見無財物．有財物者。見有惡智．有
善智者。　世尊答曰。彼眾生者。因自行業。因業
得報。緣業．依業．業處。眾生隨其高下處妙不
妙。　鸚鵡摩納白世尊曰。沙門瞿曇所說至略。

^pb不廣分別。我不能知。願沙門瞿曇為我廣說。
令得知義。　世尊告曰。摩納。諦聽。善思念之。我
當為汝廣分別說。　鸚鵡摩納白曰。唯然。當受
教聽。　佛言。摩納。何因．何緣男子女人壽命極
短。若有男子女人殺生凶弊。極惡飲血。害意
^pb著惡。無有慈心於諸眾生乃至昆蟲。彼受此
業。作具足已。身壞命終。必至惡處。生地獄中。
來生人間。壽命極短。所以者何。此道受短壽。
謂男子女人殺生凶弊。極惡飲血。摩納當知。
此業有如是報也。摩納。何因．何緣男子女人
^pb壽命極長。若有男子女人離殺斷殺。棄捨刀
杖。有慚有愧。有慈悲心。饒益一切乃至昆蟲。
彼受此業。作具足已。身壞命終。必昇善處。生
於天中。來生人間。壽命極長。所以者何。此道
受長壽。謂男子女人離殺斷殺。摩納。當知此
^pb業有如是報也。　摩納。何因．何緣男子女人多
有疾病。若有男子女人觸嬈眾生。彼或以手
拳。或以木石。或以刀杖觸嬈眾生。彼受此業。
作具足已。身壞命終。必至惡處。生地獄中。來
生人間。多有疾病。所以者何。此道受多疾病。
^pb謂男子女人觸嬈眾生。摩納。當知此業有如
是報也。摩納。何因．何緣男子女人無有疾病。
若有男子女人不觸嬈眾生。彼不以手拳。不
以木石。不以刀杖觸嬈眾生。彼受此業。作具
足已。身壞命終。必昇善處。生於天中。來生人
^pb間。無有疾病。所以者何。此道受無疾病。謂男
子女人不觸嬈眾生。摩納。當知此業有如是
報也。　摩納。何因．何緣男子女人形不端正。若
有男子女人急性多惱。彼少所聞。便大瞋恚。
憎嫉生憂。廣生諍怒。彼受此業。作具足已。身
^pb壞命終。必至惡處。生地獄中。來生人間。形不
端正。所以者何。此道受形不端正。謂男子女
人急性多惱。摩納。當知此業有如是報也。摩
納。何因．何緣男子女人形體端正。若有男子
女人不急性多惱。彼聞柔軟麤𪍿言。不大瞋
^pb恚。不憎嫉生憂。不廣生諍怒。彼受此業。作具
足已。身壞命終。必昇善處。生於天中。來生人
間。形體端正。所以者何。此道受形體端正。謂
男子女人不急性多惱。摩納。當知此業有如
是報也。　摩納。何因．何緣男子女人無有威德。
^pb若有男子女人內懷嫉妒。彼見他得供養恭
敬。便生嫉妒。若見他有物。欲令我得。彼受此
業。作具足已。身壞命終。必至惡處。生地獄中。
來生人間。無有威德。所以者何。此道受無威
德。謂男子女人內懷嫉妒。摩納。當知此業
^pb有如是報也。摩納。何因．何緣男子女人有大
威德。若有男子女人不懷嫉妒。彼見他得供
養恭敬。不生嫉妒。若見他有物。不欲令我得。
彼受此業。作具足已。身壞命終。必昇善處。生
於天中。來生人間。有大威德。所以者何。此道
^pb受有威德。謂男子女人不懷嫉妒。摩納。當知
此業有如是報也。　摩納。何因．何緣男子女人
生卑賤族。若有男子女人憍驁大慢。彼可敬
不敬。可重不重。可貴不貴。可奉不奉。可供養
不供養。可與道不與道。可與坐不與坐。可叉
^pb手向禮拜問訊不叉手向禮拜問訊。彼受此
業。作具足已。身壞命終。必至惡處。生地獄中。
來生人間。生卑賤族。所以者何。此道受生卑
賤族。謂男子女人憍驁大慢。摩納。當知此業
有如是報也。摩納。何因．何緣男子女人生尊
^pb貴族。若有男子女人不憍驁大慢。彼可敬而
敬。可重而重。可貴而貴。可奉事而奉事。可供
養而供養。可與道而與道。可與坐而與坐。可
叉手向禮拜問訊而叉手向禮拜問訊。彼受
此業。作具足已。身壞命終。必昇善處。生於天
^pb中。來生人間。生尊貴族。所以者何。此道受生
尊貴族。謂男子女人不憍驁大慢。摩納。當知
此業有如是報也。　摩納。何因．何緣男子女人
無有財物。若有男子女人不作施主。不行布
施。彼不施與沙門．梵志．貧窮．孤獨．遠來乞者
^pb飲食．衣被．華鬘．塗香．屋舍．床榻．明燈．給使。彼
受此業。作具足已。身壞命終。必至惡處。生地
獄中。來生人間。無有財物。所以者何。此道受
無財物。謂男子女人不作施主。不行布施。摩
納。當知此業有如是報也。摩納。何因．何緣男
^pb子女人多有財物。若有男子女人作施主。行
布施。彼施與沙門．梵志．貧窮．孤獨．遠來乞者
飲食．衣被．花鬘．塗香．屋舍．床榻．明燈．給使。彼
受此業。作具足已。身壞命終。必昇善處。生於
天中。來生人間。多有財物。所以者何。此道受
^pb多有財物。謂男子女人作施主。行布施。摩納。
當知此業有如是報也。　摩納。何因．何緣男子
女人有惡智慧。若有男子女人不數數往詣
彼問事。彼若有名德．沙門．梵志。不往詣彼。隨
時問義。諸尊。何者為善。何者不善。何者為罪。
^pb何者非罪。何者為妙。何者不妙。何者為白。何
者為黑。白黑從何生。何義現世報。何義後世
報。設問不行。彼受此業。作具足已。身壞命終。
必至惡處。生地獄中。來生人間。有惡智慧。所
以者何。此道受惡智慧。謂男子女人不數數
^pb往詣彼問事。摩納。當知此業有如是報也。摩
納。何因．何緣男子女人有善智慧。若有男子
女人能數數往詣彼問事。彼若有名德．沙門．
梵志。數往詣彼。隨時問義。諸尊。何者為善。何
者不善。何者為罪。何者非罪。何者為妙。何者
^pb不妙。何者為白。何者為黑。白黑從何生。何義
現世報。何義後世報。問已能行。彼受此業。作
具足已。身壞命終。必昇善處。生於天中。來生
人間。有善智慧。所以者何。此道受善智慧。謂
男子女人能數數往詣彼問事。摩納。當知此
^pb業有如是報也。　摩納。當知作短壽相應業必
得短壽。作長壽相應業必得長壽。作多疾病
相應業必得多疾病。作少疾病相應業必得
少疾病。作不端正相應業必得不端正。作端
正相應業必得端正。作無威德相應業必得
^pb無威德。作威德相應業必得威德。作卑賤族
相應業必得卑賤族。作尊貴族相應業必得
尊貴族。作無財物相應業必得無財物。作多
財物相應業必得多財物。作惡智慧相應業
必得惡智慧。作善智慧相應業必得善智慧。
^pb摩納。此是我前所說。眾生因自行業。因業得
報。緣業．依業．業處。眾生隨其高下處妙不妙。
　鸚鵡摩納都提子白曰。世尊。我已解。善逝。我
已知。世尊。我今自歸於佛．法及比丘眾。唯願
世尊受我為優婆塞。從今日始。終身自歸。乃
^pb至命盡。世尊。從今日入都提家。如入此舍衛
地優婆塞家。令都提家長夜得利義。得饒益
安隱快樂。　佛說如是。鸚鵡摩納都提子及無
量眾聞佛所說。歡喜奉行。鸚鵡經第九竟(三
千四百六十五字)。
^n171中阿含根本分別品分別大業經第十(第四
分別誦)
^pb我聞如是。　一時。佛遊王舍城。在竹林迦蘭哆
園。　爾時。尊者三彌提亦遊王舍城。住無事禪
屋中。　於是。異學哺羅陀子中後彷徉。往詣尊
者三彌提所。共相問訊。卻坐一面。賢三彌提。
我欲有所問。聽我問耶。　尊者三彌提答曰。賢
^pb哺羅陀子。欲問便問。我聞已當思。異學哺羅
陀子便問曰。賢三彌提。我面從沙門瞿曇聞。
面從沙門瞿曇受。身．口業虛妄。唯意業真諦。
或有定。比丘入彼定無所覺。尊者三彌提告
曰。賢哺羅陀子。汝莫作是說。莫誣謗世尊。誣
^pb謗世尊者為不善也。世尊不如是說。賢哺羅
陀子。世尊無量方便說。若故作業。作已成者。
我說無不受報。或現世受。或後世受。若不故
作業。作已成者。我不說必受報也。　異學哺羅
陀子至再三語尊者三彌提曰。賢三彌提。我
^pb面從沙門瞿曇聞。面從沙門瞿曇受。身．口業
虛妄。唯意業真諦。或有定。比丘入彼定無所
覺。　尊者三彌提亦再三告曰。賢哺羅陀子。汝
莫作是說。莫誣謗世尊。誣謗世尊者為不善
也。世尊不如是說。賢哺羅陀子。世尊無量方
^pb便說。若故作業。作已成者。我說無不受報。或
現世受。或後世受。若不故作業。作已成者。我
不說必受報也。　異學哺羅陀子問尊者三彌
提。若故作業。作已成者。當受何報。　尊者三彌
提答曰。賢哺羅陀子。若故作業。作已成者。必
^pb受苦也。　異學哺羅陀子復問尊者三彌提曰。
賢三彌提。汝於此法．律學道幾時。　尊者三彌
提答曰。賢哺羅陀子。我於此法．律學道未久。
始三年耳。於是。異學哺羅陀子便作是念。年
少比丘尚能護師。況復舊學上尊上尊人耶。
於是。
^pb異學哺羅陀子聞尊者三彌提所說。不是不
非。即從座起。奮頭而去。　彼時。尊者大周那去
尊者三彌提晝行坐處不遠。於是。尊者大周
那謂尊者三彌提與異學哺羅陀子所共論
者。彼盡誦習。善受持已。即從座起。往詣尊者
^pb阿難所。共相問訊。卻坐一面。謂尊者三彌提
與異學哺羅陀子所共論者。盡向尊者阿難
說之。　尊者阿難聞已。語曰。賢者周那。得因此
論。可往見佛。奉獻世尊。賢者周那。今共詣佛。
具向世尊而說此義。或能因是得從世尊聞
^pb異法也。　於是。尊者阿難．尊者大周那共往詣
佛。尊者大周那稽首佛足。卻坐一面。尊者阿
難稽首佛足。卻住一面。　彼時。尊者阿難語曰。
賢者大周那。可說。可說。　於是。世尊問曰。阿難。
周那比丘欲說何事。　尊者阿難白曰。世尊。今
^pb自當聞。於是。尊者大周那謂尊者三彌提與
異學哺羅陀子所共論者盡向佛說。　世尊聞
已。告曰。阿難。看三彌提比丘癡人無道。所以
者何。異學哺羅陀子問事不定。而三彌提比
丘癡人一向答也。　尊者阿難白曰。世尊。若三
^pb彌提比丘因此事說。所有覺者是苦。當何咎
耶。　世尊呵尊者阿難曰。看。阿難比丘亦復無
道。阿難。此三彌提癡人。彼異學哺羅陀子盡
問三覺。樂覺．苦覺．不苦不樂覺。阿難。若三彌
提癡人為異學哺羅陀子所問。如是答者。賢
^pb哺羅陀子。若故作樂業。作已成者。當受樂報。
若故作苦業。作已成者。當受苦報。若故作不
苦不樂業。作已成者。當受不苦不樂報。阿難。
若三彌提癡人為異學哺羅陀子所問。如是
答者。異學哺羅陀子眼尚不敢視三彌提癡
^pb人。況復能問如是事耶。阿難。若汝從世尊問
分別大業經者。於如來倍復增上心靖得喜。
　於是。尊者阿難叉手向佛白曰。世尊。今正是
時。善逝。今正是時。若世尊為諸比丘說分別
大業經者。諸比丘聞已。當善受持。　世尊告曰。
^pb阿難。諦聽。善思念之。我當為汝具分別說。　尊
者阿難白曰。唯然。　時。諸比丘受教而聽。　佛言。
阿難。或有一不離殺．不與取．邪婬．妄言。乃至
邪見。此不離．不護已。身壞命終。生善處天中。
阿難。或有一離殺．不與取．邪婬．妄言。乃至邪
^pb見。此離．護已。身壞命終。生惡處地獄中。阿難。
或有一不離殺．不與取．邪婬．妄言。乃至邪見。
此不離．不護已。身壞命終。生惡處地獄中。阿
難。或有一離殺．不與取．邪婬．妄言。乃至邪見。
此離．護已。身壞命終。生善處天中。　阿難。若有
^pb一不離殺．不與取．邪婬．妄言乃至邪見。此不
離．不護已。身壞命終。生善處天中者。若有沙
門．梵志得天眼。成就天眼而見彼。見已。作是
念。無身惡行。亦無身惡行報。無口．意惡行。亦
無口．意惡行報。所以者何。我見彼不離殺．不
^pb與取．邪婬．妄言。乃至邪見。此不離．不護已。身
壞命終。生善處天中。若更有如是比不離殺．
不與取．邪婬．妄言。乃至邪見。此不離．不護者。
彼一切身壞命終。亦生善處天中。如是見者。
則為正見。異是見者。則彼智趣耶。若所見所
^pb知極力捫摸。一向著說。此是真諦。餘皆虛妄。
阿難。若有一離殺．不與取．邪婬．妄言乃至邪
見。此離．護已。身壞命終。生惡處地獄中者。若
有沙門．梵志得天眼。成就天眼而見彼。見已。
作是念。無身妙行。亦無身妙行報。無口．意
^pb妙行。亦無口．意妙行報。所以者何。我見彼離
殺．不與取．邪婬．妄言。乃至邪見。此離．護已。身
壞命終。生惡處地獄中。若更有如是比離殺．
不與取．邪婬．妄言。乃至邪見。此離．護者。彼一
切身壞命終。亦生惡處地獄中。如是見者。則
^pb為正見。異是見者。則彼智趣耶。若所見所知
極力捫摸。一向著說。此是真諦。餘皆虛妄。　阿
難。若有一不離殺．不與取．邪婬．妄言乃至邪
見。此不離．不護已。身壞命終。生惡處地獄中
者。若有沙門．梵志得天眼。成就天眼而見彼。
^pb見已。作是念。有身惡行。亦有身惡行報。有口．
意惡行。亦有口．意惡行報。所以者何。我見彼
不離殺．不與取．邪婬．妄言。乃至邪見。此不離．
不護已。身壞命終。生惡處地獄中。若更有如
是比不離殺．不與取．邪婬．妄言。乃至邪見。
^pb此不離．不護者。彼一切身壞命終。亦生惡處
地獄中。如是見者。則為正見。異是見者。則彼
智趣耶。若所見所知極力捫摸。一向著說。此
是真諦。餘皆虛妄。　阿難。若有一離殺．不與取．
邪婬．妄言乃至邪見。此離．護已。身壞命終。生
^pb善處天中者。若有沙門．梵志得天眼。成就天
眼而見彼。見已。作是念。有身妙行。亦有身妙
行報。有口．意妙行。亦有口．意妙行報。所以者
何。我見彼離殺．不與取．邪婬．妄言。乃至邪見。
此離．護已。身壞命終。生善處天中。若更有如
^pb是比離殺．不與取．邪婬．妄言。乃至邪見。此離．
護者。彼一切身壞命終。亦生善處天中。如是
見者。則為正見。異是見者。則彼智趣耶。若所
見所知極力捫摸。一向著說。此是真諦。餘皆
虛妄。阿難。於中若有一沙門．梵志得天眼。
^pb成就天眼。作如是說無身惡行。亦無身惡行
報。無口．意惡行。亦無口．意惡行報。者。我不聽
彼。若作是說。我見彼不離殺．不與取．邪婬．妄
言。乃至邪見。此不離．不護已。身壞命終。生善
處天中。我聽彼也。若作是說若更有如是比
^pb不離殺．不與取．邪婬．妄言。乃至邪見。此不離．
不護者。彼一切身壞命終。亦生善處天中。者。
我不聽彼。若作是說如是見者。則為正見。異
是見者。則彼智趣邪。者。我不聽彼。若所見所
知極力捫摸。一向著說此是真諦。餘皆虛妄。
^pb者。我不聽彼。所以者何。阿難。如來知彼人異。
　阿難。於中若有一沙門．梵志得天眼。成就天
眼。作如是說無身妙行。亦無身妙行報。無口．
意妙行。亦無口．意妙行報。我不聽彼。若作是
說。我見彼離殺．不與取．邪婬．妄言。乃至邪見。

^pb此離．護已。身壞命終。生惡處地獄中。我聽彼
也。若作是說若更有如是比離殺．不與取．邪
婬．妄言。乃至邪見。此離．護者。彼一切身壞命
終。亦生惡處地獄中。者。我不聽彼。若作是說
如是見者。則為正見。異是見者。則彼智趣邪。
^pb者。我不聽彼。若所見所知極力捫摸。一向著
說此是真諦。餘皆虛妄。者。我不聽彼。所以者
何。阿難。如來知彼人異。　阿難。於中若有一沙
門．梵志得天眼。成就天眼。作如是說。有身惡
行。亦有身惡行報。有口．意惡行。亦有口．意惡
^pb行報。我聽彼也。若作是說我見彼不離殺．不
與取．邪婬．妄言。乃至邪見。此不離．不護已。身
壞命終。生惡處地獄中。者。我聽彼也。若作是
說若更有如是比不離殺．不與取．邪婬．妄言。
乃至邪見。此不離．不護者。彼一切身壞
^pb命終。亦生惡處地獄中。者。我不聽彼。若作是
說如是見者。則為正見。異是見者。則彼智趣
邪。者。我不聽彼。若所見所知極力捫摸。一向
著說此是真諦。餘皆虛妄。者。我不聽彼。所以
者何。阿難。如來知彼人異。　阿難。於中若有一
^pb沙門．梵志得天眼。成就天眼。作如是說有身
妙行。亦有身妙行報。有口．意妙行。亦有口．意
妙行報。者。我聽彼也。若作是說。我見彼離殺．
不與取．邪婬．妄言。乃至邪見。此離．護已。身壞
命終。生善處天中。者。我聽彼也。若作是說若
^pb更有如是比離殺．不與取．邪婬．妄言。乃至邪
見。彼一切身壞命終。亦生善處天中。者。我不
聽彼。若作是說如是見者。則為正見。異是見
者。則彼智趣邪。者。我不聽彼。若所見所知極
力捫摸。一向著說此是真諦。餘皆虛妄。者。
^pb我不聽彼。所以者何。阿難。如來知彼人異。　阿
難。若有一不離殺．不與取．邪婬．妄言乃至邪
見。此不離．不護已。身壞命終。生善處天中者。
彼若本作不善業。作已成者。因不離．不護故。
彼於現法中受報訖而生於彼。或復因後報
^pb故。彼不以此因．不以此緣。身壞命終。生善處
天中。或復本作善業。作已成者。因離．護故。未
盡應受善處報。彼因此緣此故。身壞命終。生
善處天中。或復死時生善心。心所有法正見
相應。彼因此緣此。身壞命終。生善處天中。阿
^pb難。如來知彼人為如是也。　阿難。若有一離殺．
不與取．邪婬．妄言乃至邪見。此離．護已。身壞
命終。生惡處地獄中者。彼若本作善業。作已
成者。因離．護故。彼於現法中受報訖而生於
彼。或復因後報故。彼不以此因．不以此緣。身
^pb壞命終。生惡處地獄中。或復本作不善業。作
已成者。因不離．不護故。未盡應受地獄報。彼
因此緣此。身壞命終。生惡處地獄中。或復死
時生不善心。心所有法邪見相應。彼因此緣
此。身壞命終。生惡處地獄中。阿難。如來知彼
^pb人為如是也。　阿難。若有一不離殺．不與取．邪
婬．妄言。乃至邪見。此不離．不護已。身壞命終。
生惡處地獄中者。彼即因此緣此。身壞命終。
生惡處地獄中。或復本作不善業。作已成者。
因不離．不護故。未盡應受地獄報。彼因此緣
^pb此。身壞命終。生惡處地獄中。或復死時生不
善心。心所有法邪見相應。彼因此緣此。身壞
命終。生惡處地獄中。阿難。如來知彼人為如
是也。　阿難。若有一離殺．不與取．邪婬．妄言乃
至邪見。此離．護已。身壞命終。生善處天中者。

^pb彼即因此緣此。身壞命終。生善處天中。或復
本作善業。作已成者。因離．護故。未盡應受報。
彼因此緣此。身壞命終。生善處天中。或復死
時生善心。心所有法正見相應。彼因此緣此。
身壞命終。生善處天中。阿難。如來知彼人為
^pb如是也。復次。有四種人。或有人無有似有。或
有似無有。或無有似無有。或有似有。阿難。猶
如四種奈。或奈不熟似熟。或熟似不熟。或不
熟似不熟。或熟似熟。如是。阿難。四種奈喻人。
或有人無有似有。或有似無有。或無有似無
^pb有。或有似有。佛說如是。尊者阿難及諸比丘
聞佛所說。歡喜奉行。分別大業經第十竟(三
千五百七字)。中阿含經卷第四十四(六千九
百七十二字)中阿含根本分別品第二竟(二
萬四千五百八十九字)(第四分別誦)。
^juan45^pb

中阿含經卷第四十五
　　　　東晉罽賓三藏瞿曇僧伽提婆譯
　　心品第三(有十經)(第四分別誦)
　心．浮．受法二　　行禪．說．獵師
^pb　五枝財物主　　瞿曇彌．多界
^n172中阿含心品心經第一我聞如是。　一時。佛遊
舍衛國。在勝林給孤獨園。　爾時。有一比丘獨
安靖處宴坐思惟。心作是念。誰將世間去。誰
為染著。誰起自在。彼時。比丘則於晡時從宴
^pb坐起。往詣佛所。稽首禮足。卻坐一面。白曰。世
尊。我今獨安靖處宴坐思惟。心作是念。誰將
世間去。誰為染著。誰起自在。　世尊聞已。歎曰。
善哉。善哉。比丘。謂有賢道而有賢觀。極妙辯
才。有善思惟。誰將世間去。誰為染著。誰起自
在。比丘。所問為如是耶。　
^pb比丘答曰。如是。世尊。　世尊告曰。比丘。心將世
間去。心為染著。心起自在。比丘。彼將世間去。
彼為染著。彼起自在。比丘。多聞聖弟子非心
將去。非心染著。非心自在。比丘。多聞聖弟子
不隨心自在。而心隨多聞聖弟子。　比丘白曰。
^pb善哉。善哉。唯然。世尊。彼時。比丘聞佛所說。歡
喜奉行。　問曰。世尊。多聞比丘。說多聞比丘。世
尊。云何多聞比丘。云何施設多聞比丘。　世尊
聞已。歎曰。善哉。善哉。比丘。謂有賢道而有賢
觀。極妙辯才。有善思惟。世尊。多聞比丘。說多
^pb聞比丘。世尊。云何多聞比丘。云何施設多聞
比丘。比丘。所問為如是耶。　比丘答曰。如是。世
尊。　世尊告曰。比丘。我所說甚多。謂正經．歌詠．
記說．偈他．因緣．撰錄．本起．此說．生處．廣解．未
曾有法及說義。比丘。若有族姓子。我所說四
^pb句偈。知義知法。趣法向法。趣順梵行。比丘。說
多聞比丘無復過是。比丘。如是多聞比丘。如
來如是施設多聞比丘。　比丘白曰。善哉。善哉。
唯然。世尊。彼時。比丘聞佛所說。歡喜奉行。問
曰。世尊。多聞比丘明達智慧。說多聞比丘明
^pb達智慧。世尊。云何多聞比丘明達智慧。云何
施設多聞比丘明達智慧。　世尊聞已。歎曰。善
哉。善哉。比丘。謂有賢道而有賢觀。極妙辯才。
有善思惟。世尊。多聞比丘明達智慧。說多聞
比丘明達智慧。世尊。云何多聞比丘明達智
^pb慧。云何施設多聞比丘明達智慧。比丘。所問
為如是耶。　比丘答曰。如是。世尊。　世尊告曰。比
丘。若比丘聞此苦。復以慧正見苦如真者。聞
苦習．苦滅．苦滅道。復以慧正見苦滅道如真
者。比丘。如是多聞比丘明達智慧。如來如
^pb是施設多聞比丘明達智慧。比丘白曰。善哉。
善哉。唯然。世尊。彼時。比丘聞佛所說。歡喜奉
行。　問曰。世尊。聰明比丘黠慧廣慧。說聰明比
丘黠慧廣慧。世尊。云何聰明比丘黠慧廣慧。
云何施設聰明比丘黠慧廣慧。　世尊聞已。歎
^pb曰。善哉。善哉。比丘。謂有賢道而有賢觀。極妙
辯才。有善思惟。世尊。云何聰明比丘黠慧廣
慧。云何施設聰明比丘黠慧廣慧。比丘。所問
為如是耶。　比丘答曰。如是。世尊。　世尊告曰。若
比丘不念自害。不念害他。亦不念俱害。比丘
^pb但念自饒益及饒益他。饒益多人。愍傷世間。
為天．為人求義及饒益。求安隱快樂。比丘。如
是聰明比丘黠慧廣慧。如是如來施設聰明
比丘黠慧廣慧。　比丘白曰。善哉。善哉。唯然。世
尊。彼時。比丘
^pb聞佛所說。善受善持。善誦習已。即從坐起。稽
首佛足。繞三匝而還。　彼時。比丘聞世尊教。在
遠離獨住。心無放逸。修行精勤。彼在遠離獨
住。心無放逸。修行精勤已。族姓子所為。剃除
鬚髮。著袈裟衣。至信．捨家．無家．學道者。唯無
^pb上梵行訖。於現法中自知自覺。自作證成就
遊。生已盡。梵行已立。所作已辦。不更受有。知
如真。彼尊者知法已。乃至得阿羅訶。　佛說如
是。彼諸比丘聞佛所說。歡喜奉行。心經第一
竟(千五十四字)。
^pb^n173中阿含心品浮彌經第二(第四分別誦)我聞
如是。　一時。佛遊王舍城。在竹林迦蘭哆園。　爾
時。尊者浮彌。亦在王舍城無事禪室中。於是。
尊者浮彌過夜平旦。著衣持缽。欲入王舍城
而行乞食。尊者浮彌復作是念。且置入王舍
城乞食。我寧可往至王子耆婆先那童
^pb子家。於是。尊者浮彌便往至王子耆婆先那
童子家。　王子耆婆先那童子遙見尊者浮彌
來。即從座起。偏袒著衣。叉手向尊者浮彌。作
如是說。善來。尊者浮彌。尊者浮彌久不來此。
可坐此床。尊者浮彌即便就坐。　王子耆婆先
^pb那童子稽首尊者浮彌足。卻坐一面。白曰。尊
者浮彌。我欲有所問。聽我問耶。　尊者浮彌答
曰。王童子。欲問便問。我聞已當思。　王童子便
問尊者浮彌。或有沙門梵志來詣我所。而語
我曰。王童子。有人作願行正梵行。彼必得果。
^pb或無願。或願無願。或非有願非無願行正梵
行。彼必得果。尊者浮彌。尊師何意．云何說。　尊
者浮彌告曰。王童子。我不面從世尊聞。亦不
從諸梵行聞。王童子。世尊或如是說。或有人
作願行正梵行。彼必得果。或無願。或願無願。

^pb或非有願非無願行正梵行。彼必得果。　王童
子白曰。若尊者浮彌尊師如是意．如是說者。
此於世間。天及魔．梵．沙門．梵志。從人至天。最
在其上。尊者浮彌。可在此食。尊者浮彌默然
而受。王童子知尊者浮彌默然受已。即從坐
^pb起。自行澡水。以極美淨妙種種豐饒食噉含
消。自手斟酌。令得飽滿。食訖收器。行澡水已。
取一小床別坐聽法。尊者浮彌為彼說法。勸
發渴仰。成就歡喜。無量方便為彼說法。勸發
渴仰。成就歡喜已。從坐起去。往詣佛所。稽首
^pb佛足。卻坐一面。與王童子所共論者盡向佛
說。　世尊聞已。告曰。浮彌。何意不為王童子說
四喻耶。　尊者浮彌問曰。世尊。何謂四喻。　世尊
答曰。浮彌。若有沙門．梵志邪見．邪見定。彼作
願行行邪梵行。必不得果。無願．願無願．非有
^pb願非無願行邪梵行。必不得果。所以者何。以
邪求果。謂無道也。浮彌。猶如有人欲得乳者
而𤛓角。必不得乳。無願．願無願．非有願非無
願人欲得乳而𤛓角。必不得乳。所以者何。以
邪求乳。謂𤛓角也。如是。浮彌。若有沙門．梵志
^pb邪見．邪見定。彼作願行行邪梵行。必不得果。
無願．願無願．非有願非無願行邪梵行。必不
得果。所以者何。以邪求果。謂無道也。　浮彌。若
有沙門．梵志正見．正見定。彼作願行行正梵
行。彼必得果。無願．願無願．非有願非無願行
^pb正梵行。彼必得果。所以者何。以正求果。謂有
道也。浮彌。猶如有人欲得乳者。飽飲飼牛而
𤛓乳。彼必得乳。無願．願無願．非有願非無願
人欲得乳。飽飲飼牛而𤛓乳。彼必得乳。所以
者何。以正求乳。謂𤛓乳也。如
^pb是。浮彌。若有沙門．梵志正見．正見定。彼作願
行行正梵行。彼必得果。無願．願無願．非有願
非無願行正梵行。彼必得果。所以者何。以正
求果。謂有道也。　浮彌。若有沙門．梵志邪見．邪
見定。彼作願行行邪梵行。必不得果。無願．願
^pb無願．非有願非無願行邪梵行。必不得果。所
以者何。以邪求果。謂無道也。浮彌。猶如有人
欲得酥者。以器盛水。以抨抨之。必不得酥。無
願．願無願．非有願非無願人欲得酥。以器盛
水。以抨抨之。必不得酥。所以者何。以邪求酥。
^pb謂抨水也。如是。浮彌。若有沙門．梵志邪見．邪
見定。彼作願行行邪梵行。必不得果。無願．願
無願．非有願非無願行邪梵行。必不得果。所
以者何。以邪求果。謂無道也。　浮彌。若有沙門．
梵志正見．正見定。彼作願行行正梵行。彼必
^pb得果。無願．願無願．非有願非無願行正梵行。
彼必得果。所以者何。以正求果。謂有道也。浮
彌。猶如有人欲得酥者。以器盛酪。以抨抨之。
彼必得酥。無願．願無願．非有願非無願人欲
得酥。以器盛酪。以抨抨之。彼必得酥。所以者
^pb何。以正求酥。謂抨酥也。如是。浮彌。若有沙門．
梵志正見．正見定。彼作願行行正梵行。彼必
得果。無願．願無願．非有願非無願行正梵行。
彼必得果。所以者何。以正求果。謂有道也。　浮
彌。若有沙門．梵志邪見．邪見定。彼作願行行
^pb邪梵行。必不得果。無願．願無願．非有願非無
願行邪梵行。必不得果。所以者何。以邪求果。
謂無道也。浮彌。猶如有人欲得油者。以笮具
盛沙。以冷水漬而取壓之。必不得油。無願．願
無願．非有願非無願人欲得油。以笮具盛沙。

^pb以冷水漬而取壓之。必不得油。所以者何。以
邪求油。謂壓沙也。如是。浮彌。若有沙門．梵志
邪見．邪見定。彼作願行行邪梵行。必不得果。
無願．願無願．非有願非無願行邪梵行。必不
得果。所以者何。以邪求果。謂無道也。　浮彌。若
^pb有沙門．梵志正見．正見定。彼作願行行正梵
行。彼必得果。無願．願無願．非有願非無願行
正梵行。彼必得果。所以者何。以正求果。謂有
道也。猶如有人欲得油者。以笮具盛麻子。以
煖湯漬而取壓之。彼必得油。無願．願無願．非
^pb有願非無願人欲得油。以笮具盛麻子。以煖
湯漬而取壓之。彼必得油。所以者何。以正求
油。謂壓麻子也。如是。浮彌。若有沙門．梵志正
見．正見定。彼作願行行正梵行。彼必得果。無
願．願無願．非有願非無願行正梵行。彼必得
^pb果。所以者何。以正求果。謂有道也。　浮彌。若有
沙門．梵志邪見．邪見定。彼作願行行邪梵行。
必不得果。無願．願無願．非有願非無願行邪
梵行。必不得果。所以者何。以邪求果。謂無道
也。浮彌。猶如有人欲得火者。以濕木作火母。
^pb以濕鑽鑽。必不得火。無願．願無願．非有願非
無願人欲得火。以濕木作火母。以濕鑽鑽。必
不得火。所以者何。以邪求火。謂鑽濕木也。如
是。浮彌。若有沙門．梵志邪見．邪見定。彼作願
行行邪梵行。必不得果。無願．願無願．非有願
^pb非無願行邪梵行。必不得果。所以者何。以邪
求果。謂無道也。　浮彌。若有沙門．梵志正見．正
見定。彼作願行行正梵行。彼必得果。無願．願
無願．非有願非無願行正梵行。彼必得果。所
以者何。以正求果。謂有道也。浮彌。猶如有人
^pb欲得火者。以燥木作火母。以燥鑽鑽。彼必得
火。無願．願無願．非有願非無願人欲得火。以
燥木作火母。以燥鑽鑽。彼必得火。所以者何。
以正求火。謂鑽燥木也。如是。浮彌。若有沙門．
梵志正見．正見定。彼作願行行正梵行。彼必
^pb得果。無願．願無願．非有願非無願行正梵行。
彼必得果。所以者何。以正求果。謂有道也。浮
彌。若汝為王童子說此四喻者。王童子聞已
必大歡喜。供養於汝。盡其形壽。謂衣被．飲食．
臥具．湯藥及餘種種諸生活具。　尊者浮彌白
^pb曰。世尊。我本未曾聞此四喻。何由得說。唯今
始從世尊聞之。　佛說如是。尊者浮彌及諸比
丘聞佛所說。歡喜奉行。浮彌經第二竟(二千
八十三字)。
^n174中阿含心品受法經第三(第四分別誦)我聞
如是。　一時。佛遊舍衛國。在勝林給孤獨
^pb園。　爾時。世尊告諸比丘。世間真實有四種受
法。云何為四。或有受法現樂當來受苦報。或
有受法現苦當來受樂報。或有受法現苦當
來亦受苦報。或有受法現樂當來亦受樂報。
　云何受法現樂當來受苦報。或有沙門．梵志。
^pb快莊嚴女共相娛樂。作如是說。此沙門．梵志
於欲見當來有何恐怖。有何災患。而斷於欲。
施設斷欲。此快莊嚴於女身體樂更樂觸。彼
與此女共相娛樂。於中遊戲。彼受此法。成具
足已。身壞命終。趣至惡處。生地獄中。方作是
^pb念。彼沙門．梵志於欲見此當來恐怖。見此災
患故。斷於欲。施設斷欲。我等因欲．諍欲．緣欲
故。受如是極苦．甚重苦也。　猶春後月。日中極
熱。有葛藤子。曰炙圯迸。墮一娑羅樹下。彼時。
娑羅樹神因此故而生恐怖。於是。彼樹神若
^pb邊傍種子村神．村百穀藥木有親親朋友樹
神。於種子見當來有恐怖．有災患故。便往至
彼樹神所。而慰勞曰。樹神勿怖。樹神勿怖。今
此種子或為鹿食。或孔雀食。或風吹去。或村
火燒。或野火燒。或敗壞不成種子。如是。樹神。
^pb汝得安隱。若此種子非為鹿食。非孔雀食。非
風吹去。非村火燒。非野火燒。亦非敗壞不成
種子。此種子不缺不穿。亦不剖坼。不為風．雨．
日所中傷。得大雨漬。便速生也。　彼樹神而作
是念。以何等故。彼邊傍種子村神．村百穀藥
^pb木親親朋友樹神。於種子見當來有何恐怖．
有何災患。而來慰勞我言。樹神勿怖。樹神勿
怖。樹神。此子或為鹿食。或孔雀食。或風吹去。
或村火燒。或野火燒。或敗壞不成種子。如是。
樹神。汝得安隱。若此種子非為鹿食。非
^pb孔雀食。非風吹去。非村火燒。非野火燒。亦非
敗壞不成種子。此種子不缺不穿。亦不剖坼。
不為風．雨．日所中傷。得大雨漬。便速生也。成
莖枝葉柔軟成節。觸體喜悅。此莖枝葉柔軟
成節。觸體喜悅。樂更樂觸。　此緣樹成大枝節
^pb葉。纏裹彼樹。覆蓋在上。覆蓋在上已。彼樹神
方作是念。彼邊傍種子村神．村百穀藥木親
親朋友樹神。於種子見此當來恐怖。見此災
患故。而來慰勞我言。樹神勿怖。樹神勿怖。此
種子或為鹿食。或孔雀食。或風吹去。或村火
^pb燒。或野火燒。或敗壞不成種子。如是。樹神。汝
得安隱。若此種子非為鹿食。非孔雀食。非風
吹去。非村火燒。非野火燒。亦非敗壞不成種
子。此種子不缺不穿。亦不剖坼。不為風．雨．日
所中傷。得大雨漬。便速生也。我因種子．
^pb緣種子故。受此極苦甚重苦也。　如是。或有沙
門．梵志。快莊嚴女共相娛樂。作如是說。此沙
門．梵志於欲見當來有何恐怖。有何災患。而
斷於欲。施設斷欲。此快莊嚴於女身體樂更
樂觸。彼與此女共相娛樂。於中遊戲。彼受此
^pb法。成具足已。身壞命終。趣至惡處。生地獄中。
方作是念。彼沙門．梵志於欲見此當來恐怖。
見此災患故。斷於欲。施設斷欲。我等因欲．諍
欲．緣欲故。受如是極苦甚重苦也。是謂受法
現樂當來受苦報。　云何受法現苦當來受樂
^pb報。或有一自然重濁欲．重濁恚．重濁癡。彼數
隨欲心。受苦憂慼。數隨恚心．癡心。受苦憂慼。
彼以苦以憂。盡其形壽。修行梵行。乃至啼泣
墮淚。彼受此法。成具足已。身壞命終。必昇善
處。生於天中。是謂受法現苦當來受樂報。　云
^pb何受法現苦當來亦受苦報。或有沙門．梵志
裸形無衣。或以手為衣。或以葉為衣。或以珠
為衣。或不以瓶取水。或不以櫆取水。不食刀
杖劫抄之食。不食欺妄食。不自往。不遣信。不
來尊。不善尊．不住尊。若有二人食。不在中食。
^pb不懷妊家食。不畜狗家食。家有糞蠅飛來而
不食。不噉魚。不食肉。不飲酒。不飲惡水。或都
不飲。學無飲行。或噉一口。以一口為足。或二．
三．四。乃至七口。以七口為足。或食一得。以一
得為足。或二．三．四。乃至七得。以七得為足。或
^pb日一食。以一食為足。或二．三．四．五．六．七日．半
月．一月一食。以一食為足。或食菜茄。或食稗
子。或食𣘤。或食雜䵃或食頭頭邏食。或食麤食。
或至無事處。依於無事。或食根。或食果。或食
自落果。或持連合衣。或持毛衣。或持頭
^pb舍衣。或持毛頭舍衣。或持全皮。或持穿皮。或
持全穿皮。或持散髮。或持編髮。或持散編髮。
或有剃髮。或有剃鬚。或剃鬚髮。或有拔髮。或
有拔鬚。或拔鬚髮。或住立斷坐。或修蹲行。或
有臥刺。以刺為床。或有臥草。以草為床。或有
^pb事水。晝夜手抒。或有事火。竟昔燃之。或事日．
月．尊祐大德。叉手向彼。如此之比。受無量苦。
學煩熱行。彼受此法。成具足已。身壞命終。必
至惡處。生地獄中。是謂受法現苦當來亦受
苦報。　云何受法現樂當來亦受樂報。或有一
^pb自然不重濁欲．不重濁恚．不重濁癡。彼不數
隨欲心。受苦憂慼。不數隨恚心．癡心。受苦憂
慼。彼以樂以喜。盡其形壽。修行梵行。乃至歡
悅心。彼受此法。成具足已。五下分結盡。化生
於彼而般涅槃。得不退法。不還此世。是謂受
^pb法現樂當來亦受樂報。世間真實有是四種
受法者。因此故說。　佛說如是。彼諸比丘聞佛
所說。歡喜奉行。受法經第三竟(一千五百八
十三字)。
^n175中阿含心品受法經第四(第四分別誦)我聞
^pb如是。　一時。佛遊拘樓瘦劍磨瑟曇拘樓都邑。
　爾時。世尊告諸比丘。此世間如是欲．如是望．
如是愛．如是樂．如是意。令不喜．不愛．不可法
滅。喜．愛．可法生。彼如是欲．如是望．如是愛．如
是樂．如是意。然不喜．不愛．不可法生。喜．愛．可
^pb法滅。此是癡法。我法甚深。難見．難覺．難達。如
是我法甚深。難見．難覺．難達。不喜．不愛．不可
法滅。喜．愛．可法生。是不癡法。　世間真實有四
種受法。云何為四。或有受法現樂當來受苦
報。或有受法現苦當來受樂報。或有受法現
苦當來亦受苦報。或有受法現樂當來
^pb亦受樂報。云何受法現樂當來受苦報。或有
一自樂自喜殺生。因殺生。生樂生喜。彼自樂
自喜不與取．邪婬．妄言。乃至邪見。因邪見。生
樂生喜。如是身樂．心樂。不善從．不善生。不趣
智．不趣覺．不趣涅槃。是謂受法現樂當來受
^pb苦報。　云何受法現苦當來受樂報。或有一自
苦自憂斷殺。因斷殺。生苦生憂。彼自苦自憂
斷不與取．邪婬．妄言乃至斷邪見。因斷邪見。
生苦生憂。如是身苦．心苦。善從．善生。趣智．趣
覺．趣於涅槃。是謂受法現苦當來受樂報。　云
^pb何受法現苦當來亦受苦報。或有一自苦自
憂殺生。因殺生。生苦生憂。彼自苦自憂不與
取．邪婬．妄言乃至邪見。因邪見生苦．生憂。如
是身苦．心苦。不善從．不善生。不趣智．不趣覺．
不趣涅槃。是謂受法現苦當來亦受苦報。　云
^pb何受法現樂當來亦受樂報。或有一自樂自
喜斷殺。因斷殺。生樂生喜。彼自樂自喜斷不
與取．邪婬．妄言乃至斷邪見。因斷邪見。生樂
生喜。如是身樂．心樂。善從．善生。趣智．趣覺．趣
於涅槃。是謂受法現樂當來亦受樂報。　若有
^pb受法現樂當來受苦報。彼癡者不知如真。此
受法現樂當來受苦報。不知如真已。便習行
不斷。習行不斷已。便不喜．不愛．不可法生。喜．
愛．可法滅。猶如阿摩尼藥。一分好色香味。然
雜以毒。或有人為病故服。服時好色香味。可
^pb口而不傷咽。服已在腹。便不成藥。如是此受
法現樂當來受苦報。彼癡者不知如真。此受
法現樂當來受苦報。不知如真已。便習行不
斷。習行不斷已。便不喜．不愛．不可法生。喜．愛．
可法滅。是謂癡法。　若有受法現苦當來受樂
^pb報。彼癡者不知如真。此受法現苦當來受樂
報。不知如真已。便不習行而斷之。不習行斷
已。便不喜．不愛．不可法生。喜．愛．可法滅。是謂
癡法。　若有受法現苦當來亦受苦報。彼癡者
不知如真。此受法現苦當來亦受苦報。不知
^pb如真已。便習行不斷。習行不斷已。便不喜．不
愛．不可法生。喜．愛．可法滅。猶如大小便。復雜
以毒。或有人為病故服。服時惡色臭無味。不
可口而傷咽。服已在腹便不成藥。如是此受
法現苦當來亦受苦報。彼癡者不知如真。此
^pb受法現苦當來亦受苦報。不知如真已。便習
行不斷。習行不斷已。便不喜．不愛．不可法生。
喜．愛．可法滅。是謂癡法。　若有受法現樂當來
亦受樂報。彼癡者不知如真。此受法現樂當
來亦受樂報。不知如真已。便不習行而斷之。

^pb不習行斷已。便不喜．不愛．不可法生。喜．愛．可
法滅。是謂癡法。彼習行法不知如真。不習行
法不知如真。習行法不知如真。不習行法不
知如真已。不習行法習。習行法不習。不習行
法習。習行法不習已。便不喜。不愛．不可法生。
^pb喜．愛．可法滅。是謂癡法。　若有受法現樂當來
受苦報。彼慧者知如真。此受法現樂當來受
苦報。知如真已。便不習行而斷之。不習行斷
已。便喜．愛．可法生。不喜．不愛．不可法滅。是謂
慧法。若有受法現苦當來受樂報。彼慧者知
^pb如真。此受法現苦當來受樂報。知如真已。便
習行不斷。習行不斷已。便喜．愛．可法生。不喜．
不愛．不可法滅。猶如大小便和若干種藥。或
有人為病故服。服時惡色臭無味。不可口而
傷咽。服已在腹便成藥。如是此受法現苦當
^pb來受樂報。彼慧者知如真。此受法現苦當來
受樂報。知如真已。便習行不斷。習行不斷已。
便喜．愛．可法生。不喜．不愛．不可法滅。是謂慧
法。　若有受法現苦當來亦受苦報。彼慧者知
如真。此受法現苦當來亦受苦報。知如真已。
^pb便不習行而斷之。不習行斷已。便喜．愛．可法
生。不喜．不愛．不可法滅。是謂慧法。若有受法
現樂當來亦受樂報。彼慧者知如真。此受法
現樂當來亦受樂報。知如真已。便習行不斷。
習行不斷已。便喜．愛．可法生。不喜．不愛．不可
^pb法滅。猶如酥．蜜和若干種藥。或有人為病故
服。服時好色香味。可口而不傷咽。服已在腹
便成藥。如是此受法現樂當來亦受樂報。彼
慧者知如真。此受法現樂當來亦受樂報。知
如真已。便習行不斷。習行不斷已。便喜．愛．可
^juan46^pb
^pb法生。不喜．不愛．不可法滅。是謂慧法。彼習行
法知如真。不習行法知如真。習行法知如真。
不習行法知如真已。便習行法習。不習行法
不習。習行法習。不習行法不習已。便喜．愛．可
法生。不喜．不愛．不可法滅。是謂慧法。世間真
^pb實有是四種受法者。因此故說。　佛說如是。彼
諸比丘聞佛所說。歡喜奉行。受法經第四竟
(一千五百七十五字)。
中阿含經卷第四十五
(六千二百九十五字)
^pb中阿含經卷第四十六
　　　　東晉罽賓三藏瞿曇僧伽提婆譯
^n176心品行禪經第五(第四分別誦)我聞如是。　一
時。佛遊舍衛國。在勝林給孤獨園。　爾時。世尊
告諸比丘。世間真實有四種行禪者。云何為
四。或有行禪者熾盛而謂衰退。或有行禪者
衰退而謂熾盛。或有行禪者衰退則知衰退
如真。或有行禪者熾盛則知熾盛如真。　云何
行禪者熾盛而謂衰退。彼行禪者離欲．離惡
不善之法。有覺．有觀。離生喜．樂。得初禪成就
遊。彼心修習正思。則從初禪趣第二禪。是勝
息寂。彼行禪者便作是念。我心離本相。更趣
餘處。失初禪。滅定也。彼行禪者不知如真。我
心修習正思。快樂息寂。則從初禪趣第二禪。
是勝息寂。彼不知如真已。於如
^pb退轉。意便失定。如是行禪者熾盛而謂衰退。
　復次。行禪者覺．觀已息。內靖．一心。無覺．無觀。
定生喜．樂。得第二禪成就遊。彼心修習正思。
從第二禪趣第三禪。是勝息寂。彼行禪者便
作是念。我心離本相。更趣餘處。失第二禪。滅
^pb定也。彼行禪者不知如真。我心修習正思。快
樂息寂。從第二禪趣第三禪。是勝息寂。彼不
知如真已。於如退轉。意便失定。如是行禪者
熾盛而謂衰退。　復次。行禪者離於喜欲。捨無
求遊。正念正智而身覺樂。謂聖所說．聖所捨．
^pb念．樂住．室。得第三禪成就遊。彼心修習正思。
從第三禪趣第四禪。是勝息寂。彼行禪者便
作是念。我心離本相。更趣餘處。失第三禪。滅
定也。彼行禪者不知如真。我心修習正思。快
樂息寂。從第三禪趣第四禪。是勝息寂。彼不
^pb知如真已。於如退轉。意便失定。如是行禪者
熾盛而謂衰退。　復次。行禪者樂滅．苦滅。喜．憂
本已滅。不苦不樂．捨．念．清淨。得第四禪成就
遊。彼心修習正思。從第四禪趣無量空處。是
勝息寂。彼行禪者便作是念。我心離本相。更
^pb趣餘處。失第四禪。滅定也。彼行禪者不知如
真。我心修習正思。快樂息寂。從第四禪趣無
量空處。是勝息寂。彼不知如真已。於如退轉。
意便失定。如是行禪者熾盛而謂衰退。　復次。
行禪者度一切色想。滅有對想。不念若干想。
^pb無量空。是無量空處成就遊。彼心修習正思。
從無量空處趣無量識處。是勝息寂。彼行禪
者便作是念。我心離本相。更趣餘處。失無量
空處。滅定也。彼行禪者不知如真。我心修習
正思。快樂息寂。從無量空處趣無量識處。是
^pb勝息寂。彼不知如真已。於如退轉。意便失定。
如是行禪者熾盛而謂衰退。　復次。行禪者度
一切無量空處。無量識。是無量識處成就遊。
彼心修習正思。從無量識處趣無所有處。是
勝息寂。彼行禪者便作是念。我心離本相。更
^pb趣餘處。失無量識處。滅定也。彼行禪者不知
如真。我心修習正思。快樂息寂。從無量識處
趣無所有處。是勝息寂。彼不知如真已。於如
退轉。意便失定。如是行禪者熾盛而謂衰退。
　復次。行禪者度一切無量識處。無所有。是無
^pb所有處成就遊。彼心修習正思。從無所有處
趣非有想非無想處。是勝息寂。彼行禪者便
作是念。我心離本相。更趣餘處。失無所有處。
滅定也。彼行禪者不知如真。我心修習正思。
快樂息寂。從無所有處趣非有想非無想處。

^pb是勝息寂。彼不知如真已。於如退轉。意便失
定。如是行禪者熾盛而謂衰退。　云何行禪者
衰退而謂熾盛。彼行禪者離欲．離惡不善之
法。有覺．有觀。離生喜．樂。得初禪成就遊。彼思
餘小想。修習第二禪道。彼行禪者便作是念。
^pb我心修習正思。快樂息寂。則從初禪趣第二
禪。是勝息寂。彼行禪者不知如真。寧可思厭
相應想入初禪。不應思餘小想入第二禪。彼
不知如真已。不覺彼心而便失定。如是行禪
者衰退而謂熾盛。　復次。行禪者覺．觀已息。內
^pb靖．一心。無覺．無觀。定生喜．樂。得第二禪成就
遊。彼思餘小想。修習第三禪道。彼行禪者便
作是念。我心修習正思。快樂息寂。從第二禪
趣第三禪。是勝息寂。彼行禪者不知如真。寧
可思厭相應想入第二禪。不應思餘小想入
^pb第三禪。彼不知如真已。不覺彼心而便失定。
如是行禪者衰退而謂熾盛。　復次。行禪者離
於喜欲。捨無求遊。正念正智而身覺樂。謂聖
所說．聖所捨．念．樂住．室。得第三禪成就遊。彼
思餘小想。修習第四禪道。彼行禪者便作是
^pb念。我心修習正思。快樂息寂。從第三禪趣第
四禪。是勝息寂。彼行禪者不知如真。寧可思
厭相應想入第三禪。不應思餘小想入第四
禪。彼不知如真已。不覺彼心而便失定。如是
行禪者衰退而謂熾盛。　復次。行禪者樂滅．苦
^pb滅。喜．憂本已滅。不苦不樂．捨．念．清淨。得第四
禪成就遊。彼思餘小想。修習無量空處道。彼
行禪者便作是念。我心修習正思。快樂息寂。
從第四禪趣無量空處。是勝息寂。彼行禪者
不知如真。寧可思厭相應想入第四禪。不應
^pb思餘小想入無量空處。彼不知如真已。不覺
彼心而便失定。如是行禪者衰退而謂熾盛。
　復次。行禪者度一切色想。滅有對想。不念若
干想。無量空。是無量空處成就遊。彼思餘小
想。修習無量識處道。彼行禪者便作是念。我
^pb心修習正思。快樂息寂。從無量空處趣無量
識處。是勝息寂。彼行禪者不知如真。寧可思
厭相應想入無量空處。不應思餘小想入無
量識處。彼不知如真已。不覺彼心而便失定。
如是行禪者衰退而謂熾盛。　復次。行禪者度
^pb一切無量空處。無量識處。是無量識處成就
遊。彼思餘小想。修習無所有處道。彼行禪者
便作是念。我心修習正思。快樂息寂。從無量
識處趣至無所有處。是勝息寂。彼行禪者不
知如真。寧可思厭相應想入無量識處。不應
^pb思餘小想入無所有處。彼不知如真已。不覺
彼心而便失定。如是行禪者衰退而謂熾盛。
　復次。行禪者度一切無量識處。無所有。是無
所有處成就遊。彼思餘小想。修習非有想非
無想處道。彼行禪者便作是念。我心修習正
^pb思。快樂息寂。從無所有處趣非有想非無想
處。是勝息寂。彼行禪者不知如真。寧可思厭
相應想入無所有處。不應思餘小想入非有
想非無想處。彼不知如真已。不覺彼心而便
失定。如是行禪者衰退而謂熾盛。　云何行禪
^pb者衰退則知衰退如真。彼行禪者所行．所相．
所標。度一切無所有處。非有想非無想。是非
有想非無想處成就遊。彼不受此行。不念此。
相．標。唯行無所有處相應念想本退具。彼行
禪者便作是念。我心離本相。更趣餘處。失非
^pb有想非無想處。滅定也。彼知如真已。於如不
退。意不失定。如是行禪者衰退則知衰退如
真。　復次。行禪者所行．所相．所標。度一切無量
識處。無所有。是無所有處成就遊。彼不受此
行。不念此相．標。唯行無量識處相應念想本
^pb所行。彼行禪者便作是念。我心離本相。更趣
餘處。失無所有處。滅定也。彼知如真已。於如
不退。意不失定。如是行禪者衰退則知衰退
如真。　復次。行禪者所行．所相．所標。度一切無
量空處。無量識。是無量識處成就遊。彼不受
^pb此行。不念此相．標。唯行無量空處相應念想
本退具。彼行禪者便作是念。我心離本相。更
趣餘處。失無量空處。滅定也。彼知如真已。於
如不退。意不失定。如是行禪者衰退則知衰
退如真。　復次。行禪者所行．所相．所標。度一切
^pb色想。滅有對想。不念若干想。無量空。是無量
空處成就遊。彼不受此行。不念此相．標。唯行
色樂相應念想本退具。彼行禪者便作是念。
我心離本相。更趣餘處。失無量空處。滅定也。
彼知如真已。於如不退。意不失定。如是行禪
^pb者衰退則知衰退如真。　復次。行禪者所行．所
相．所標。樂滅．苦滅。喜．憂本已滅。不苦不樂．捨．
念．清淨。得第四禪成就遊。彼不受此行。不念
此相．標。唯行第三禪相應念想本退具。彼行
禪者便作是念。我心離本相。更趣餘處。失第
^pb四禪。滅定也。彼知如真已。於如不退。意不失
定。如是行禪者衰退則知衰退如真。復次。行
禪者所行．所相．所標。離於喜欲。捨無求遊。正
念正智而身覺樂。謂聖所說．聖所捨．念．樂住．
室。得第三禪成就遊。彼不受此行。不念此相．

^pb標。唯行第二禪相應念想本退具。彼行禪者
便作是念。我心離本相。更趣餘處。失第三禪。
滅定也。彼知如真已。於如不退。意不失定。如
是行禪者衰退則知衰退如真。　復次。行禪者
所行．所相．所標。覺．觀已息。內靖．一心。無覺．無
^pb觀。定生喜．樂。得第二禪成就遊。彼不受此行。
不念此相．標。唯行初禪相應念想本退具。彼
行禪者便作是念。我心離本相。更趣餘處。失
第二禪。滅定也。彼知如真已。於如不退。意不
失定。如是行禪者衰退則知衰退如真。　復此。
^pb行禪者所行．所相．所標。離欲．離惡不善之法。
有覺．有觀。離生喜．樂。得初禪成就遊。彼不受
此行。不念此相．標。唯行欲樂相應念想本退
具。彼行禪者便作是念。我心離本相。更趣餘
處。失初禪。滅定也。彼知如真已。於如不退。意
不
^pb失定。如是行禪者衰退則知衰退如真。　云何
行禪者熾盛則知熾盛如真。彼行禪者離欲．
離惡不善之法。有覺．有觀。離生喜．樂。得初禪
成就遊。彼心修習正思。快樂息寂。則從初禪
趣第二禪。是勝息寂。彼行禪者便作是念。我
^pb心修習正思。快樂息寂。則從初禪趣第二禪。
是勝息寂。彼知如真已。便覺彼心而不失定。
如是行禪者熾盛則知熾盛如真。　復次。行禪
者覺．觀已息。內靖．一心。無覺．無觀。定生喜．樂。
得第二禪成就遊。彼心修習正思。快樂息寂。
^pb從第二禪趣第三禪。是勝息寂。彼行禪者便
作是念。我心修習正思。快樂息寂。從第二禪
趣第三禪。是勝息寂。彼知如真已。便覺彼心
而不失定。如是行禪者熾盛則知熾盛如真。
復次。行禪者離於喜欲。捨無求遊。正念正智
^pb而身覺樂。謂聖所說．聖所捨．念．樂住．室。得第
三禪成就遊。彼心修習正思。快樂息寂。從第
三禪趣第四禪。是勝息寂。彼行禪者便作是
念。我心修習正思。快樂息寂。從第三禪趣第
四禪。是勝息寂。彼知如真已。便覺彼心而不
^pb失定。如是行禪者熾盛則知熾盛如真。　復次。
行禪者樂滅．苦滅。喜．憂本已滅。不苦不樂．捨．
念．清淨。得第四禪成就遊。彼心修習正思。快
樂息寂。從第四禪趣無量空處。是勝息寂。彼
行禪者便作是念。我心修習正思。快樂息寂。
^pb從第四禪趣無量空處。是勝息寂。彼知如真
已。便覺彼心而不失定。如是行禪者熾盛則
知熾盛如真。　復次。行禪者度一切色想。滅有
對想。不念若干想。無量空。是無量空處成就
遊。彼心修習正思。快樂息寂。從無量空處趣
^pb無量識處。是勝息寂。彼行禪者便作是念。我
心修習正思。快樂息寂。從無量空處趣無量
識處。是勝息寂。彼知如真已。便覺彼心而不
失定。如是行禪者熾盛則知熾盛如真。　復次。
行禪者度一切無量空處。無量識。是無量識
^pb處成就遊。彼心修習正思。快樂息寂。從無量
識處趣無所有處。是勝息寂。彼行禪者便作
是念。我心修習正思。快樂息寂。從無量識處
趣無所有處。是勝息寂。彼知如真已。便覺彼
心而不失定。如是行禪者熾盛則知熾盛如
^pb真。　復次。行禪者度一切無量識處。無所有。是
無所有處成就遊。彼心修習正思。快樂息寂。
從無所有處趣非有想非無想處。是勝息寂。
彼行禪者便作是念。我心修習正思。快樂息
寂。從無所有處趣非有想非無想處。是勝息
^pb寂。彼知如真已。便覺彼心而不失定。如是行
禪者熾盛則知熾盛如真。世間實有是四種
行禪者。因此故說。　佛說如是。彼諸比丘聞佛
所說。歡喜奉行。行禪經第五竟(二千五百七
十七字)。
^pb^n177中阿含心品說經第六(第四分別誦)我聞如
是。　一時。佛遊拘樓瘦劍摩瑟曇拘樓都邑。　爾
時。世尊告諸比丘。我今當為汝等說法。初妙．
中妙．竟亦妙。有義有文。具足清淨。顯現梵行。
名四種說經。如四種說經分別其義。諦聽。諦
^pb聽。善思念之。我今當說。時。諸比丘受教而聽。
　佛言。云何四種說經分別其義。若有比丘所
行．所相．所標。離欲．離惡不善之法。有覺．有觀。
離生喜．樂。得初禪成就遊。彼不受此行。不念
此相．標。唯行欲樂相應念想退轉具。彼比丘
應當知。我生此法。不住．不進。亦復不
^pb厭。我生此法而令我退。然我此定不得久住。
彼比丘應如是知。復次。比丘所行．所相．所標。
離欲．離惡不善之法。有覺．有觀。離生喜．樂。得
初禪成就遊。彼受此行。念此相．標。立念如法。
令住一意。彼比丘應當知。我生此法。不退．不
^pb進。亦復不厭。我生此法能令我住。而我此定
必得久住。彼比丘應如是知。　復次。比丘所行．
所相．所標。離欲．離惡不善之法。有覺．有觀。離
生喜．樂。得初禪成就遊。彼不受此行。不念此
相．標。唯行第二禪相應念想昇進具。彼比丘
^pb應當知。我生此法。不退．不住。亦復不厭。我生
此法令我昇進。如是不久當得第二禪。彼比
丘應如是知。　復次。比丘所行．所相．所標。離欲．
離惡不善之法。有覺．有觀。離生喜．樂。得初離
成就遊。彼不受此行。不念此相．標。唯行滅息
^pb相應念想無欲具。彼比丘應當知。我生此法。
不退．不住。亦不昇進。我生此法能令我厭。如
是不久當得漏盡。彼比丘應如是知。　復次。比
丘所行．所相．所標。覺．觀已息。內靖．一心。無覺．
無觀。定生喜．樂。得第二禪成就遊。彼不受此
^pb行。不念此相．標。唯行初禪相應念想退轉具。
彼比丘應當知。我生此法。不住．不進。亦復不
厭。我生此法而令我退。然我此定不得久住。
彼比丘應如是知。　復次。比丘所行．所相．所標。
覺．觀已息。內靖．一心。無覺．無觀。定生喜．樂。得
^pb第二禪成就遊。彼受此行。念此相．標。立念如
法。令住一意。彼比丘應當知。我生此法。不退．
不進。亦復不厭。我生此法能令我住。而我此
定必得久住。彼比丘應如是知。　復次。比丘所
行．所相．所標。覺．觀已息。內靖．一心。無覺．無觀。

^pb定生喜．樂。得第二禪成就遊。彼不受此行。不
念此相．標。唯行第三禪相應念想昇進具。彼
比丘應當知。我生此法。不退．不住。亦復不厭。
我生此法令我昇進。如是不久當得第三禪。
彼比丘應如是知。　復次。比丘所行．所相．所標。
^pb覺．觀已息。內靖．一心。無覺．無觀。定生喜．樂。得
第二禪成就遊。彼不受此行。不念此相．標。唯
行滅息相應念想無欲具。彼比丘應當知。我
生此法。不退．不住。亦不昇進。我生此法能令
我厭。如是不久當得漏盡。彼比丘應如是知。
^pb　復次。比丘所行．所相．所標。離於喜欲。捨無求
遊。正念正智而身覺樂。謂聖所說．聖所捨．念．
樂住．室。得第三禪成就遊。彼不受此行。不念
此相．標。唯行第二禪相應念想退轉具。彼比
丘應當知。我生此法。不住．不進。亦復不厭。我
^pb生此法而令我退。然我此定不得久住。彼比
丘應如是知。復次。比丘所行．所相．所標。離於
喜欲。捨無求遊。正念正智而身覺樂。謂聖所
說．聖所捨．念．樂住．室。得第三禪成就遊。彼受
此行。念此相．標。立念如法。令住一意。彼比丘
^pb應當知。我生此法。不退．不進。亦復不厭。我生
此法能令我住。而我此定必得久住。彼比丘
應如是知。　復次。比丘所行．所相．所標。離於喜
欲。捨無求遊。正念正智而身覺樂。謂聖所說．
聖所捨．念．樂住．室。得第三禪成就遊。彼不受
^pb此行。不念此相．標。唯行第四禪相應念想昇
進具。彼比丘應當知。我生此法。不退．不住。亦
復不厭。我生此法令我昇進。如是不久當得
第四禪。彼比丘應如是知。　復次。比丘所行．所
相。所標。離於喜欲。捨無求遊。正念正智而身
^pb覺樂。謂聖所說．聖所捨．念．樂住．室。得第三禪
成就遊。彼不受此行。不念此相．標。唯行滅息
相應念想無欲具。彼比丘應當知。我生此法。
不退．不住。亦不昇進。我生此法能令我厭。如
是不久當得漏盡。彼比丘應如是知。　復次。比
^pb丘所行．所相．所標。樂滅．苦滅。喜．憂本已滅。不
苦不樂．捨．念．清淨。得第四禪成就遊。彼不受
此行。不念此相．標。唯行第三禪相應念想退
轉具。彼比丘應當知。我生此法。不住．不進。亦
復不厭。我生此法而令我退。然我此定不得
^pb久住。彼比丘應如是知。　復次。比丘所行．所相．
所標。樂滅．苦滅。喜．憂本已滅。不苦不樂．捨．念．
清淨。得第四禪成就遊。彼受此行。念此相．標。
立念如法。令住一意。彼比丘應當知。我生此
法。不退．不進。亦復不厭。我生此法能令我住。

^pb而我此定必得久住。彼比丘應如是知。　復次。
比丘所行．所相．所標。樂滅．苦滅。喜．憂本已滅。
不苦不樂．捨．念．清淨。得第四禪成就遊。彼不
受此行。不念此相．標。唯行無量空處相應念
想昇進具。彼比丘應當知。我生此法。不退．不
^pb住。亦復不厭。我生此法令我昇進。如是不久
當得無量空處。彼比丘應如是知。　復次。比丘
所行．所相．所標。樂滅．苦滅。喜．憂本已滅。不苦
不樂．捨．念．清淨。得第四禪成就遊。彼不受此
行。不念此相．標。唯行滅息相應念想無欲具。
^pb彼比丘應當知。我生此法。不退．不住。亦不昇
進。我生此法能令我厭。如是不久當得漏盡。
彼比丘應如是知。　復次。比丘所行．所相．所標。
度一切色想。滅有對想。不念若干想。無量空。
是無量空處成就遊。彼不受此行。不念此相．

^pb標。唯行色樂相應念想退轉具。彼比丘應當
知。我生此法。不住．不進。亦復不厭。我生此法
而令我退。然我此定不得久住。彼比丘應如
是知。　復次。比丘所行．所相．所標。度一切色想。
滅有對想。不念若干想。無量空。是無量空處
^pb成就遊。彼受此行。念此相．標。立念如法。令住
一意。彼比丘應當知。我生此法。不退．不進。亦
復不厭。我生此法能令我住。而我此定必得
久住。彼比丘應如是知。　復次。比丘所行．所相．
所標。度一切色想。滅有對想。不念若干想。無
^pb量空。是無量空處成就遊。彼不受此行。不念
此相．標。唯行無量識處相應念想昇進具。彼
比丘應當知。我生此法。不退．不住。亦復不厭。
我生此法令我昇進。如是不久當得無量識
處。彼比丘應如是知。復次。比丘所行．所相．所
^pb標。度一切色想。滅有對想。不念若干想。無量
空。是無量空處成就遊。彼不受此行。不念此
相．標。唯行滅息相應念想無欲具。彼比丘應
當知。我生此法。不退．不住。亦不昇進。我生此
法能令我厭。如是不久當得漏盡。彼比丘應
^pb如是知。　復次。比丘所行．所相．所標。度一切無
量空處。無量識。是無量識處成就遊。彼不受
此行。不念此相．標。唯行無量空處相應念想
退轉具。彼比丘應當知。我生此法。不住．不進。
亦復不厭。我生此法而令我退。然我此定不
^pb得久住。彼比丘應如是知。　復次。比丘所行．所
相．所標。度一切無量空處。無量識。是無量識
處成就遊。彼受此行。念此相．標。立念如法。令
住一意。彼比丘應當知。我生此法。不退．不進。
亦復不厭。我生此法能令我住。而我此定必
^pb得久住。彼比丘應如是知。復次。比丘所行．所
相．所標。度一切無量空處。無量識。是無量識
處成就遊。彼不受此行。不念此相．標。唯行無
所有處相應念想昇進具。彼比丘應當知。我
生此法。不退．不住。亦復不厭。我生此法令我
^pb昇進。如是不久當得無所有處。彼比丘應如
是知。　復次。比丘所行．所相．所標。度一切無量
空處。無量識。是無量識處成就遊。彼不受此
行。不念此相．標。唯行滅息相應念想無欲具。
彼比丘應當知。我生此法。不退．不住。亦不昇
^pb進。我生此法能令我厭。如是不久當得漏盡。
彼比丘應如是知。　復次。比丘所行．所相．所標。
度一切無量識處。無所有。是無所有處成就
遊。彼不受此行。不念此相．標。唯行無量識處
相應念想退轉具。彼比丘應當知。我生此法。

^pb不住．不進。亦復不厭。我生此法而令我退。然
我此定不得久住。彼比丘應如是知。　復次。比
丘所行．所相．所標。度一切無量識處。無所有。
是無所有處成就遊。彼受此行。念此相．標。立
念如法。令住一意。彼比丘應當知。我生此法。
^pb不退．不進。亦復不厭。我生此法能令我住。而
我此定必得久住。彼比丘應如是知。　復次。比
丘所行．所相．所標。度一切無量識處。無所有。
是無所有處成就遊。彼不受此行。不念此相．
標。唯行非有想非無想處相應念想昇進具。
^pb彼比丘應當知。我生此法。不退．不住。亦復不
厭。我生此法令我昇進。如是不久當得非有
想非無想處。彼比丘應如是知。　復次。比丘所
行．所相．所標。度一切無量識處。無所有。是無
所有處成就遊。彼不受此行。不念此相．標。唯
^juan47^pb
^pb行厭相應念想無欲具。彼比丘應當知。我生
此法。不退．不住。亦不昇進。我生此法能令我
厭。如是。不久當得漏盡。彼比丘應如是知。有
想有知。齊是得知。乃至非有想非無想處行
餘第一有。行禪比丘者。從是起當為彼說。　佛
^pb說如是。彼諸比丘聞佛所說。歡喜奉行。說經
第六竟(二千八百二十字)。
中阿含經卷第四
十六(六千三百九十七字)
中阿含經卷第四
^pb十七
　　　　東晉罽賓三藏瞿曇僧伽提婆譯
^n178心品獵師經第七(第四分別誦)我聞如是。　一
時。佛遊王舍城。在竹林迦蘭哆園。　爾時。世尊
告諸比丘。獵師飼鹿。不如是心。令鹿得肥．得
色．得力．得樂．長壽。獵師飼鹿。如是心飼。唯欲
近食。近食已。令憍恣放逸。放逸已。隨獵師．獵
師眷屬。獵師飼鹿。如是心也。　第一群鹿近食
獵師食。彼近食已。便憍恣放逸。放逸已。便隨
獵師．獵師眷屬。如是彼第一群鹿不脫獵師．
獵師眷屬境界。　第二群鹿而作是念。第一群
鹿近食獵師食。彼近食已。便憍恣放逸。放逸
已。便隨獵師．獵師眷屬。如是第一群鹿不脫
獵師．獵師眷屬境界。我今寧可不食獵師食。
離於恐怖。依無事處。
^pb食草飲水耶。第二群鹿作是念已。便捨獵師
食。離於恐怖。依無事處。食草飲水。彼春後月
諸草水盡。身體極羸。氣力衰退。便隨獵師．獵
師眷屬。如是彼第二群鹿亦復不脫獵師．獵
師眷屬境界。　第三群鹿亦作是念。第一．第二
^pb群鹿一切不脫獵師．獵師眷屬境界。我今寧
可離獵師．獵師眷屬。依住不遠。住不遠已。不
近食獵師食。不近食已。便不憍恣放逸。不放
逸已。便不隨獵師．獵師眷屬。第三群鹿作是
念已。便離獵師．獵師眷屬。依住不遠。住不遠
^pb已。不近食獵師食。不近食已。便不憍恣放逸。
不放逸已。便不隨獵師．獵師眷屬。彼獵師．獵
師眷屬便作是念。第三群鹿甚奇諂黠。極諂
黠。所以者何。食我食已。而不可得。我今寧可
作長圍罝。作長圍罝已。便得第三群鹿所
^pb依住止。獵師．獵師眷屬作是念已。便作長圍
罝。作長圍罝已。便得第三群鹿所依住止。如
是第三群鹿亦復不脫獵師．獵師眷屬境界。
　第四群鹿亦作是念。第一．第二．第三群鹿一
切不脫獵師．獵師眷屬境界。我今寧可依住
^pb獵師．獵師眷屬所不至處。依住彼已。不近食
獵師食。不近食已。便不憍恣放逸。不放逸已。
便不隨獵師．獵師眷屬。第四群鹿作是念已。
便依住獵師．獵師眷屬所不至處。依住彼已。
便不近食獵師食。不近食已。便不憍恣放逸。
^pb不放逸已。便不隨獵師．獵師眷屬。彼獵師．獵
師眷屬復作是念。第四群鹿甚奇猛㑺第一猛
㑺若我逐彼。必不能得。餘鹿則當恐怖驚散。我
今寧可捨罝第四群鹿。獵師．獵師眷屬作是
念已。則便捨罝。如是第四群鹿便得脫
^pb獵師．獵師眷屬境界。　比丘。我說此喻。欲令解
義。我今說此當觀其義。獵師食者。當知五欲
功德。眼知色．耳知聲．鼻知香．舌知味．身知觸。
獵師食者。當知是五欲功德也。獵師者。當知
是惡魔王也。獵師眷屬者。當知是魔王眷屬
^pb也。群鹿者。當知是沙門．梵志也。第一沙門．梵
志近食魔王食。世間信施食。彼近食已。便憍
恣放逸。放逸已。便隨魔王．魔王眷屬。如是第
一沙門．梵志不脫魔王境界。猶如第一群鹿
近食獵師食。彼近食已。便憍恣放逸。放逸已。
^pb便隨獵師．獵師眷屬。如是第一群鹿不脫獵
師．獵師眷屬境界。當觀彼第一沙門．梵志亦
復如是。　第二沙門．梵志亦作是念。第一沙門．
梵志近食魔王食。世間信施食。彼近食已。便
憍恣放逸。放逸已。便隨魔
^pb王．魔王眷屬。如是彼第一沙門．梵志不脫魔
王．魔王眷屬境界。我今寧可捨世間信施食。
離於恐怖。依無事處。食果及根。第二沙門．梵
志作是念已。便捨世間信施食。離於恐怖。依
無事處。食果及根。彼春後月諸果根盡。身體
^pb極羸。氣力衰退。衰退已。便心解脫．慧解脫衰
退。心解脫．慧解脫衰退已。便隨魔王．魔王眷
屬。如是第二沙門．梵志亦不脫魔王．魔王眷
屬境界。猶如第二群鹿而作是念。第一群鹿
近食獵師食。彼近食已。便憍恣放逸。放逸已。
^pb便隨獵師．獵師眷屬。如是第一群鹿不脫獵
師．獵師眷屬境界。我今寧可捨獵師食。離於
恐怖。依無事處。食草飲水耶。第二群鹿作是
念已。便捨獵師食。離於恐怖。依無事處。食草
飲水。彼春後月諸草水盡。身體
^pb極羸。氣力衰退。便隨獵師．獵師眷屬。如是第
二群鹿亦不脫獵師．獵師眷屬境界。當觀彼
第二沙門．梵志亦復如是。　第三沙門．梵志亦
作是念。第一．第二沙門．梵志一切不脫魔王．
魔王眷屬境界。我今寧可離魔王．魔王眷屬。
^pb依住不遠。住不遠已。不近食世間信施食。不
近食已。便不憍恣放逸。不放逸已。便不隨魔
王．魔王眷屬。第三沙門．梵志作是念已。便離
魔王．魔王眷屬。依住不遠。住不遠已。便不近
食世間信施食。不近食已。便不憍恣放逸。不
^pb放逸已。便不隨魔王．魔王眷屬。然受持二見。
有見及無見。彼受此二見故。便隨魔王．魔王
眷屬。如是第三沙門．梵志亦不脫魔王．魔王
眷屬境界。　猶如第三群鹿亦作是念。第一．第
二群鹿一切不脫獵師．獵師眷屬境
^pb界。我今寧可離獵師．獵師眷屬。依住不遠。住
不遠已。不近食獵師食。不近食已。便不憍恣
放逸。不放逸已。便不隨獵師．獵師眷屬。第三
群鹿作是念已。便離獵師．獵師眷屬。依住不
遠。住不遠已。不近食獵師食。不近食已。便不
^pb憍恣放逸。不放逸已。便不隨獵師．獵師眷屬。
彼獵師．獵師眷屬便作是念。第三群鹿甚奇
諂黠。極諂黠。所以者何。食我食已。而不可得。
我今寧可作長圍罝。作長圍罝已。便得第三
群鹿所依住止。獵師．獵師眷屬作是念已。便
^pb作長圍罝。作長圍罝已。便得第三群鹿所依
住止。如是第三群鹿亦不脫獵師．獵師眷屬
境界。所依者當知有見也。住止者當知無見
也。當觀彼第三沙門．梵志亦復如是。　第四沙
門．梵志亦作是念。第一．第二．第三沙門．梵
^pb志一切不脫魔王．魔王眷屬境界。我今寧可
依住魔王．魔王眷屬所不至處。依住彼已。不
近食世間信施食。不近食已。便不憍恣放逸。
不放逸已。便不隨魔王．魔王眷屬。第四沙門．
梵志作是念已。便依住魔王．魔王眷屬所不
^pb至處。依住彼已。不近食世間信施食。不近食
已。便不憍恣放逸。不放逸已。便不隨魔王．魔
王眷屬。如是第四沙門．梵志便脫魔王．魔王
眷屬境界。　猶如第四群鹿亦作是念。第一．第
二．第三群鹿一切不脫獵師．獵師眷屬境界。
^pb我今寧可依住獵師．獵師眷屬所不至處。依
住彼已。不近食獵師食。不近食已。便不憍恣
放逸。不放逸已。便不隨獵師．獵師眷屬。第四
群鹿作是念已。便依住獵師．獵師眷屬所不
至處。依住彼已。不近食獵師食。不近食已。
^pb便不憍恣放逸。不放逸已。便不隨獵師．獵師
眷屬。彼獵師．獵師眷屬復作是念。第四群鹿
甚奇㑺。第一㑺。若我逐彼。必不能得。餘鹿則
當恐怖驚散。我今寧可捨罝第四群鹿。彼獵
師．獵師眷屬作是念已。則便捨罝。如是第四
^pb群鹿便脫獵師．獵師眷屬境界。當觀彼第四
沙門．梵志亦復如是。　比丘。當學如是所依住
止。令魔王．魔王眷屬所不至處。何者魔王．魔
王眷屬所不至處。謂比丘離欲．離惡不善之
法。至得第四禪成就遊。是謂魔王．魔王眷屬
^pb所不至處。復次。何者魔王．魔王眷屬所不至
處。謂比丘心與慈俱。遍滿一方成就遊。如是
二三四方。四維上下。普周一切。心與慈俱。無
結無怨。無恚無諍。極廣甚大。無量善修。遍滿
一切世間成就遊。如是悲．喜心與捨俱。
^pb無結無怨。無恚無諍。極廣甚大。無量善修。遍
滿一切世間成就遊。是謂魔王．魔王眷屬所
不至處。　復次。何者魔王．魔王眷屬所不至處。
謂比丘度一切色想。至非有想非無想處成
就遊。是謂魔王．魔王眷屬所不至處。復次。何
^pb者魔王．魔王眷屬所不至處。謂比丘度一切
非有想非無想處。想知滅身觸成就遊。慧見
諸漏盡斷知。是謂魔王．魔王眷屬所不至處。
比丘。如是所依住正。命魔王．魔王眷屬所不
至處。當學如是。　佛說如是。彼諸比丘聞佛所
^pb說。歡喜奉行。獵師經第七竟(二千三百九十
六字)。
^n179中阿含心品五支物主經第八(第四分別誦
)我聞如是。　一時。佛遊舍衛國。在勝林給孤獨
園。　爾時。五支物主平旦出舍衛國。往詣佛所。
欲見世尊供養禮事。五支物主便作是念。且
^pb置往見佛世尊。或能宴坐及諸尊比丘。我今
寧可詣一娑邏末利異學園。於是。五支物主
便至比道遊戲歡樂。近巾頭阿梨。往詣一娑
邏末利異學園。　彼時。娑邏末利異學園中。有
一異學沙門文祁子。在於彼中為大宗主。眾
^pb人之師。眾所敬重。統領大眾五百異學師。彼
在擾亂眾發高大音聲。其聲喧鬧。說若干種
畜生之論。謂論王．論賊．論鬥諍．論飲食．論衣
被．論婦人．論童女．論婬女．論世間．論邪道．論
海中。如是比聚集。論若干種畜生之論。異學
^pb沙門文祁子遙見五支物主來。便自敕己眾。
令默然住。汝等默然。莫復語言。宜自收斂。此
沙門瞿曇弟子五支物主來。若有沙門瞿曇
在家弟子居舍衛國者。無過於五支物主。所
以者何。彼愛樂默然。稱說默然。若彼見此眾
^pb默然者。或能來前。　彼時。異學沙門文祁子止
己眾已。自默然住。　於是。五支物主往詣異學
沙門文祁子所。共相問訊。卻坐一面。異學沙
門文祁子語曰。物主。若有四事。我施設彼成
就善．第一善．無上士。得第一義．質直沙門。云
^pb何為四。身不作惡業．口不惡言。不行邪命．不
念惡念。物主。若有此四事者。我施設彼成就
善．第一善．無上士。得第一義．質直沙門。　五支
物主聞異學沙門文祁子所說。不是不非。從
坐起去。如此所說。我自詣佛。當問此義。便往
^pb詣佛。稽首作禮。卻坐一面。與異學沙門文祁
子所共論者。盡向佛說。　世尊聞已。告曰。物主。
如異學沙門文祁子所說。若當爾者。嬰孩童
子支節柔軟。仰向臥眠。亦當成就善．第一善．
無上士。得第一義。質直沙門。物主。嬰孩童子
^pb尚無身想。況復作身惡業耶。唯能動身。物主。
嬰孩童子尚無口想。況復惡言耶。唯能得啼。
物主。嬰孩童子尚無命想。況復行邪命耶。唯
有呻吟。物主。嬰孩童子尚無念想。況復惡念
耶。唯念母乳。物主。若如異學沙門文祁子說
^pb者。如是嬰孩童子成就善．第一善．無上士。得
第一義．質直沙門。　物主。若有四事。我施設彼
成就善．第一善。然非無上士。不得第一義。亦
非質直沙門。云何為四。身不作惡業。口不惡
言。不行邪命。不念惡念。物主。若有此四事。我
^pb施設彼成就善．第一善。然非無上士。不得第
一義。亦非質直沙門。物主。身業．口業者。我施
設是戒。物主。念者。我施設是心所有與心相
隨。物主。我說當知不善戒。當知不善戒從何
而生。當知不善戒何處滅無餘。何處敗壞無
^pb餘。當知賢聖弟子云何行滅不善戒耶。物主。
我說當知善戒。當知善戒從何而生。當知善
戒何處滅無餘。何處敗壞無餘。當知賢聖弟
子云何行滅善戒耶。物主。我說當知不善念。
當知不善念從何而生。當知不善念何處滅
^pb無餘。何處敗壞無餘。當知賢聖弟子云何行
滅不善念耶。物主。我說當知善念。當知善念
從何而生。當知善念何處滅無餘。何處敗壞
無餘。當知賢聖弟子云何行滅善念耶。　物主。
云何不善戒耶。不善身行。不善口．意行。是謂
^pb不善戒。物主。此不善戒從何而生。我說彼所
從生。當知從心生。云何為心。若心有欲．有恚．
有癡。當知不善戒從是心生。物主。不善戒何
處滅無餘。何處敗壞無餘。多聞聖弟子捨身
不善業。修身善業。捨口．意不善業。修口．意善
^pb業。此不善戒滅無餘。敗壞無餘。物主。賢聖弟
子云何行滅不善戒。若多聞聖弟子觀內身
如身。至觀覺．心．法如法。賢聖弟子如是行者。
滅不善戒也。　物主。云何善戒耶。善身業。善口．
意業。是謂善戒。物主。此善戒從何而生。我說
^pb彼所從生。當知從心生。云何為心。若心無欲．
無恚．無癡。當知善戒從是心生。物主。善戒何
處滅無餘。何處敗壞無餘。若多聞聖弟子行
戒不著戒。此善戒滅無餘。敗壞無餘。物主。賢
聖弟子云何行滅善戒。若多聞聖弟子觀內
^pb身如身。至觀覺．心．法如法。賢聖弟子如是行
者。滅善戒也。　物主。云何不善念耶。欲念．恚念．
害念。是謂不善念。物主。不善念從何而生。我
說彼所從生。當知從想生。云何為想。我說想
多種．無量種．若干種行。或欲想。或恚想。或害
^pb想。物主。眾生因欲界想故。生不善念。欲界相
應。若有想者。因彼想故。生不善念。欲界相應。
物主。眾生因恚．害界想故。生不善念。恚．害界
相應。若有想者。因彼想故。生不善念。恚．害界
相應。此不善念從是想生。物主。不善念何處
^pb滅無餘。何處敗壞無餘。若多聞聖弟子離欲．
離惡不善之法。有覺．有觀。離生喜．樂。得初禪
成就遊。此不善念滅無餘。敗壞無餘。物主。賢
聖弟子云何行滅不善念。若多聞聖弟子觀
內身如身。至觀覺．心．法如法。賢聖弟子如是
^pb行者。滅不善念也。　物主。云何善念耶。無欲念．
無恚念．無害念。是謂善念。物主。善念從何而
生。我說彼所從生。當知從想生。云何為想。我
說想多種．無量種．若干種行。或無欲想。或無
恚想。或無害想。物主。眾生因無欲界想故。生
^pb善念。無欲界相應。若有想者。因彼想故。生善
念。無欲界相應。物主。眾生因無恚．無害界故。
生善念無恚．無害界相應。若有想者。因彼想
故。生善念無恚．無害界相應。此善念從是想
生。物主。善念何處滅無餘。何處敗壞無餘。若
^pb多聞聖弟子樂滅．苦滅。喜．憂本已滅。不苦不
樂．捨．念．清淨。得第四禪成就遊。此善念滅無
餘。敗壞無餘。物主。賢聖弟子云何行滅善念。
若多聞聖弟子觀內身如身。至觀覺．心．法如
法。賢聖弟子如是行者。滅善念也。　物主。若多
^pb聞聖弟子以慧觀不善戒知如真。從生不善
戒知如真。此不善戒滅無餘。敗壞無餘。知如
真以慧觀。賢聖弟子如是行者。滅不善戒知
如真。以慧觀善戒知如真。從生善戒知如真。
此善戒滅無餘。敗壞無餘。知如真以慧觀。賢
^pb聖弟子如是行者。滅善戒知如真。以慧觀不
善念知如真。從生不善念知如真。此不善念
滅無餘。敗壞無餘。知如真以慧觀。賢聖弟子
如是行者。滅不善念知如真。以慧觀善念知
如真。從生善念知如真。此善念滅無餘。敗壞
^pb無餘。知如真以慧觀。賢聖弟子如是行者。滅
善念知如真。所以者何。因正見故生正志。因
正志故生正語。因正語故生正業。因正業故
生正命。因正命故生正方便。因正方便故生
正念。因正念故生正定。賢聖弟子心如是定
^pb已。便解脫一切婬．怒．癡。　物主。賢聖弟子如是
正心解脫已。便知一切生已盡。梵行已立。所
作已辦。不更受有。知如真。是謂學見跡成就
八支。漏盡阿羅訶成就十支。物主。云何學見
跡成就八支。謂學正見。至學正定。是謂學見
^pb跡成就八支。物主。云何漏盡阿羅訶成就十
支。謂無學正見。至無學正智。是謂漏盡阿羅
訶成就十支。物主。若有十支。我施設彼成就
善．第一善．無上士。得第一義．質直沙門。　佛說
如是。彼五支物主及諸比丘聞佛所說。歡喜
^pb奉行。五支物主經第八竟(二千一百七十八
字)。
^n180中阿含心品瞿曇彌經第九(第四分別誦)我
聞如是。　一時。佛遊釋羇瘦。在加鞞羅衛尼拘
類樹園。　爾時。摩訶簸邏闍缽提瞿曇彌持新
^pb金縷黃色衣往詣佛所。稽首佛足。卻住一面。
白曰。世尊。此新金縷黃色衣我自為世尊作。
慈愍我故。願垂納受。　世尊告曰。瞿曇彌。持此
衣施比丘眾。施比丘眾已。便供養我。亦供養
眾。　大生主瞿曇彌至再三白曰。世尊。此新金
縷黃色衣我自為世尊作。慈愍我故。願垂
^pb納受。　世尊亦至再三告曰。瞿曇彌。持此衣施
比丘眾。施比丘眾已。便供養我。亦供養眾。　爾
時。尊者阿難立世尊後執拂侍佛。於是。尊者
阿難白曰。世尊。此大生主瞿曇彌於世尊多
所饒益。世尊母命終後乳養世尊。　世尊告曰。
^pb如是。阿難。如是。阿難。大生主瞿曇彌實於我
多所饒益。我母命終後乳養於我。阿難。我亦
於大生主瞿曇彌多所饒益。所以者何。大生
主瞿曇彌因我故。得自歸於佛．法及比丘眾。
不疑三尊．苦習滅道。成就信．戒．多聞．施．慧。離
^pb殺斷殺．不與取．邪婬．妄言．離酒斷酒。阿難。若
有人因人故。得自歸於佛．法及比丘眾。不疑
三尊．苦習滅道。成就信．戒．多聞．施．慧。離殺斷
殺．不與取．邪婬．妄言．離酒斷酒者。此人供養
於彼人至盡形壽。以飲食．衣被．床榻．湯藥及
^pb若干種諸生活具。不得報恩。　復次。阿難。有七
施眾。有十四私施。得大福。得大果。得大功德。
得大廣報。阿難。云何七施眾。得大福。得大果。
得大功德。得大廣報。信族姓男．族姓女。佛在
世時。佛為首。施佛及比丘眾。是謂第一施眾。
^pb得大福。得大果。得大功德。得大廣報。信族姓
男．族姓女。世尊般涅槃後不久施二部眾。施
比丘眾。施比丘尼眾。入比丘僧園而白眾曰。
眾中爾所比丘來。布施彼也。入比丘尼僧房
而白眾曰。眾中爾所比丘尼來。布施彼也。是
^pb謂第五施眾。得大福。得大果。得大功德。得大
廣報。　阿難。當來時有比丘。名姓種。不精進。著
袈裟衣。彼不精進。不精進故施。依眾故。緣眾
故。上眾故。因眾故。我說爾時施主得無量不
可數不可計福。得善得樂。況復今比丘成就
^pb行事。成就除事。成就行事除事。成就質直。成
就柔軟。成就質直柔軟。成就忍。成就樂。成就
忍樂。成就相應。成就經紀。成就相應經紀。成
就威儀。成就行來遊。成就威儀行來遊。成就
信。成就戒。成就多聞。成就施。成就慧。成就信．
^pb戒．多聞．施．慧耶。是謂第七施眾。得大福。得大
果。得大功德。得大廣報。是謂有七施眾。得大
福。得大果。得大功德。得大廣報。　阿難。云何有
十四私施。得大福。得大果。得大功德。得大廣
報。有信族姓男．族姓女布施如來。施緣一覺。
^pb施阿羅訶。施向阿羅訶。施阿那含。施向阿那
含。施斯陀含。施向斯陀含。施須陀洹。施向須
陀洹。施離欲外仙人。施精進人。施不精進人。
布施畜生。阿難。布施畜生得福百倍。施不精
進人得福千倍。施精進人得福百千倍。施離
^pb欲外仙人得福億百千倍。施向須陀洹無量。
得須陀洹無量。向斯陀含無量。得斯陀含無
量。向阿那含無量。得阿那含無量。向阿羅訶
無量。得阿羅訶無量。緣一覺無量。況復如來．
無所著．等正覺耶。此十四私施得大福。得大
^pb果。得大功德。得大廣報。　復次。阿難。有四種布
施。三淨施。云何為四。或有布施。因施主淨。非
受者。或有布施。因受者淨。非施主。或有布施。
非因施主淨。亦非受者。或有布施。因施主淨。
受者亦然。阿難。云何布施因施主淨。非受者
^pb耶。施主精進行妙法。見來見果。如是見．如是
說。有施有施果。受者不精進。行惡法。不見來
不見果。如是見．如是說。無施無施果。是謂布
施因施主淨。非受者也。　阿難。云何布施因受
者淨。非施主耶。施主不精進。行惡法。不見來
^pb不見果。如是見．如是說。無施無施果。受者精
進行妙法。見來見果。如是見．如是說。有施有
施果。是謂布施因受者淨。非施主也。阿難。云
何布施非因施主淨。亦非受者耶。施主不精
進。行惡法。不見來不見果。如是見．如是說。無
^pb施無施果。受者亦不精進。行惡法。不見來不
見果。如是見．如是說。無施無施果。是謂布施
非因施主淨。亦非受者。阿難。云何布施因施
主淨。受者亦然耶。施主精進行妙法。見來見
果。如是見．如是說。有施有施果。受者亦精進
^pb行妙法。見來見果。如是見．如是說。有施有施
果。是謂布施因施主淨。受者亦然。於是。世尊
說此頌曰。
　精進施不精進　　如法得歡喜心
　信有業及果報　　此施因施主淨
^pb　不精進施精進　　不如法非喜心
　不信業及果報　　此施因受者淨
　懈怠施不精進　　不如法非喜心
　不信業及果報　　如是施無廣報
　精進施於精進　　如法得歡喜心
^pb　信有業及果報　　如是施有廣報
奴婢及貧窮　自分施歡喜　信業信果報
此施善人稱　正護善身口　舒手以法乞
離欲施離欲　是財施第一
說如是。尊者阿難及諸比丘聞佛所說。歡
^pb喜奉行。瞿曇彌經第九竟(千五百二十字)。
^n181中阿含心品多界經第十(第四分別誦)我聞
如是。　一時。佛遊舍衛國。在勝林給孤獨園。　爾
時。尊者阿難獨安靖處宴坐思惟。心作是念。
諸有恐怖。彼一切從愚癡生。不從智慧。
^pb諸有遭事．災患．憂慼。彼一切從愚癡生。不從
智慧。於是。尊者阿難則於晡時。從宴坐起。往
詣佛所。稽首佛足。卻住一面。白曰。世尊。我今
獨安靖處宴坐思惟。心作是念。諸有恐怖。彼
一切從愚癡生。不從智慧。諸有遭事．災患．憂
^pb慼。彼一切從愚癡生。不從智慧。　世尊告曰。如
是。阿難。如是。阿難。諸有恐怖。彼一切從愚癡
生。不從智慧。諸有遭事．災患．憂慼。彼一切從
愚癡生。不從智慧。阿難。猶如從葦𧂐𧂐火。燒
樓閣堂屋阿難。如是諸有恐怖。從愚癡生。不
^pb從智慧。諸有遭事．災患．憂慼。彼一切從愚癡
生。不從智慧。阿難。昔過去時若有恐怖。彼一
切亦從愚癡生。不從智慧。諸有遭事．災患．憂
慼。彼一切從愚癡生。不從智慧。阿難。當來時
諸有恐怖。彼一切從愚癡生。不從智慧。
^pb諸有遭事．災患．憂慼。彼一切從愚癡生。不從
智慧。阿難。今現在諸有恐怖。從愚癡生。不從
智慧。諸有遭事．災患．憂慼。彼一切從愚癡生。
不從智慧。阿難。是為愚癡有恐怖。智慧無恐
怖。愚癡有遭事．災患．憂慼。智慧無遭事．災患．
^pb憂慼。阿難。諸有恐怖．遭事．災患．憂慼。彼一切
從愚癡可得。不從智慧。　於是。尊者阿難悲泣
淚出。叉手向佛。白曰。世尊。云何比丘愚癡非
智慧。　世尊答曰。阿難。若有比丘不知界。不知
處。不知因緣。不知是處．非處者。阿難。如是比
^pb丘愚癡非智慧。　尊者阿難白曰。世尊。如是比
丘愚癡非智慧。世尊。云何比丘智慧非愚癡。
　世尊答曰。阿難。若有比丘知界．知處．知因緣。
知是處．非處者。阿難。如是比丘智慧非愚癡。
　尊者阿難白曰。世尊。如是比丘智慧非愚癡。

^pb世尊。云何比丘知界。　世尊答曰。阿難。若有比
丘見十八界知如真。眼界．色界．眼識界。耳界．
聲界．耳識界．鼻界．香界．鼻識界。舌界．味界．舌
識界。身界．觸界．身識界。意界．法界．意識界。阿
難。見此十八界知如真。復次。阿難。見六界知
^pb如真。地界．水界．火界．風界．空界．識界。阿難。見
此六界知如真。復次。阿難。見六界知如真。欲
界．恚界．害界。無欲界．無恚界．無害界。阿難。見
此六界知如真。復次。阿難。見六界知如真。樂
界．苦界．喜界．憂界．捨界無明界。阿難。見此六
^pb界知如真。復次。阿難。見四界知如真。覺界．想
界．行界．識界。阿難。見此四界知如真。復次。阿
難。見三界知如真。欲界．色界．無色界。阿難。見
此三界知如真。復次。阿難。見三界知如真。色
界．無色界．滅界。阿難。見此三界知如真。　復次。

^pb阿難。見三界知如真。過去界．未來界．現在界。
阿難。見此三界知如真。復次。阿難。見三界知
如真。妙界．不妙界．中界。阿難。見此三界知如
真。復次。阿難。見三界知如真。善界．不善界．無
記界。阿難。見此三界知如真。復次。阿難。見三
^pb界知如真。學界．無學界．非學非無學界。阿難。
見此三界知如真。復次。阿難。見二界知如真。
有漏界．無漏界。阿難。見此二界知如真。復次。
阿難。見二界知如真。有為界．無為界．阿難。見
此二界知如真。阿難。見此六十二界知如真。
^pb阿難。如是比丘知界。　尊者阿難白曰。世尊。如
是比丘知界。世尊。云何比丘知處。　世尊答曰。
阿難。若有比丘見十二處知如真。眼處．色處。
耳處．聲處。鼻處．香處。舌處．味處。身處．觸處。意
處．法處。阿難。見此十二處知如真。阿難。如是
^pb比丘知處。尊者阿難白曰。世尊。如是比丘知
處。云何比丘知因緣。　世尊答曰。阿難。若有比
丘見因緣及從因緣起知如真。因此有彼。無
此無彼。此生彼生。此滅彼滅。謂緣無明有行
乃至緣生有老死。若無明滅則行滅。乃至生
^pb滅則老死滅。阿難。如是比丘知因緣。　尊者阿
難白曰。世尊。如是比丘知因緣。云何比丘知
是處．非處。　世尊答曰。阿難。若有比丘見處是
處知如真。見非處是非處知如真。阿難。若世
中有二轉輪王並治者。終無是處。若世中有
^pb一轉輪王治者。必有是處。阿難。若世中有二
如來者。終無是處。若世中有一如來者。必有
是處。阿難。若見諦人故害父母。殺阿羅訶。破
壞聖眾。惡心向佛。出如來血者。終無是處。若
凡夫人故害父母。殺阿羅訶。破壞聖眾。惡心
^pb向佛。出如來血者。必有是處。阿難。若見諦人
故犯戒。捨戒罷道者。終無是處。若凡夫人故
犯戒。捨戒罷道者。必有是處。若見諦人捨離
此內。從外求尊．求福田者。終無是處。若凡夫
人捨離此內。從外求尊．求福田者。必有是處。
^pb　阿難。若見諦人從餘沙門．梵志作是說諸尊。
可見則見。可知則知者。終無是處。若凡夫人
從餘沙門．梵志作是說諸尊。可見則見。可知
則知者。必有是處。阿難。若見諦人信卜問吉
凶者。終無是處。若凡夫人信卜問吉凶者。必
^pb有是處。阿難。若見諦人從餘沙門．梵志卜問
吉凶相應。見有苦有煩。見是真者。終無是處。
若凡夫人從餘沙門．梵志卜問吉凶相應。見
有苦有煩。見是真者。必有是處。阿難。若見諦
人生極苦甚重苦。不可愛．不可樂．不可思．不
^pb可念乃至斷命。捨離此內。更從外求。或有沙
門．梵志。或持一句咒。二句．三句．四句．多句．百
千句咒。令脫我苦。是求苦．習苦．趣苦．苦盡者。
終無是處。若凡夫人捨離此內。更從外求。或
有沙門．梵志持一句咒。二句．三句．四句．多句．
^pb百千句咒。令脫我苦。是求苦．習苦．趣苦．苦盡
者。必有是處。阿難。若見諦人受八有者。終無
是處。若凡夫人受八有者。必有是處。　阿難。若
身惡行。口．意惡行。因此緣此。身壞命終。趣至
善處。生於天中者。終無是處。若身惡行。口．意
^pb惡行。因此緣此。身壞命終。趣至惡處。生地獄
中者。必有是處。阿難。若身妙行。口．意妙行。因
此緣此。身壞命終。趣至惡處。生地獄中者。終
無是處。若身妙行。口．意妙行。因此緣此。身壞
命終。趣至善處。生天中者。必有是處。阿難。若
^pb身惡行。口．意惡行。受樂報者。終無是處。阿難。
若身惡行。口．意惡行。受苦報者。必有是處。阿
難。若身妙行。口．意妙行。受苦報者。終無是處。
若身妙行。口．意妙行。受樂報者。必有是處。　阿
難。若不斷五蓋心穢．慧羸。心正立四念處者。
^pb終無是處。若斷五蓋．心穢．慧羸。心正立四念
處者。必有是處。阿難。若不斷五蓋．心穢．慧羸。
心不正立四念處。欲修七覺意者。終無是處。
若斷五蓋．心穢．慧羸。心正立四念處。修七覺
意者。必有是處。阿難。若不斷五蓋．心穢．慧羸。
^pb心不正立四念處。不修七覺意。欲得無上正
盡覺者。終無是處。若斷五蓋．心穢．慧羸。心正
立四念處。修七覺意。得無上正盡覺者。必有
是處。阿難。若不斷五蓋．心穢．慧羸。心不正立
四念處。不修七覺意。不得無上正盡覺。盡苦
^juan48^pb
^pb邊者。終無是處。若斷五蓋．心穢．慧羸。心正立
四念處。修七覺意。得無上正盡覺。盡苦邊者。
必有是處。阿難。如是比丘知是處．非處。　尊者
阿難白曰。世尊。如是比丘知是處．非處。　於是。
尊者阿難叉手向佛。白曰。世尊。此經名何。云
^pb何奉持。　世尊告曰。阿難。當受持此多界．法界．
甘露界．多鼓．法鼓．甘露鼓．法鏡．四品。是故稱
此經名曰多界。　佛說如是。尊者阿難及諸比
丘聞佛所說。歡喜奉行。多界經第十竟(二千
二百三十六字)。
^pb中阿含經卷第四十七(八千
三百三十字)中阿含心品第三竟(二萬一千
二十二字)第四分別說。

中阿含經卷第四十八
　　　　東晉罽賓三藏瞿曇僧伽提婆譯
　　雙品第四(有五經雙品本有十經分後五經
屬第五誦故曰雙品)(第四分
^pb　　別誦)
馬邑及馬邑　牛角娑羅林　牛角娑羅林
求解最在後
n182中阿含雙品馬邑經第一我聞如是。　一時。佛
遊鴦騎國。與大比丘眾俱。往至馬邑。住馬林
^pb寺。及比丘眾。　爾時。世尊告諸比丘。人見汝等
沙門。是沙門。人問汝等沙門。汝自稱沙門耶。
　諸比丘白曰。爾也。世尊。　佛復告曰。是以汝等
以此。要以此沙門。當學如沙門法及如梵志
法。學如沙門法及如梵志法已。要是真諦沙
門．不虛沙門。若受衣被．飲食．床榻．湯藥及若
干種諸生活具者。彼所供
^pb給。得大福。得大果。得大功德。得大廣報。汝等
當學如是。云何如沙門法及如梵志法。身行
清淨。仰向發露。善護無缺。因此清淨。不自舉。
不下他。無穢無濁。為諸智梵行者所共稱譽。
若汝作是念。我身行清淨。我所作已辦。不復
^pb更學。已成德義。無復上作。比丘。我為汝說。莫
令求沙門義失沙門義。若欲求上學者。比丘
若身清淨。當復作何等。當學口行清淨。仰向
發露。善護無缺。因此口行清淨。不自舉。不下
他。無穢無濁。為諸智梵行者所共稱譽。　若汝
^pb等作是念。我身．口行清淨。我所作已辦。不復
更學。已成德義。無復上作。比丘。我為汝說。莫
令求沙門義失沙門義。若欲求上學者。比丘
若身．口清淨。當復作何等。當學意行清淨。仰
向發露。善護無缺。因此意行清淨。不自舉。不
^pb下他。無穢無濁。為諸智梵行者所共稱譽。若
汝等作是念。我身．口．意行清淨。我所作已辦。
不復更學。已成德義。無復上作。比丘。我為汝
說。莫令求沙門義失沙門義。若欲求上學者。
比丘若身．口．意行清淨。當復作何等。當學命
^pb行清淨。仰向發露。善護無缺。因此命行清淨。
不自舉。不下他。無穢無濁。為諸智梵行者所
共稱譽。　若汝等作是念。我身．口．意．命行清淨。
我所作已辦。不復更學。已成德義。無復上作。
比丘。我為汝說。莫令求沙門義失沙門義。若
^pb欲求上學者。比丘身．口．意命行清淨。當復作
何等。比丘當學守護諸根。常念閉塞。念欲明
達。守護念心而得成就。恒欲起意。若眼見色。
然不受相。亦不味色。謂忿諍故。守護眼根。心
中不生貪伺．憂慼．惡不善法。趣向彼故。守護
^pb眼根。如是耳．鼻．舌．身。若意知法。然不受相。亦
不味法。謂忿諍故。守護意根。心中不生貪伺．
憂慼．惡不善法。趣向彼故。守護意根。若汝等
作是念。我身．口．意．命行清淨。守護諸根。我所
作已辦。不復更學。已成德義。無復上作。比丘。
^pb我為汝說。莫令求沙門義失沙門義。若欲求
上學者。比丘身．口．意．命行清淨。守護諸根。當
復作何等。比丘當學正知出入。善觀分別。屈
伸低仰。儀容庠序。善著僧伽梨及諸衣缽。行
住坐臥．眠寤語默。皆正知之。　若汝等作是念。
^pb我身．口．意．命行清淨。守護諸根。正知出入。我
所作已辦。不復更學。已成德義。無復上作。比
丘。我為汝說。莫令求沙門義失沙門義。若欲
求上學者。比丘身．口．意．命行清淨。守護諸根。
正知出入。當復作何等。比丘當學獨住遠離。
在
^pb無事處。或至樹下空安靖處．山巖石室．露地
穰𧂐或至林中。或在塚間。彼已在無事處。或至
樹下空安靖處。敷尼師壇。結跏趺坐。正身正
願。反念不向。斷除貪伺。心無有諍。見他財物．
諸生活具。不起貪伺。欲令我得。彼於貪伺淨
^pb除其心。　如是瞋恚．睡眠．掉悔。斷疑度惑。於諸
善法無有猶豫。彼於疑惑淨除其心。彼斷此
五蓋．心穢．慧羸。離欲．離惡不善之法。至得第
四禪成就遊。彼已得如是定心清淨。無穢無
煩。柔軟善住。得不動心。趣向漏盡智通作證。
^pb彼便知此苦如真。知此苦習．知此苦滅知此
苦滅道如真。亦知此漏如真。知此漏習．知此
漏滅．知此漏滅道如真。彼如是知．如是見已。
則欲漏心解脫。有漏．無明漏心解脫。解脫已。
便知解脫。生已盡。梵行已立。所作已辦。不
^pb更受有。知如真。是說沙門。說梵志。說聖。說淨
浴。　云何沙門。謂息止諸惡不善之法．諸漏穢
污。為當來有本。煩熱苦報。生．老．病．死因。是謂
沙門。云何梵志。謂遠離諸惡不善之法。諸漏
穢污。為當來有本。煩熱苦報。生．老．病．死因。是
^pb謂梵志。云何為聖。謂遠離諸惡不善之法．諸
漏穢污。為當來有本。煩熱苦報。生．老．病．死因。
是謂為聖。云何淨浴。謂淨浴諸惡不善之法．
諸漏穢污。為當來有本。煩熱苦報。生．老．病．死
因。是謂淨浴。是謂沙門。是謂梵志。是謂為聖。
^pb是謂淨浴。　佛說如是。彼諸比丘聞佛所說。歡
喜奉行。馬邑經第一竟(千三百四十七字)。
^n183中阿含雙品馬邑經第二(第四分別誦)我聞
如是。　一時。佛遊鴦騎國。與大比丘眾俱。往至
馬邑。住馬林寺。及比丘眾。　爾時。世尊告
^pb諸比丘。人見汝等沙門。是沙門。人問汝等沙
門。汝自稱沙門耶。　諸比丘白曰。爾也。世尊。　佛
復告曰。是以汝等以此。要以此沙門。當學沙
門道跡。莫非沙門。學沙門道跡已。要是真諦
沙門．不虛沙門。若受衣被．飲食．床榻．湯藥及
^pb若干種諸生活具者。彼所供給。得大福。得大
果。得大功德。得大廣報。汝等當學如是。云何
非沙門道跡。非沙門。若有貪伺不息貪伺。有
恚不息恚。有瞋不息瞋。有不語不息不語。有
結不息結。有慳不息慳。有嫉不息嫉。有諛諂
^pb不息諛諂。有欺誑不息欺誑。有無慚不息無
慚。有無愧不息無愧。有惡欲不息惡欲。有邪
見不息邪見。此沙門垢．沙門諛諂．沙門詐偽．
沙門曲。趣至惡處未盡已。學非沙門道跡。非
沙門。　猶如鉞斧。新作極利。有頭有刃。僧伽梨
^pb所裹。我說彼癡學沙門道亦復如是。謂有貪
伺不息貪伺。有恚不息恚。有瞋不息瞋。有不
語不息不語。有結不息結。有慳不息慳。有嫉
不息嫉。有諛諂不息諛諂。有無慚不息無慚。
有無愧不息無愧。有惡欲不息惡欲。有邪見
^pb不息邪見。持僧伽梨。我不說是沙門。若持僧
伽梨者。有貪伺息貪伺。有恚息恚。有瞋息瞋。
有不語息不語。有結息結。有慳息慳。有嫉息
嫉。有諛諂息諛諂。有無慚息無慚。有無愧息
無愧。有惡欲息惡欲。有邪見息邪見者。彼諸
^pb親親朋友往詣而作是說。賢人。汝當學持僧
伽梨。賢。汝學持僧伽梨。有貪伺息貪伺。有恚
息恚。有瞋息瞋。有不語息不語。有結息結。有
慳息慳。有嫉息嫉。有諛諂息諛諂。有無慚息
無慚。有無愧息無愧。有惡欲息惡欲。有邪見
^pb息邪見。若以我見持僧伽梨。有貪伺．恚．瞋．不
語．結．慳．嫉．諛諂．無慚．無愧．惡欲．邪見。是以我
持僧伽梨。我說非是沙門。　如是無衣．編髮．不
坐．一食．常揚水．持水。持水者。我說非是沙門。
若持水。有貪伺息貪伺。有恚息恚。有瞋息瞋。
^pb有不語息不語。有結息結。有慳息慳。有嫉息
嫉。有諛諂息諛諂。有無慚息無慚。有無愧息
無愧。有惡欲息惡欲。有邪見息邪見。彼諸親
親朋友往詣而作是說。賢。汝當持水。持水已。
有貪伺息貪伺。有恚息恚。有瞋息瞋。有不語
^pb息不語。有結息結。有慳息慳。有嫉息嫉。有諛
諂息諛諂。有無慚息無慚。有無愧息無愧。有
惡欲息惡欲。有邪見息邪見。若以我見持水。
貪伺．恚．瞋．不語．結．慳．嫉．諛諂．無慚．無愧．有惡
欲．有邪見．是以持水者。我說不是沙門。是謂
^pb非沙門道跡。非是沙門。　云何沙門道跡。非不
沙門。若有貪伺息貪伺。有恚息恚。有瞋息瞋。
有不語息不語。有結息結。有慳息慳。有嫉息
嫉。有諛諂息諛諂。有無慚息無慚。有無愧息
無愧。有惡欲息惡欲。有邪見息邪見。此沙門
^pb嫉．沙門諛諂．沙門詐偽．沙門曲。趣至惡處盡
已。學沙門道跡。非不沙門。是謂沙門道跡。非
不沙門。　彼如是成就戒。身清淨。口．意清淨。無
有貪伺。心中無恚。無有睡眠。無掉．憍驁。斷疑
度惑。正念正智。無有愚癡。彼心與慈俱。遍滿
^pb一方成就遊。如是二三四方。四維上下。普周
一切。心與慈俱。無結無怨。無恚無諍。極廣甚
大。無量善修。遍滿一切世間成就遊。如是悲．
喜心與捨俱。無結無怨。無恚無諍。極廣甚大。
無量善修。遍滿一切世間成就遊。彼作是念。

^pb有麤．有妙．有想。來上出要。知如真。彼如是知．
如是見已。則欲漏心解脫。有漏．無明漏心解
脫。解脫已。便知解脫。生已盡。梵行已立。所作
已辦。不更受有。知如真。　猶去村不遠。有好浴
池。清泉流盈。翠草被岸。花樹四周。或於東方
^pb有一人來。飢渴疲極。脫衣岸上。入池快浴。去
垢除熱。亦除渴乏。如是南方．西方．北方有一
人來。飢渴疲極。脫衣岸上。入池快浴。去垢除
熱。亦除渴乏。如是。剎利族姓子剃除鬚髮。著
袈裟衣。至信．捨家．無家．學道。內行止。令得內
^pb止。內止者。我說沙門。說梵志。說聖。說淨浴。如
是梵志．居士．工師族姓子剃除鬚髮。著袈裟
衣。至信．捨家．無家．學道。內行止。令得內止。內
止者。我說沙門。說梵志。說聖。說淨浴。　云何沙
門。謂息止諸惡不善之法．諸漏穢污。為
^pb當來有本。煩熱苦報。生．老．病．死因。是謂沙門。
云何梵志。謂遠離諸惡不善之法．諸漏穢污。
為當來有本。煩熱苦報。生．老．病．死因。是謂梵
志。云何為聖。謂遠離諸惡不善之法．諸漏穢
污。為當來有本。煩熱苦報。生．老．病．死因。是謂
^pb為聖。云何淨浴。謂淨浴諸惡不善之法．諸漏
穢污。為當來有本。煩熱苦報。生．老．病．死因。是
謂淨浴。是謂沙門。是謂梵志。是謂為聖。是謂
淨浴。　佛說如是。彼諸比丘聞佛所說。歡喜奉
行。馬邑經第二竟(千四百六十字)。
^pb^n184中阿含雙品牛角娑羅林經第三(第四分別
誦)我聞如是。　一時。佛遊跋耆瘦。在牛角娑羅
林。及諸多知識上尊比丘大弟子等。尊者舍
梨子．尊者大目揵連．尊者大迦葉．尊者大迦
旃延．尊者阿那律陀．尊者離越哆尊者阿難。
如
^pb是比丘多知識上尊比丘大弟子等。亦遊跋
耆瘦。在牛角娑羅林。並共近佛葉屋邊住。　於
是。尊者大目揵連．尊者大迦葉．尊者大迦旃
延．尊者阿那律陀過夜平旦。往詣尊者舍梨
子所。尊者阿難遙見彼諸尊往已。白曰。賢者
^pb離越哆。當知此尊者大目揵連．尊者大迦葉．
尊者大迦旃延．尊者阿那律陀過夜平旦。往
詣尊者舍梨子所。賢者離越哆。今可共彼諸
尊往詣尊者舍梨子所。儻能因彼從尊者舍
梨子少多聞法。於是。尊者大目揵連．尊者大
^pb迦葉．尊者大迦旃延．尊者阿那律陀．尊者離
越哆．尊者阿難過夜平旦。往詣尊者舍梨子
所。　尊者舍梨子遙見彼諸尊來已。尊者舍梨
子因彼諸尊故說。善來。賢者阿難。善來。阿難。
善來。阿難。世尊侍者解世尊意。常為世尊之
所稱
^pb譽。及諸智梵行人。我今問賢者阿難。此牛角
娑羅林甚可愛樂。夜有明月。諸娑羅樹皆敷
妙香。猶若天花。賢者阿難。何等比丘起發牛
角娑羅林。　尊者阿難答曰。尊者舍梨子。若有
比丘廣學多聞。守持不忘。積聚博聞。所謂法
^pb者。初妙．中妙．竟亦妙。有義有文。具足清淨。顯
現梵行。如是諸法廣學多聞。翫習至千。意所
惟觀。明見深達。彼所說法簡要捷疾。與正相
應。欲斷諸結。尊者舍梨子。如是比丘起發牛
角娑羅林。　尊者舍梨子復問曰。賢者離越哆。
^pb賢者阿難比丘已說隨所知。我今復問賢者
離越哆。此牛角娑羅林甚可愛樂。夜有明月。
諸娑羅樹皆敷妙香。猶若天花。賢者離越哆。
何等比丘起發牛角娑羅林。　尊者離越哆答
曰。尊者舍梨子。若有比丘樂於燕坐。內行止。

^pb不廢坐禪。成就於觀。常好閑居。喜安靖處。尊
者舍梨子。如是比丘起發牛角娑羅林。　尊者
舍梨子復問曰。賢者阿那律陀。賢者離越哆
比丘已說隨所知。我今復問賢者阿那律陀。
此牛角娑羅林甚可愛樂。夜有明月。諸娑羅
^pb樹皆敷妙香。猶若天華。賢者阿那律陀。何等
比丘起發牛角娑羅林。　尊者阿那律陀答曰。
尊者舍梨子。若有比丘逮得天眼。成就天眼。
於千世界彼少方便須臾盡見。尊者舍梨子。
猶有目人住高樓上。於下露地有千土墼。彼
^pb少方便須臾盡見。尊者舍梨子。如是若有比
丘逮得天眼。成就天眼。於千世界彼少方便
須臾盡見。尊者舍梨子。如是比丘起發牛角
娑羅林。　尊者舍梨子復問曰。賢者迦旃延。賢
者阿那律陀比丘已說隨所知。我今復問賢
^pb者迦旃延。此牛角娑羅林甚可愛樂。夜有明
月。諸娑羅樹皆敷妙香。猶若天花。賢者迦旃
延。何等比丘起發牛角娑羅林。　尊者大迦旃
延答曰。尊者舍梨子。猶二比丘法師共論甚
深阿毘曇。彼所問事。善解悉知。答亦無礙。說
^pb法辯捷。尊者舍梨子。如是比丘起發牛角娑
羅林。　尊者舍梨子復問曰。尊者大迦葉。賢者
迦旃延比丘已說隨所知。我今復問尊者大
迦葉。此牛角娑羅林甚可愛樂。夜有明月。諸
娑羅樹皆敷妙香。猶若天華。尊者大迦葉。何
^pb等比丘起發牛角娑羅林。　尊者大迦葉答曰。
賢者舍梨子。若有比丘自無事稱說無事。自
有少欲稱說少欲。自有知足稱說知足。自樂
在遠離獨住稱說樂在遠離獨住。自修行精
勤稱說修行精勤。自立正念正智稱說立正
^pb念正智。自得定稱說得定。自有智慧稱說智
慧。自諸漏已盡稱說諸漏已盡。自勸發渴仰
成就歡喜稱說勸發渴仰成就歡喜。賢者舍
梨子。如是比丘起發牛角娑羅林。　尊者舍梨
子復問曰。賢者目揵連。尊者大迦葉已說隨
^pb所知。我今復問賢者目揵連。此牛角娑羅林
甚可愛樂。夜有明月。諸娑羅樹皆敷妙香。猶
若天華。賢者目連。何等比丘起發牛角娑羅
林。　尊者大目揵連答曰。尊者舍梨子。若有比
丘有大如意足。有大威德。有大福祐。有大威
^pb神。自在無量如意足。彼行無量如意足。變一
為眾。合眾為一。一則住一。有知有見。徹過石
壁。如空無礙。出入於地。猶若如水。履水如地
而不陷沒。上昇虛空。結跏趺坐。猶若如鳥。今
此日月有大如意足。有大威德。有大福祐。
^pb有大威神。以手捫摸。身至梵天。尊者舍梨子。
如是比丘起發牛角娑羅林。　尊者大目揵連
問曰。尊者舍梨子。我及諸尊已各自說隨其
所知。我今問尊者舍梨子。此牛角娑羅林甚
可愛樂。夜有明月。諸娑羅樹皆敷妙香。猶若
^pb天華。尊者舍梨子。何等比丘起發牛角娑羅
林。　尊者舍梨子答曰。賢者目揵連。若有比丘
隨用心自在而不隨心。彼若欲得隨所住止。
中前遊行。即彼住止。中前遊行。彼若欲得隨
所住止。日中．晡時遊行。即彼住止。日中．晡時
^pb遊行。賢者目揵連。猶王．王臣。衣服甚多。有若
干種雜妙色衣。彼若欲得中前著者即取著
之。彼若欲得日中．晡時著者即取著之。賢者
目揵連。如是。若有比丘隨用心自在而不隨
心。彼若欲得隨所住止。中前遊行。即彼住止。

^pb中前遊行。彼若欲得隨所住止。日中．晡時遊
行。即彼住止。日中．晡時遊行。賢者目揵連。如
是比丘起發牛角娑羅林。　尊者舍梨子告曰。
賢者目揵連。我及諸賢已各自說隨其所知。
賢者目揵連。我等寧可共彼諸賢往詣佛所。
^pb向論此事。於中知誰最為善說。於是。尊者舍
梨子．尊者大目揵連．尊者大迦葉．尊者大迦
旃延．尊者阿那律陀．尊者離越哆．尊者阿難
往詣佛所。諸尊者等稽首佛足。卻坐一面。尊
者阿難亦稽首佛足。卻住一面。　尊者舍梨子
^pb白曰。世尊。今日賢者大目揵連．尊者大迦葉．
賢者迦旃延．賢者阿那律陀．賢者離越哆．賢
者阿難過夜平旦。來詣我所。我遙見彼諸賢
來已。因彼諸賢故說。善來。賢者阿難。善來。阿
難。善來。阿難。世尊侍者解世尊意。常為世尊
^pb之所稱譽。及諸智梵行人。我今問賢者阿難。
此牛角娑羅林甚可愛樂。夜有明月。諸娑羅
樹皆敷妙香。猶若天華。賢者阿難。何等比丘
起發牛角娑羅林。賢者阿難即答我曰。尊者
舍梨子。若有比丘廣學多聞。守持不忘。積聚
^pb博聞。所謂法者。初妙．中妙．竟亦妙。有義有文。
具足清淨。顯現梵行。如是諸法廣學多聞。翫
習至千。意所惟觀。明見深達。彼所說法簡要
捷疾。與正相應。欲斷諸結。尊者舍梨子。如是
比丘起發牛角娑羅林。　世尊歎曰。善哉。善哉。
^pb舍梨子。實如阿難比丘所說。所以者何。阿難
比丘成就多聞。　尊者舍梨子白曰。世尊。賢者
阿難如是說已。我復問曰。賢者離越哆。賢者
阿難比丘已說隨所知。我今復問賢者離越
哆。此牛角娑羅林甚可愛樂。夜有明月。諸娑
^pb羅樹皆敷妙香。猶若天華。賢者離越哆。何等
比丘起發牛角娑羅林。賢者離越哆即答我
曰。尊者舍梨子。若有比丘樂於燕坐。內行止。
不廢坐禪。成就於觀。常好閑居。喜安靖處。尊
者舍梨子。如是比丘起發牛角娑羅林。　世尊
^pb歎曰。善哉。善哉。舍梨子。如離越哆比丘所說。
所以者何。離越哆比丘常樂坐禪。　尊者舍梨
子白曰。世尊。賢者離越哆如是說已。我復問
曰。賢者阿那律陀。賢者離越哆比丘已說隨
所知。我今復問賢者阿那律陀。此牛角娑羅
^pb林甚可愛樂。夜有明月。諸娑羅樹皆敷妙香。
猶若天華。賢者阿那律陀。何等比丘起發牛
角娑羅林。賢者阿那律陀即答我曰。尊者舍
梨子。若有比丘逮得天眼。成就天眼。於千世
界彼少方便須臾盡見。尊者舍梨子。猶有目
^pb人住高樓上。於下露地有千土墼。彼少有方
便須臾盡見。尊者舍梨子。如是。若有比丘逮
得天眼。成就天眼。於千世界微少方便須臾
盡見。尊者舍梨子。如是比丘起發牛角娑羅
林。　世尊歎曰。善哉。善哉。舍梨子。如阿那律陀
^pb比丘所說。所以者何。阿那律陀比丘成就天
眼。　尊者舍梨子白曰。世尊。賢者阿那律陀如
是說已。我復問曰。賢者迦旃延。賢者阿那律
陀比丘已說隨所知。我今復問賢者迦旃延。
此牛角娑羅林甚可愛樂。夜有明月。諸娑羅
^pb樹皆敷妙香。猶若天華。賢者迦旃延。何等比
丘起發牛角娑羅林。賢者迦旃延即答我曰。
尊者舍梨子。猶二比丘法師共論甚深阿毘
曇。彼所問事。善解悉知。答亦無礙。說法辯捷。
尊者舍梨子。如是比丘起發牛角娑羅林。世
^pb尊歎曰。善哉。善哉。舍梨子。如迦旃延比丘所
說。所以者何。迦旃延比丘分別法師。　尊者舍
梨子白曰。世尊。賢者迦旃延如是說已。我復
問曰。尊者大迦葉。賢者迦旃延比丘已說隨
所知。我今復問尊者大迦葉。此牛角娑羅林
^pb甚可愛樂。夜有明月。諸娑羅樹皆敷妙香。猶
若天華。尊者大迦葉。何等比丘起發牛角娑
羅林。尊者大迦葉即答我曰。賢者舍梨子。若
有比丘自無事稱說無事。自有少欲稱說少
欲。自有知足稱說知足。自樂在遠離獨住稱
^pb說樂在遠離獨住。自修行精勤稱說修行精
勤。自立正念正智稱說立正念正智。自得定
稱說得定。自有智慧稱說智慧。自諸漏已盡
稱說諸漏已盡。自勸發渴仰成就歡喜稱說
勸發渴仰成就歡喜。賢者舍梨子。如是比丘
^pb起發牛角娑羅林。　世尊歎曰。善哉。善哉。舍梨
子。如迦葉比丘所說。所以者何。迦葉比丘常
行無事。　尊者舍梨子白曰。世尊。尊者大迦葉
如是說已。我復問曰。賢者目揵連。尊者大迦
葉已說隨所知。我今復問賢者目揵連。此牛
^pb角娑羅林甚可愛樂。夜有明月。諸娑羅樹皆
敷妙香。猶若天華。賢者目揵連。何等比丘起
發牛角娑羅林。賢者大目揵連即答我曰。尊
者舍梨子。若有比丘有大如意足。有大威德。
有大福祐。有大威神。自在無量如意足。彼行
^pb無量如意足。變一為眾。合眾為一。一則住一。
有知有見。徹過石壁。如空無礙。出入於地。猶
若如水。履水如地而不陷沒。上昇虛空。結跏
趺坐。猶若如鳥。今此日月有大如意足。有大
威德。有大福祐。有大威神。以手捫摸。身至梵
^pb天。尊者舍梨子。如是比丘起發牛角娑羅林。
　世尊歎曰。善哉。善哉。舍梨子。如目揵連比丘
所說。所以者何。目揵連比丘有大如意足。　於
是。尊者大目揵連即從坐起。偏袒著衣。叉手
向佛。白曰。世尊。我及諸尊如是說已。便白尊
^pb者舍梨子曰。尊者舍梨子。我及諸尊已各自
說隨其所知。我今問尊者舍梨子。此牛角娑
羅林甚可愛樂。夜有明月。諸娑羅樹皆敷妙
香。猶若天華。尊者舍梨子。何等比丘起發牛
角娑羅林。尊者舍梨子即答我曰。賢者目揵
^pb連。若有比丘隨用心自在而不隨心。彼若欲
得隨所住止。中前遊行。即彼住止。中前遊行。
彼若欲得隨所住止。日中．晡時遊行。即彼住
止。日中．晡時遊行。賢者目揵連。猶王．王臣。衣
服甚多。有若干種雜妙色衣。彼若欲得中前
^pb著者即取著之。彼若欲得日中．晡時著者即
取著之。賢者目揵連。如是。若有比丘隨用心
自在而不隨心。彼若欲得隨所住止。中前遊
行。即彼住止。中前遊行。彼若欲得隨所住止。
日中．晡時遊行。即彼住止。日中．晡時遊行。賢
^pb者目揵連。如是比丘起發牛角娑羅林。　世尊
歎曰。善哉。善哉。目揵連。如舍梨子比丘所說。
所以者何。舍梨子比丘隨用心自在。　於是。尊
者舍梨子即從坐起。偏袒著衣。叉手向佛。白
曰。世尊。我及諸賢如是說已。告曰。賢者目揵
^pb連。我及諸賢已各自說隨其所知。賢者目揵
連。我等寧可共彼諸賢往詣佛所。向論此事。
於中知誰最為善說。世尊。我等誰為善說耶。
　世尊答曰。舍梨子。一切悉善。所以者何。此諸
法者。盡我所說。舍梨子。聽我所說。如是比丘
^pb起發牛角娑羅林。舍梨子。若有比丘隨所依
住城郭村邑。彼過夜平旦。著衣持缽。入村乞
食。善守護身。善斂諸根。善立其念。彼乞食已。
過日中後。收舉衣缽。澡洗手足。以尼師壇著
於肩上。或至無事處。或至樹下。或至空安靖
^pb處。敷尼師壇。結跏趺坐。不解結跏趺坐乃至
漏盡。彼便不解結跏趺坐乃至漏盡。舍梨子。
如是比丘起發牛角娑羅林。　佛說如是。彼諸
比丘聞佛所說。歡喜奉行。牛角娑羅林經第
三竟(三千七百八十五字)。
^pb^n185中阿含雙品牛角娑羅林經第四(第四分別
誦)我聞如是。　一時。佛遊那摩提瘦。在揵祁精
舍。　爾時。世尊過夜平旦。著衣持缽。入那摩提
而行乞食。食訖中後。往詣牛角娑羅林。　爾時。
牛角娑羅林有三族姓子共在中住。尊者阿
那律陀．尊者難提．尊者金毘羅。彼尊者等所
行
^pb如是。若彼乞食有前還者。便敷床汲水。出洗
足器。安洗足橙及拭腳巾．水瓶．澡罐。若所乞
食能盡食者。便盡食之。若有餘者。器盛覆舉。
食訖收缽。澡洗手足。以尼師壇著於肩上。入
室燕坐。若彼乞食有後還者。能盡食者亦盡
^pb食之。若不足者。取前餘食。足而食之。若有餘
者。便瀉著淨地及無蟲水中。取彼食器。淨洗
拭已。舉著一面。收卷床席。拾洗足橙。收拭腳
巾。舉洗足器及水瓶．澡罐。掃灑食堂。糞除淨
已。收舉衣缽。澡洗手足。以尼師壇著於肩上。
^pb入室燕坐。彼尊者等至於晡時。若有先從燕
坐起者。見水瓶．澡罐空無有水。便持行取。若
能勝者。便舉持來。安著一面。若不能勝。則便
以手招一比丘。兩人共舉。持著一面。各不相
語。各不相問。彼尊者等五日一集。或共說法。

^pb或聖默然。　於是。守林人遙見世尊來。逆呵止
曰。沙門。沙門。莫入此林。所以者何。今此林中
有三族姓子。尊者阿那律陀．尊者難提．尊者
金毘羅。彼若見汝。或有不可。　世尊告曰。汝守
林人。彼若見我。必可。無不可。　於是。尊者阿那
^pb律陀遙見世尊來。即呵彼曰。汝守林人。莫呵
世尊。汝守林人。莫呵善逝。所以者何。是我尊
來。我善逝來。　尊者阿那律陀出迎世尊。攝佛
衣缽。尊者難提為佛敷床。尊者金毘羅為佛
取水。爾時。世尊洗手足已。坐彼尊者所敷之
^pb座。坐已。問曰。阿那律陀。汝常安隱。無所乏耶。
尊者阿那律陀白曰。世尊。我常安隱。無有所
乏。　世尊復問。阿那律陀。云何安隱。無所乏耶。
　尊者阿那律陀白曰。世尊。我作是念。我有善
利。有大功德。謂我與如是梵行共行。世尊。我
常向
^pb彼梵行行慈身業。見與不見。等無有異。行慈
口業。行慈意業。見與不見。等無有異。世尊。我
作是念。我今寧可自捨己心。隨彼諸賢心。我
便自捨己心。隨彼諸賢心。我未曾有一不可
心。世尊。如是我常安隱。無有所乏。問尊者難
^pb提。答亦如是。復問尊者金毘羅曰。汝常安隱。
無所乏耶。尊者金毘羅白曰。世尊。我常安隱。
無有所乏。　問曰。金毘羅。云何安隱。無所乏耶。
　尊者金毘羅白曰。世尊。我作是念。我有善利。
有大功德。謂我與如是梵行共行。世尊。我常
^pb向彼梵行行慈身業。見與不見。等無有異。行
慈口業。行慈意業。見與不見。等無有異。世尊。
我作是念。我今寧可自捨己心。隨彼諸賢心。
我便自捨己心。隨彼諸賢心。我未曾有一不
可心。世尊。如是我常安隱。無有所乏。　世尊歎
^pb曰。善哉。善哉。阿那律陀。如是汝等常共和合。
安隱無諍。一心一師。合一水乳。頗得人上之
法。而有差降安樂住止耶。　尊者阿那律陀白
曰。世尊。如是我等常共和合。安隱無諍。一心
一師。合一水乳。得人上之法。而有差降安樂
^pb住止。世尊。我等離欲．離惡不善之法。至得第
四禪成就遊。世尊。如是我等常共和合。安隱
無諍。一心一師。合一水乳。得此人上之法。而
有差降安樂住止。　世尊歎曰。善哉。善哉。阿那
律陀。捨此住止。過此度此。頗更有餘得人上
^pb之法。而有差降安樂住止耶。　尊者阿那律陀
白曰。世尊。捨此住止。過此度此。更復有餘得
人上之法。而有差降安樂住止。世尊。我心與
慈俱。遍滿一方成就遊。如是二三四方。四維
上下。普周一切。心與慈俱。無結無怨。無恚無
^pb諍。極廣甚大。無量善修。遍滿一切世間成就
遊。如是悲．喜心與捨俱。無結無怨。無恚無諍。
極廣甚大。無量善修。遍滿一切世間成就遊。
世尊。捨此住止。過此度此。謂更有此餘得人
上之法。而有差降安樂住止。　世尊歎曰。善哉。
^pb善哉。阿那律陀。捨此住止。過此度此。頗更有
餘得人上之法。而有差降安樂住止耶。　尊者
阿那律陀白曰。世尊。捨此住止。過此度此。更
復有餘得人上之法。而有差降安樂住止。世
尊。我等度一切色想。至得非有想非無想處
^pb成就遊。世尊。捨此住止。過此度此。謂更有此
餘得人上之法。而有差降安樂住止。　世尊歎
曰。善哉。善哉。阿那律陀。捨此住止。過此度此。
頗更有餘得人上之法。而有差降安樂住止
耶。　尊者阿那律陀白曰。世尊。捨此住止。過此
^pb度此。更復有餘得人上之法。而有差降安樂
住止。世尊。我等得如意足．天耳智．他心智．宿
命智．生死智。諸漏已盡。得無漏。心解脫．慧解
脫。於現法中自知自覺。自作證成就遊。生已
盡。梵行已立。所作已辦。不更受有。知如真。世
^pb尊。捨此住止。過此度此。謂更有此餘得人上
之法。而有差降安樂住止。　世尊歎曰。善哉。善
哉。阿那律陀。捨此住止。過此度此。頗更有餘
得人上之法。而有差降安樂住止耶。　尊者阿
那律陀白曰。世尊。捨此住止。過此度此。更無
^pb有餘得人上之法。而有差降安樂住止。　於是。
世尊便作是念。此族姓子之所遊行。安隱快
樂。我今寧可為彼說法。世尊作是念已。即為
尊者阿那律陀．尊者難提．尊者金毘羅說法。
勸發渴仰。成就歡喜。無量方便為彼說法。勸
^pb發渴仰。成就歡喜已。從坐起去。於是。尊者阿
那律陀．難提．金毘羅送世尊。隨其近遠。便還
所住。　尊者難提．尊者金毘羅歎尊者阿那律
陀曰。善哉。善哉。尊者阿那律陀。我等初不聞
尊者阿那律陀說如是義。我等如是有大如
^pb意足。有大威德。有大福祐。有大威神。然尊者
阿那律陀盡向世尊極稱譽我等。　尊者阿那
律陀歎尊者難提．金毘羅曰。善哉。善哉。尊者。
我亦初未曾從諸賢等聞。尊者如是有大如
意足。有大威德。有大福祐。有大威神。然我長
^pb夜以心知尊者心。尊者有大如意足。有大威
德。有大福祐。有大威神。是故我向世尊如是
如是說。　於是。長鬼天形體極妙。光明巍巍。夜
將向旦。往詣佛所。稽首佛足。卻住一面。白世
尊曰。大仙人。諸跋耆人得大善利。謂現有世
^pb尊及三族姓子。尊者阿那律陀．尊者難提．尊
者金毘羅。　地神從長鬼天聞所說。放高大音
聲。大仙人。諸跋耆人得大善利。謂現有世尊
及三族姓子。尊者阿那律陀．難提．金毘羅。　從
地神聞聲。虛空天．四王天．三十三天．㷿天．兜
^pb率哆天．化樂天．他化樂天。須臾聲徹至于梵
天。大仙人。諸跋耆人得大善利。謂現有世尊
及三族姓子。尊者阿那律陀．難提．金毘羅。　世
尊告曰。如是。如是。長鬼天。諸跋耆人得大善
利。謂現有世尊及三族姓子。尊者阿那律陀．
^pb難提．金毘羅。長鬼天。地神聞汝聲已。便放高
大音聲。大仙人。諸跋耆人得大善利。謂現有
世尊及三族姓子。尊者阿那律陀．難提．金毘
羅。從地神聞聲。虛空天．四天王天三十三天．
㷿天．兜率哆天．化樂天．他化樂天。須臾
^pb聲徹至于梵天。大仙人。諸跋耆人得大善利。
謂現有世尊及三族姓子。尊者阿那律陀．難
提．金毘羅。長鬼天。若彼三族家。此三族姓子
剃除鬚髮。著袈裟衣。至信．捨家．無家．學道。彼
三族家憶此三族姓子所因．所行者。彼亦長
^pb夜得大善利。安隱快樂。若彼村邑及天．魔．梵．
沙門．梵志。從人至天。憶此三族姓子所因．所
行者。彼亦長夜得利饒益。安隱快樂。長鬼天。
此三族姓子如是有大如意足。有大威德。有
大福祐。有大威神。　佛說如是。此三族姓子及
^pb長鬼天聞佛所說。歡喜奉行。牛角娑羅林經
第四竟(二千三百八字)。
^n186中阿含雙品求解經第五(第四分別誦)我聞
如是。　一時。佛遊拘樓瘦劍摩瑟曇拘樓都邑。
　爾時。世尊告諸比丘。緣於彼意。不知他心如
真者。彼世尊正盡覺不可知。云何求解
^pb於如來乎。　時。諸比丘白世尊曰。世尊為法本。
世尊為法主。法由世尊。唯願說之。我等聞已。
得廣知義。　佛便告曰。比丘。諦聽。善思念之。我
當為汝具分別說。　時。諸比丘受教而聽。　世尊
告曰。緣於彼意。不知他心如真者。當以二事
^pb求解如來。一者眼知色。二者耳聞聲。若有穢
污眼．耳知法。是彼尊者為有．為無耶。若求時。
則知所有穢污眼．耳知法。彼尊者無。若無此
者。當復更求。若有雜眼．耳知法。是彼尊者為
有．為無耶。若求時。則知所有雜眼．耳知法。彼
^pb尊者無。若無此者。當復更求。若有白淨眼．耳
知法。是彼尊者為有．為無耶。若求時。則知所
有白淨眼．耳知法。彼尊者有。若有此者。當復
更求。彼尊者為長夜行此法．為暫行耶。若求
時。則知彼尊者長夜行此法。不暫行也。若常
^pb行者。當復更求。彼尊者為為名譽。為為利義
入此禪耶。不為名譽。不為利義入此禪耶。若
求時。則知彼尊者非為災患故入此禪也。　若
有作是說。彼尊者樂行非恐怖。離欲不行欲。
欲已盡也。便應問彼。賢者。有何行．有何力．有
^pb何智。令賢者自正觀如是說。彼尊者樂行非
恐怖。離欲不行欲。欲已盡耶。彼若作是答。賢
者。我不知彼心。亦非餘事知。然彼尊者或獨
住。或在眾。或在集會。若有善逝。若為善逝所
化為宗主。因食可見彼賢者。我不自知。我從
^pb彼尊者聞。面前諮受。我樂行非恐怖。離欲不
行欲。欲已盡也。賢者。我有是行．有是力．有是
智。令我自正觀如是說。彼尊者樂行不恐怖。
離欲不行欲。欲已盡也。　於中當復問彼如來
法。若有穢污眼．耳知法。有彼處此法滅盡無
^pb餘。若有雜眼．耳知法。有彼處此法滅盡無餘。
若有白淨法。有彼處此法滅盡無餘。如來為
彼答。若有穢污眼．耳知法。有彼處此法滅盡
無餘。若有雜眼．耳知法。有彼處此法滅盡無
餘。若有穢污眼．耳知法。如來滅斷拔絕根本。
^pb終不復生。若有雜眼．耳知法。如來滅斷拔絕
根本。終不復生。若有白淨法。如是我白淨。如
是境界。如是沙門。我如是成就此正法．律。有
信弟子往見如來。奉侍如來。從如來聞法。如
來為說法。上復上。妙復妙。善除黑白。如來為
^pb說法。上復上。妙復妙。善除黑白者。如是如是
聞已。知斷一法。於諸法得究竟。靖信世尊。彼
世尊正盡覺也。　復應問彼。賢者。有何行．有何
力．有何智。令賢者知斷一法。於諸法得究竟。
靖信世尊。彼世尊正盡覺耶。彼如是答。賢者。

^juan49^pb
^pb我不知世尊心。亦非餘事知。我因世尊有如
是靖信。世尊為我說法。上復上。妙復妙。善除
黑白。賢者。如如世尊為我說法者。如是如是
我聞。如來為我說法。上復上。妙復妙。善除黑
白。如是如是我聞已。知斷一法。於諸法得究
^pb竟。靖信世尊。彼世尊正盡覺也。賢者。我有是
行．有是力．有是智。令我知斷一法。於諸法得
究竟。靖信世尊。彼世尊正盡覺也。若有此行．
有此力。深著如來信根已立者。是謂信見本
不壞智相應。沙門．梵志．天及魔．梵及餘世間
^pb無有能奪。如是求解如來。如是正知如來。　佛
說如是。彼諸比丘聞佛所說。歡喜奉行。求解
經第五竟(千一十八字)。
中阿含經卷第四十
八(九千九百一十九字)中阿含雙品第四竟
(九千九百一十九字)(第四分別誦竟)。

中阿含經卷第四十九
　　　　東晉罽賓三藏瞿曇僧伽提婆譯
　　雙品第一(有五經)(第五日誦名後誦)(有三品
半合有三十六經)
^pb說智阿夷那　拘樓明聖道　東園論小空
大空最在後
n187中阿含雙品說智經第一我聞如是。　一時。佛
遊舍衛國。在勝林給孤獨園。　爾時。世尊告諸
比丘。若有比丘來向汝說已所得智。我生已
^pb盡。梵行已立。所作已辦。不更受有。知如真。者。
汝等聞之。當善然可。歡喜奉行。善然可彼。歡
喜奉行已。當復如是問彼比丘。賢者。世尊說
五盛陰。色盛陰。覺．想．行．識盛陰。賢者。云何知．
云何見此五盛陰。得知無所受。漏盡心解脫
耶。　漏盡比丘得知梵行已立。法者應如是答。
諸賢。色盛陰非果．空虛．不可欲．不恒有．不可
倚．變易法。我知如是。若於
^pb色盛陰有欲．有染．有著．有縛．縛著使者。彼盡．
無欲．滅．息．止。得知無所受。漏盡心解脫。如是
覺．想．行．識盛陰。非果．空虛．不可欲．不恒有．不
可倚．變易法。我知如是。若於識盛陰有欲．有
染．有著．有縛．縛著使者。彼盡．無欲．滅．息．止。得
^pb知無所受。漏盡心解脫。諸賢。我如是知．如是
見此五盛陰。得知無所受。漏盡心解脫。漏盡
比丘得知梵行已立。法者應如是答。　汝等聞
之。當善然可。歡喜奉行。善然可彼。歡喜奉行
已。當復如是問彼比丘。賢者。世尊說四食。眾
^pb生以此得存長養。云何為四。一曰摶食麤細。
二曰更樂。三曰意念。四曰識也。賢者。云何知．
云何見此四食。得知無所受。漏盡心解脫耶。
　漏盡比丘得知梵行已立。法者應如是答。諸
賢。我於摶食。意不高不下。不倚不縛。不染不
^pb著。得解得脫。盡得解脫。心離顛倒。生已盡。梵
行已立。所作已辦。不更受有。知如真。如是更
樂．意念．識食。不高不下。不倚不縛。不染不著。
得解得脫。盡得解脫。心離顛倒。生已盡。梵行
已立。所作已辦。不更受有。知如真。諸賢。我如
^pb是知。如是見此四食。得知無所受。漏盡心解
脫。漏盡比丘得知梵行已立。法者應如是答。
　汝等聞之。當善然可。歡喜奉行。善然可彼。歡
喜奉行已。當復如是問彼比丘。賢者。世尊說
四說。云何為四。一曰見見說。二曰聞聞說。三
^pb曰識識說。四曰知知說。賢者。云何知．云何見
此四說。得知無所受。漏盡心解脫耶。　漏盡比
丘得知梵行已立。法者應如是答。諸賢。我於
見見說。不高不下。不倚不縛。不染不著。得解
得脫。盡得解脫。心離顛倒。生已盡。梵行已立。

^pb所作已辦。不更受有。知如真。如是聞聞．識識．
知知說。不高不下。不倚不縛。不染不著。得解
得脫。盡得解脫。心離顛倒。生已盡。梵行已立。
所作已辦。不更受有。知如真。諸賢。我如是知．
如是見此四說。得知無所受。漏盡心解脫。漏
^pb盡比丘得知梵行已立。法者應如是答。　汝等
聞之。當善然可。歡喜奉行。善然可彼。歡喜奉
行已。當復如是問彼比丘。賢者。世尊說內六
處。眼處。耳．鼻．舌．身．意處。賢者。云何知．云何見
此內六處。得知無所受。漏盡心解脫耶。　漏盡
^pb比丘得知梵行已立。法者應如是答。諸賢。我
於眼及眼識。眼識知法俱知。二法知已。諸賢。
若眼及眼識。眼識知法。樂已盡。彼盡．無欲．滅．
息．止。得知無所受。漏盡心解脫。如是耳．鼻．舌．
身．意及意識。意識知法俱知。二法知已。諸賢。

^pb若意及意識。意識知法。樂已盡。彼盡．無欲．滅．
息．止。得知無所受。漏盡心解脫。諸賢。我如是
知．如是見此內六處。得知無所受。漏盡心解
脫。漏盡比丘得知梵行已立。法者應如是答。
　汝等聞之。當善然可。歡喜奉行。善然可彼。歡
^pb喜奉行已。當復如是問彼比丘。賢者。世尊說
六界。地界．水界．火界．風界．空界．識界。賢者。云
何知．云何見此六界。得知無所受。漏盡心解
脫耶。　漏盡比丘得知梵行已立。法者應如是
答。諸賢。我不見地界是我所。我非地界所。地
^pb界非是神。然謂三受依地界住。識使所著。彼
盡．無欲．滅．息．止。得知無所受。漏盡心解脫。如
是水．火．風．空．識界。非是我所。我非識界所。識
界非是神。然謂三受依識界住。識使所著。彼
盡．無欲．滅．息．止。得知無所受。漏盡心解脫。諸
^pb賢。我如是知．如是見此六界。得知無所受。漏
盡心解脫。漏盡比丘得知梵行已立。法者應
如是答。　汝等聞之。當善然可。歡喜奉行。善然
可彼。歡喜奉行已。當復如是問彼比丘。賢者。
云何知．云何見。此內身共有識及外諸相。一
^pb切我．我作及慢使斷知。拔絕根本。終不復生。
　漏盡比丘得知梵行已立。法者應如是答。諸
賢。我本未出家學道時。厭生老病死．啼泣困
苦．愁慼憂悲。欲斷此大苦陰。諸賢。我厭患已
而作是觀。在家至狹。塵勞之處。出家學道。發
^pb露曠大。我今在家。為鎖所鎖。不得盡形壽淨
修梵行。我寧可捨少財物及多財物。捨少親
族及多親族。剃除鬚髮。著袈裟衣。至信．捨家．
無家．學道。諸賢。我於後時捨少財物及多財
物。捨少親族及多親族。剃除鬚髮。著袈裟衣。

^pb至信．捨家．無家．學道。諸賢。我出家學道。捨族
相已。受比丘要。修習禁戒。守護從解脫。又復
善攝威儀禮節。見纖介罪。常懷畏怖。受持學
要。　諸賢。我離殺。斷殺。棄捨刀杖。有慚有愧。有
慈悲心。饒益一切乃至昆蟲。我於殺生淨除
^pb其心。我離不與取。斷不與取。與而後取。樂於
與取。常好布施。歡喜無吝。不望其報。我於不
與取淨除其心。諸賢。我離非梵行。斷非梵行。
勤修梵行。精勤妙行。清淨無穢。離欲斷婬。我
於非梵行淨除其心。諸賢。我離妄言。斷於妄
^pb言。真諦言。樂真諦。住真諦。不移動。一切可信。
不欺世間。我於妄言淨除其心。諸賢。我離兩
舌。斷於兩舌。行不兩舌。不破壞他。不此聞語
彼。欲破壞此。不彼聞語此。欲破壞彼。離者欲
合。合者歡喜。不作群黨。不樂群黨。不稱群黨。

^pb我於兩舌淨除其心。　諸賢。我離麤言。斷於麤
言。若有所言。辭氣麤獷。惡聲逆耳。眾所不喜。
眾所不愛。使他苦惱。令不得定。斷如是言。若
有所說。清和柔潤。順耳入心。可喜可愛。使他
安樂。言聲具了。不使人畏。令他得定。說如是
^pb言。我於麤言淨除其心。諸賢。我離綺語。斷綺
語。時說．真說．法說．義說．止息說。樂止息諍事。
順時得宜。善教善呵。我於綺語淨除其心。諸
賢。我離治生。斷於治生。棄捨稱量及斗斛。亦
不受貨。不縛束人。不望折斗量。不以小利侵
^pb欺於人。我於治生淨除其心。　諸賢。我離受寡
婦．童女。斷受寡婦．童女。我於受寡婦．童女淨
除其心。諸賢。我離受奴婢。斷受奴婢。我於受
奴婢淨除其心。諸賢。我離受象．馬．牛．羊。斷受
象．馬．牛．羊。我於受象．馬．牛．羊淨除其心。諸賢。

^pb我離受雞．豬。斷受雞．豬。我於受雞．豬淨除其
心。諸賢。我離受田業．店肆。斷受田業．店肆。我
於受田業．店肆淨除其心。諸賢。我離受生稻．
麥．豆。斷受生稻．麥．豆。我於受生稻．麥．豆淨除
其心。諸賢。我離酒。斷酒。我於飲酒淨除其心。
^pb諸賢。我離高廣大床。斷高廣大床。我於高廣
大床淨除其心。諸賢。我離華鬘．瓔珞．塗香．脂
粉。斷華鬘．瓔珞．塗香．脂粉。我於花鬘．瓔珞．塗
香．脂粉淨除其心。諸賢。我離歌舞倡伎及往
觀聽。斷歌舞倡伎及往觀聽。我於歌舞倡伎
^pb及往觀聽淨除其心。諸賢。我離受生色像寶。
斷受生色像寶。我於受生色像寶淨除其心。
諸賢。我離過中食。斷過中食。一食．不夜食．學
時食。我於過中食淨除其心。　諸賢。我已成就
此聖戒身。復行知足。衣取覆形。食取充軀。我
^pb所往處。衣缽自隨。無有顧戀。猶如鴈鳥與兩
翅俱飛翔空中。我亦如是。諸賢。我已成就此
聖戒身及極知足。復守諸根。常念閉塞。念欲
明達。守護念心。而得成就。恒欲起意。若眼見
色。然不受相。亦不味色。謂忿諍故。守護眼根。
^pb心中不生貪伺．憂慼．惡不善法。趣向彼故。守
護眼根。如是耳．鼻．舌．身。若意知法。然不受相。
亦不味法。謂忿諍故。守護意根。心中不生貪
伺．憂慼．惡不善法。趣向彼故。守護意根。諸賢。
我已成就此聖戒身及極知足。聖護諸根。正
^pb知出入。善觀分別。屈伸低仰。儀容庠序。善著
僧伽梨及諸衣缽。行住坐臥．眠寤語默。皆正
知之。　諸賢。我已成就此聖戒身及極知足。亦
成就聖戒護諸根。得正知出入。獨住遠離在
無事處。或至樹下空安靖處。山巖石室．露地
穰
^pb𧂐或至林中。或在塜。諸賢。我已在無事處。或至
樹下空安靖處。敷尼師檀。結跏趺坐。正身正
願。及念不向。斷除貪伺。心無有諍。見他財物．
諸生活具。不起貪伺。欲令我得。我於貪伺淨
除其心。如是瞋恚．睡眠．調悔。斷疑度惑。於諸
^pb善法無有猶豫。我於疑惑淨除其心。諸賢。我
已斷此五蓋．心穢．慧羸。離欲．離惡不善之法。
至得第四禪成就遊。諸賢。我已得如是定心
清淨。無穢無煩。柔軟善住。得不動心。趣向漏
盡通智作證。諸賢。我知此苦如真。知此苦習．
^pb知此苦滅．知此苦滅道如真。知此漏．知此漏
習．知此漏滅．知此漏滅道如真。彼如是知．如
是見。欲漏心解脫。有漏．無明漏心解脫。解脫
已便知解脫。生已盡。梵行已立。所作已辦。不
更受有。知如真。諸賢。我如是知．如是見。
^pb內身有識及外諸相。一切我．我行及慢使斷
知。拔絕根本。終不復生。漏盡比丘得知梵行
已立。法者應如是答。汝等聞之。當善然可。歡
喜奉行。善然可彼。歡喜奉行已。當復如是語
彼比丘。賢者。初說我等已可意歡喜。然我等
^pb欲從賢者上復上。求智慧應答辯才。以是故
我等從賢者問復問耳。　佛說如是。彼諸比丘
聞佛所說。歡喜奉行。說智經第一竟(二千八
百四十六字)。
^n188中阿含雙品阿夷那經第二(第五後誦)我聞
^pb如是。　一時。佛遊舍衛國。在於東園鹿子母堂。
　爾時。世尊則於晡時。從燕坐起。堂上來下。在
堂影中露地經行。為諸比丘廣說甚深微妙
之法。彼時。異學阿夷那。沙門蠻頭弟子遙見
世尊從燕坐起。堂上來下。在堂影中露地經
行。為諸比丘廣說甚深微妙之法。異學
^pb阿夷那。沙門蠻頭弟子往詣佛所。共相問訊。
隨佛經行。世尊迴顧問曰。阿夷那。沙門蠻頭
實思五百思。若有異沙門．梵志一切知．一切
見者。自稱我有無餘．知無餘。見彼有過．自稱
有過。　異學阿夷那。沙門蠻頭弟子答曰。瞿曇。
^pb沙門蠻頭實思五百思。若有異沙門．梵志一
切知．一切見者。自稱我有無餘．知無餘。見彼
有過．自稱有過。　世尊復問曰。阿夷那。云何沙
門蠻頭思五百思。若有異沙門．梵志一切知．
一切見者自稱我有無餘．知無餘。見彼有過．
^pb自稱有過耶。　異學阿夷那。沙門蠻頭弟子答
曰。瞿曇。沙門蠻頭作如是說。若行．若住．若坐．
若臥．若眠．若寤。或晝．或夜。常無礙知見。或時
逢𩣺．逸馬．𩣺．叛兵．走男．走女。或行如是道。逢
惡象．惡馬．惡牛．惡狗。或值蛇聚。或
^pb得塊擲。或得杖打。或墮溝瀆。或墮廁中。或乘
臥牛。或墮深坑。或入刺中。或見村邑。問名問
道。見男見女。問姓問名。或觀空舍。或如是入
族。彼既入已。而問我曰。尊從何行。我答彼曰。
諸賢。我趣惡道也。瞿曇。沙門蠻頭如是比丘
^pb思五百思。若有異沙門．梵志一切知．一切見
者。自稱我有無餘．知無餘。見彼有過也。　於是。
世尊離於經行。至經行頭敷尼師檀。結跏趺
坐。問諸比丘。我所說智慧事。汝等受持耶。彼
諸比丘默然不答。　世尊復至再三問曰。諸比
^pb丘。我所說智慧事。汝等受持耶。諸比丘亦至
再三默然不答。　彼時。有一比丘即從坐起。偏
袒著衣。叉手向佛。白曰。世尊。今正是時。善逝。
今正是時。若世尊為諸比丘說智慧事。諸比
丘從世尊聞。當善受持。　世尊告曰。比丘。諦聽。

^pb善思念之。我當為汝具分別說。　時。諸比丘白
曰。唯然。當受教聽。　佛復告曰。凡有二眾。一曰
法眾。二曰非法眾。何者非法眾。或有一行非
法說非法。彼眾亦行非法說非法。彼非法人
住非法眾前。自已所知。而虛妄言。不是真實。
^pb顯示分別。施設其行。流布次第說法。欲斷他
意弊惡。難詰不可說也。於正法．律中。不可稱
立自已所知。彼非法人住非法眾前。自稱我
有智慧普知。於中若有如是說智慧事者。是
謂非法眾。何者法眾。或有一行法說法。彼眾
^pb亦行法說法。彼法人住法眾前。自已所知。不
虛妄言。是真是實。顯示分別。施設其行。流布
次第說。欲斷他意弊惡。難詰則可說也。於正
法中而可稱立自已所知。彼法人住法眾前。
自稱我有智慧普知。於中若有如是說智慧
事
^pb者。是謂法眾。是故汝等當知法．非法．義與非
義。知法．非法．義．非義已。汝等當學如法如義。
　佛說如是。即從座起。入室燕坐。於是諸比丘
便作是念。諸賢當知世尊略說此義。不廣分
別。即從坐起。入室燕坐。是故。汝等當知法．非
^pb法．義與非義。知法．非法．義．非義已。汝等當學
如法如義。彼復作是念。諸賢誰能廣分別世
尊向所略說義。彼復作是念。尊者阿難是佛
侍者而知佛意。常為世尊之所稱譽。及諸智
梵行人。尊者阿難能廣分別世尊向所略說
^pb義。諸賢共往詣尊者阿難所。請說此義。若尊
者阿難為分別者。我等當善受持。於是。諸比
丘往詣尊者阿難所。共相問訊。卻坐一面。白
曰。尊者阿難。當知世尊略說此義。不廣分別。
即從坐起。入室燕坐。汝等當知法．非法．義與
^pb非義。知法．非法．義．非義已。汝等當學如法如
義。我等便作是念。諸賢誰能廣分別世尊向
所略說義。我等復作是念。尊者阿難是佛侍
者而知佛意。常為世尊之所稱譽。及諸智梵
行人。尊者阿難能廣分別世尊向所略說義。
^pb唯願尊者阿難為慈愍故而廣說之。　尊者阿
難告曰。諸賢。聽我說喻。慧者聞喻則解其義。
諸賢。猶如有人欲得求實。為求實故。持斧入
林。彼見大樹成根．莖．節．枝．葉．華．實。彼人不觸
根．莖．節．實。但觸枝．葉。諸賢所說亦復如是。世
^pb尊現在。捨來就我而問此義。所以者何。諸賢。
當知世尊是眼．是智．是義．是法．法主．法將。說
真諦義。現一切義由彼世尊。諸賢應往詣世
尊所而問此義。世尊。此云何。此何義。如世尊
說者。諸賢等當善受持。　時。諸比丘白曰。唯然。

^pb尊者阿難。世尊是眼．是智．是義．是法．法主．法
將。說真諦義。現一切義由彼世尊。然尊者阿
難是佛侍者而知佛意。常為世尊之所稱譽。
及諸智梵行人。尊者阿難能廣分別世尊向
所略說義。唯願尊者阿難為慈愍故而廣說
^pb之。　尊者阿難告諸比丘。諸賢等。共聽我所說。
諸賢。邪見非法。正見是法。若有因邪見生無
量惡不善法者。是謂非義。若因正見生無量
善法者。是謂是義。諸賢。乃至邪智非法。正智
是法。若因邪智生無量惡不善法者。是謂非
^pb義。若因正智生無量善法者。是謂是義。諸賢。
謂世尊略說此義。不廣分別。即從坐起。入室
燕坐。是故汝等當知法．非法．義與非義。知法．
非法．義．非義已。汝等當學如法如義。此世尊
略說。不廣分別義。我以此句．以此文廣說如
^pb是。諸賢可往向佛具陳。若如世尊所說義者。
諸賢等便可受持。　於是。諸比丘聞尊者阿難
所說。善受持誦。即從坐起。繞尊者阿難三匝
而去。往詣佛所。稽首作禮。卻坐一面。白曰。世
尊。向世尊略說此義。不廣分別。即從坐起。入
^pb室燕坐。尊者阿難以此句．以此文而廣說之。
　世尊聞已。歎曰。善哉。善哉。我弟子中有眼．有
智．有法．有義。所以者何。謂師為弟子略說此
義。不廣分別。彼弟子以此句．以此文而廣說
之。如阿難所說。汝等應當如是受持。所以者
^pb何。以說觀義應如是也。佛說如是。彼諸比丘
聞佛所說。歡喜奉行。阿夷那經第二竟(千八
百二十八字)。
^n189中阿含雙品聖道經第三(第五後誦)我聞如
是。　一時。佛遊拘樓瘦劍磨瑟曇拘樓都邑。　爾
時。世尊告諸比丘。有一道令眾生得
^pb清淨。離愁慼啼哭。滅憂苦懊惱。便得如法。謂
聖正定。有習．有助。亦復有具而有七支。於聖
正定說習．說助。亦復說具。云何為七。正見．正
志．正語．正業．正命．正方便．正念。若有以此七
支習．助．具。善趣向心得一者。是謂聖正定。有
^pb習．有助。亦復有具。所以者何。正見生正志。正
志生正語。正語生正業。正業生正命。正命生
正方便。正方便生正念。正念生正定。賢聖弟
子如是心正定。頓盡婬．怒．癡。賢聖弟子如是
正心解脫。頓知生已盡。梵行已立。所作已辦。
^pb不更受有。知如真。彼中正見最在其前。　若見
邪見是邪見者。是謂正見。若見正見是正見
者。亦謂正見。云何邪見。謂此見無施．無齋．無
有咒說。無善惡業。無善惡業報。無此世彼世。
無父無母。世無真人往至善處．善去善向．此
^pb世彼世自知自覺自作證成就遊。是謂邪見。
云何正見。謂此見有施．有齋。亦有咒說。有善
惡業。有善惡業報。有此世彼世。有父有母。世
有真人往至善處．善去善向。此世彼世自知
自覺自作證成就遊。是謂正見。是為見邪見
^pb是邪見者。是謂正見。見正見是正見者。亦謂
正見。彼如是知已。則便求學。欲斷邪見成就
正見。是謂正方便。比丘以念斷於邪見。成就
正見。是謂正念。此三支隨正見從見方便。是
故正見最在前也。　若見邪志是邪志者。是謂
^pb正志。若見正志是正志者。亦謂正志。云何邪
志。欲念．恚念．害念。是謂邪志。云何正志。無欲
念．無恚念．無害念。是謂正志。是為見邪志是
邪志者。是謂正志。見正志是正志者。亦謂正
志。彼如是知已。則便求學。欲斷邪志成
^pb就正志。是謂正方便。比丘以念斷於邪志。成
就正志。是謂正念。此三支隨正志從見方便。
是故正見最在前也。　若見邪語是邪語者。是
謂正語。若見正語是正語者。亦謂正語。云何
邪語。妄言．兩舌．麤言．綺語。是謂邪語。云何正
^pb語。離妄言．兩舌．麤言．綺語。是謂正語。是為見
邪語是邪語者。是謂正語。見正語是正語者。
亦謂正語。彼如是知已。則便求學。欲斷邪語
成就正語。是謂正方便。比丘以念斷於邪語。
成就正語。是謂正念。此三支隨正語從見方
^pb便。是故正見最在前也。　若見邪業是邪業者。
是謂正業。若見正業是正業者。亦謂正業。云
何邪業。殺生．不與取．邪婬。是謂邪業。云何正
業。離殺．不與取．邪婬。是謂正業。是為見邪業
是邪業者。是謂正業。見正業是正業者。亦謂
^pb正業。彼如是知已。則便求學。欲斷邪業成就
正業。是謂正方便。比丘以念斷於邪業。成就
正業。是謂正念。此三支隨正業從見方便。是
故正見最在前也。　若見邪命是邪命者。是謂
正命。若見正命是正命者。亦謂正命。云何邪
^pb命。若有求無滿意。以若干種畜生之咒。邪命
存命。彼不如法求衣被。以非法也。不如法求
飲食．床榻．湯藥．諸生活具。以非法也。是謂邪
命。云何正命。若不求無滿意。不以若干種畜
生之咒。不邪命存命。彼如法求衣被。則以法
^pb也。如法求飲食．床榻．湯藥．諸生活具。則以法
也。是謂正命。是為見邪命是邪命者。是謂正
命。見正命是正命者。亦謂正命。彼如是知已。
則便求學。欲斷邪命。成就正命。是謂正方便。
比丘以念斷於邪命。成就正命。是謂正念。此
^pb三支隨正命從見方便。是故正見最在前也。
　云何正方便。比丘者。已生惡法為斷故。發欲
求方便。精勤舉心滅。未生惡法為不生故。發
欲求方便。精勤舉心滅。未生善法為生故。發
欲求方便。精勤舉心滅。已生善法為住不忘
^pb不退。轉增廣布。修習滿具故。發欲求方便。精
勤舉心滅。是謂正方便。云何正念。比丘者。觀
內身如身。觀至覺．心．法如法。是謂正念。云何
正定。比丘者。離欲．離惡不善之法。至得第四
禪成就遊。是謂正定。云何正解脫。比丘者。欲
^pb心解脫。恚．癡心解脫。是謂正解脫。云何正智。
比丘者。知欲心解脫。知恚．癡心解脫。是謂正
智也。是為學者成就八支。漏盡阿羅訶成就
十支。　云何學者成就八支。學正見。至學正定。
是為學者成就八支。云何漏盡阿羅訶成就
^pb十支。無學正見至無學正智。是謂漏盡阿羅
訶成就十支。所以者何。正見者。斷於邪見。若
因邪見生無量惡不善法者。彼亦斷之。若因
正見生無量善法者。彼則修習。令滿具足。至
正智者斷於邪智。若因邪智生無量惡不善
^pb法者。彼亦斷之。若因正智生無量善法者。彼
則修習。令滿具足。　是為二十善品．二十不善
品。是為說四十大法品轉於梵輪。沙門．梵志．
天及魔．梵及餘世間。無有能制而言非者。若
有沙門．梵志者。我所說四十大法品轉於梵
^pb輪。沙門．梵志．天及魔．梵及餘世間。無有能制
而言非者。彼於如法有十詰責。云何為十。若
毀呰正見。稱譽邪見。若有邪見沙門．梵志。若
供養彼而稱譽彼。若有沙門．梵志者。我所說
四十大法品轉於梵輪。沙門．梵志．天及魔．梵
^pb及餘世間。無有能制而言非者。彼於如法是
謂一詰責。　若毀呰。至正智。稱譽邪智。若有邪
智沙門．梵志。若供養彼而稱譽彼。若有沙門．
梵志。我所說四十大法品轉於梵輪。沙門．梵
志．天及魔。梵及餘世間。無有能制而言非者。
^pb彼於如法是謂第十詰責。若有沙門．梵志。我
所說四十大法品轉於梵輪。沙門．梵志．天及
魔．梵及餘世間。無有能制而言非者。是謂於
如法有十詰責。若更有餘沙門．梵志。蹲踞說
蹲踞。無所有說無所有。說無因．說無作．說無
^pb業。謂彼彼所作善惡施設。斷絕破壞彼此。我
所說四十大法品轉於梵輪。沙門．梵志．天及
魔．梵及餘世間。無有能制而言非者。彼亦有
詰責．愁憂恐怖。　佛說如是。彼諸比丘聞佛所
說。歡喜奉行。聖道經第三竟(千八百五字)。
^pb^n190中阿含雙品小空經第四(第五後誦)我聞如
是。　一時。佛遊舍衛國。在於東園鹿子母堂。　爾
時。尊者阿難則於晡時從燕坐起。往詣佛所。
稽首佛足。卻住一面。白曰。世尊一時遊行釋
中。城名釋都邑。我於爾時從世尊聞說如是
^pb義。阿難。我多行空。彼世尊所說。我善知．善受。
為善持耶。　爾時。世尊答曰。阿難。彼我所說。汝
實善知．善受．善持。所以者何。我從爾時及至
於今。多行空也。阿難。如此鹿子母堂空無象．
馬．牛．羊．財物．穀米．奴婢。然有不空。唯比丘眾。
^pb是為。阿難。若此中無者。以此故我見是空。若
此有餘者。我見真實有。阿難。是謂行真實．空．
不顛倒也。阿難。比丘若欲多行空者。彼比丘
莫念村想。莫念人想。當數念一無事想。彼如
是知空於村想。空於人想。然有不空。
^pb唯一無事想。若有疲勞。因村想故。我無是也。
若有疲勞。因人想故。我亦無是。唯有疲勞。因
一無事想故。若彼中無者。以此故。彼見是空。
若彼有餘者。彼見真實有。阿難。是謂行真實．
空．不顛倒也。　復次。阿難。比丘若欲多行空者。
^pb彼比丘莫念人想。莫念無事想。當數念一地
想。彼比丘若見此地有高下。有蛇聚。有棘刺
叢。有沙有石。山嶮深河。莫念彼也。若見此地
平正如掌。觀望處好。當數念彼。阿難。猶如牛
皮。以百釘張。極張托已。無皺無縮。若見此地
^pb有高下。有蛇聚。有棘刺叢。有沙有石。山嶮深
河。莫念彼也。若見此地平正如掌。觀望處好。
當數念彼。彼如是知。空於人想。空無事想。然
有不空。唯一地想。若有疲勞。因人想故。我無
是也。若有疲勞。因無事想故。我亦無是。唯有
^pb疲勞。因一地想故。若彼中無者。以此故。彼見
是空。若彼有餘者。彼見真實有。阿難。是謂行
真實．空．不顛倒也。　復次。阿難。比丘若欲多行
空者。彼比丘莫念無事想。莫念地想。當數念
一無量空處想。彼如是知。空無事想。空於地
^pb想。然有不空。唯一無量空處想。若有疲勞。因
無事想故。我無是也。若有疲勞。因地想故。我
亦無是。唯有疲勞。因一無量空處想故。若彼
中無者。以此故。彼見是空。若彼有餘者。彼見
真實有。阿難。是謂行真實．空．不顛倒也。　復次。
^pb阿難。比丘若欲多行空者。彼比丘莫念地想。
莫念無量空處想。當數念一無量識處想。彼
如是知。空於地想。空無量空處想。然有不空。
唯一無量識處想。若有疲勞。因地想故。我無
是也。若有疲勞。因無量空處想故。我亦無是。
唯有
^pb疲勞。因一無量識處想故。若彼中無者。以此
故。彼見是空。若彼有餘者。彼見真實有。阿難。
是謂行真實．空．不顛倒也。　復次。阿難。比丘若
欲多行空者。彼比丘莫念無量空處想。莫念
無量識處想。當數念一無所有處想。彼如是
^pb知。空無量空處想。空無量識處想。然有不空。
唯一無所有處想。若有疲勞。因無量空處想
故。我無是也。若有疲勞。因無量識處想故。我
亦無是。唯有疲勞。因一無所有處想故。若彼
中無者。以此故。彼見是空。若彼有餘者。彼見
^pb真實有。阿難。是謂行真實．空．不顛倒也。復次。
阿難。比丘若欲多行空者。彼比丘莫念無量
識處想。莫念無所有處想。當數念一無想心
定。彼如是知。空無量識處想。空無所有處想。
然有不空。唯一無想心定。若有疲勞。因
^pb無量識處想故。我無是也。若有疲勞。因無所
有處想故。我亦無是。唯有疲勞。因一無想心
定故。若彼中無者。以此故。彼見是空。若彼有
餘者。彼見真實有。阿難。是謂行真實．空．不顛
倒也。　彼作是念。我本無想心定。本所行．本所
^pb思。若本所行．本所思者。我不樂彼。不求彼。不
應住彼。如是知．如是見。欲漏心解脫。有漏．無
明漏心解脫。解脫已。便知解脫。生已盡。梵行
已立。所作已辦。不更受有。知如真。彼如是知。
空欲漏。空有漏．空無明漏。然有不空。唯此我
^pb身六處命存。若有疲勞。因欲漏故。我無是也。
若有疲勞。因有漏．無明漏故。我亦無是。唯有
疲勞。因此我身六處命存故。若彼中無者。以
此故。彼見是空。若彼有餘者。彼見真實有。阿
難。是謂行真實．空．不顛倒也。謂漏盡．無漏．無
^pb為．心解脫。　阿難。若過去諸如來．無所著．等正
覺。彼一切行此真實．空．不顛倒。謂漏盡．無漏．
無為．心解脫。阿難。若當來諸如來．無所著．等
正覺。彼一切行此真實．空．不顛倒。謂漏盡．無
漏．無為．心解脫。阿難。若今現在我如來．無所
^pb著．等正覺。我亦行此真實．空．不顛倒。謂漏盡．
無漏．無為．心解脫。阿難。汝當如是學。我亦行
此真實．空．不顛倒。謂漏盡．無漏．無為．心解脫。
是故。阿難。當學如是。　佛說如是。尊者阿難及
諸比丘聞佛所說。歡喜奉行。小空經第四竟
^pb(千四百二十三字)。
^n191中阿含雙品大空經第五(第五後誦)我聞如
是。　一時。佛遊釋中迦維羅衛。在尼拘類園。　爾
時。世尊過夜平旦。著衣持缽。入迦維羅衛而
行乞食。食訖中後。往詣加羅差摩釋精舍。爾
時。加羅差摩釋精舍敷眾多床座。眾
^pb多比丘於中住止。彼時。世尊從加羅差摩釋
精舍出。往詣加羅釋精舍。爾時。尊者阿難與
眾多比丘在加羅釋精舍中集作衣業。尊者
阿難遙見佛來。見已出迎。取佛衣缽。還敷床
座。汲水洗足。佛洗足已。於加羅釋精舍坐尊
^pb者阿難所敷之座。告曰。阿難。加羅差摩釋精
舍敷眾多床座。眾多比丘於中住止。　尊者阿
難白曰。唯然。世尊。加羅差摩釋精舍敷眾多
床座。眾多比丘於中住止。所以者何。我今作
衣業。　時。世尊復告阿難曰。比丘不可欲嘩說．
^pb樂於嘩說．合會嘩說．欲眾．樂眾．合會於眾．不
欲離眾．不樂獨住遠離之處。若有比丘欲嘩
說．樂於嘩說．合會嘩說．欲眾．樂眾．合會於眾．
不欲離眾．不樂獨住遠離處者。謂有樂．聖樂．
無欲之樂．離樂．息樂．正覺之樂．無食之樂．非
^pb生死樂。若得如是樂。易不難得者。終無是處。
阿難。若有比丘不欲嘩說。不樂嘩說。不合會
嘩說。不欲於眾。不樂於眾。不合會眾。欲離於
眾。常樂獨住遠離處者。謂有樂．聖樂．無欲之
樂．離樂．息樂．正覺之樂．無食之樂．非生死樂。
^pb若得如是樂。易不難得者。必有是處。　阿難。比
丘不可欲嘩說．樂於嘩說．合會嘩說．欲眾．樂
眾．合會於眾．不欲離眾．不樂獨住遠離之處。
若有比丘欲嘩說．樂於嘩說．合會嘩說．欲眾．
樂眾．合會於眾．不欲離眾．不樂獨住遠離處
^pb者。得時愛樂心解脫。及不時不移動心解脫
者。終無是處。阿難。若有比丘不欲嘩說。不樂
嘩說。不合會嘩說。不欲於眾。不樂於眾。不合
會眾。欲離於眾。常樂獨住遠離處者。得時愛
樂心解脫。及不時不移動心解脫者。必有是
^pb處。所以者何。我不見有一色令我欲樂。彼色
敗壞變易。異時生愁慼啼哭．憂苦．懊惱。以是
故我此異住處正覺盡覺。謂度一切色想行
於外空。　阿難。我行此住處已。生歡悅。我此歡
悅。一切身覺正念正智。生喜．生止．生樂．生定。
^pb如我此定。一切身覺正念正智。阿難。或有比
丘．比丘尼．優婆塞．優婆私共來詣我。我便為
彼行如是如是心。遠離。樂無欲。我亦復為彼
說法。勸助於彼。阿難。若比丘欲多行空者。彼
比丘當持內心住止令一定。彼持內心住止
^pb令一定已。當念內空。阿難。若比丘作如是說
我不持內心住止。不令一定。念內空者。當知
彼比丘大自疲勞。　阿難。云何比丘持內心住
止令一定耶。比丘者。此身離生喜．樂。漬．盡潤
漬。普遍充滿。離生喜．樂。無處不遍。阿難。猶人
^pb沐浴。器盛澡豆。以水澆和。和令作丸。漬．盡潤
漬。普遍充滿。內外周密。無處有漏。如是。阿難。
比丘此身離生喜．樂。漬．盡潤漬。普遍充滿。離
生喜．樂。無處不遍。阿難。如是比丘持內心住
止令得一定。彼持內心住止令一定已。當念
^pb內空。彼念內空已。其心移動。不趣向近。不得
清澄。不住不解於內空也。阿難。若比丘觀時。
則知念內空。其心移動。不趣向近。不得清澄。
不住不解於內空者。彼比丘當念外空。彼念
外空已。其心移動。不趣向近。不得清澄。不住
^pb不解於外空也。　阿難。若比丘觀時。則知念外
空。其心移動。不趣向近。不得清澄。不住不解
於外空者。彼比丘當念內外空。彼念內外空
已。其心移動。不趣向近。不得清澄。不住不解
於內外空也。阿難。若比丘觀時。則知念內外
^pb空。其心移動。不趣向近。不得清澄。不住不解
於內外空者。彼比丘當念不移動。彼念不移
動已。其心移動。不趣向近。不得清澄。不住不
解於不移動也。　阿難。若比丘觀時。則知念不
移動。其心移動。不趣向近。不得清澄。不住不
^pb解於不移動者。彼比丘彼彼心於彼彼定。御
復御。習復習。軟復軟。善快柔和。攝樂遠離。若
彼心於彼彼定。御復御。習復習。軟復軟。善快
柔和。攝樂遠離已。當以內空成就遊。彼內空
成就遊已。心不移動。趣向於近。得清澄住。解
^pb於內空。阿難。如是比丘觀時。則知內空成就
遊。心不移動。趣向於近。得清澄住。解於內空
者。是謂正知。　阿難。比丘當以外空成就遊。彼
外空成就遊已。心不移動。趣向於近。得清澄
住。解於外空。阿難。如是比丘觀時。則知外
^pb空成就遊。心不移動。趣向於近。得清澄住。解
於外空者。是謂正知。阿難。比丘當以內外空
成就遊。彼內外空成就遊已。心不移動。趣向
於近。得清澄住。解於內外空。阿難。如是比丘
觀時。則知內外空成就遊。心不移動。趣向於
^pb近。得清澄住。解於內外空者。是謂正知。阿難。
當以不移動成就遊。彼不移動成就遊已。心
不移動。趣向於近。得清澄住。解於不移動。阿
難。如是比丘觀時。則知不移動成就遊。心不
移動。趣向於近。得清澄住。解於不移動者。是
^pb謂正知。　阿難。彼比丘行此住處心。若欲經行
者。彼比丘從禪室出。在室影中露地經行。諸
根在內。心不向外。後作前想。如是經行已。心
中不生貪伺．憂慼．惡不善法。是謂正知。阿難。
彼比丘行此住處心。若欲坐定者。彼比丘從
^pb離經行。至經行頭。敷尼師檀。結跏趺坐。如是
坐定已。心中不生貪伺．憂慼．惡不善法。是謂
正知。阿難。彼比丘行此住處心。若欲有所念
者。彼比丘若此三惡不善之念。欲念．恚念．害
念。莫念此三惡不善之念。若此三善念。無欲
^pb念．無恚念．無害念。當念此三善念。如是念已。
心中不生貪伺．憂慼．惡不善法。是謂正知。阿
難。彼比丘行此住處心。若欲有所說者。彼比
丘若此論非聖論。無義相應。謂論王論．賊論．
鬥諍論．飲食論．衣被論．婦人論．童女論．婬女
^pb論．世間論．邪道論．海中論。不論如是種種畜
生論。若論聖論與義相應。令心柔和。無諸陰
蓋。謂論施論．戒論．定論．慧論．解脫論．解脫知
見論．漸損論．不會論．少欲論．知足論．無欲論．
斷論．滅論．燕坐論．緣起論。如是沙門所論。如
^pb是論已。心中不生貪伺．憂慼．惡不善法。是謂
正知。　復次。阿難。有五欲功德。可樂．意所念。愛
色欲相應。眼知色。耳知聲。鼻知香。舌知味。身
知觸。若比丘心至到。觀此五欲功德。隨其欲
功德。若心中行者。所以者何。無前無後。此五
^pb欲功德。隨其欲功德。心中行者。阿難。若比丘
觀時。則知此五欲功德。隨其欲功德。心中行
者。彼比丘彼彼欲功德。觀無常．觀衰耗．觀無
欲．觀斷．觀滅．觀斷捨離。若此五欲功德有欲
有染者。彼即滅也。阿難。若如是比丘觀時。則
^pb知者此五欲功德有欲有染。彼已斷也。是謂
正知。復次。阿難。有五盛陰。色盛陰。覺．想．行．識
盛陰。謂比丘如是觀興衰。是色．是色習．是色
滅。是覺．想．行．識。是識．是識習．是識滅。若此五
盛陰有我慢者。彼即滅也。阿難。若有比丘如
^pb是觀時。則知五陰中我慢已滅。是謂正知。阿
難。是法一向可．一向樂．一向意念。無漏無受。
魔所不及。惡所不及。諸惡不善法．穢污．當來
有本．煩熱苦報生老病死因亦所不及。謂成
就此不放逸也。所以者何。因不放逸。諸如來．
^pb無所著．等正覺得覺。因不放逸根。生諸無量
善法。若有隨道品。阿難。是故汝當如是學。我
亦成就於不放逸。當學如是。阿難。以何義故。
信弟子隨世尊行奉事至命盡耶。　尊者阿難
白世尊曰。世尊為法本。世尊為法主。法由世
^pb尊。唯願說之。我今聞已。得廣知義。　佛便告曰。
阿難。諦聽。善思念之。我當為汝具分別說。　尊
者阿難受教而聽。　佛言。阿難。不其正經．歌詠．
記說故。信弟子隨世尊行奉事至命盡也。但。
阿難。或彼長夜數聞此法。誦習至千。意所惟
^pb觀。明見深達。若此論聖論與義相應。令心柔
和。無諸陰蓋。謂論施論．戒論．定論．慧論．解脫
論．解脫知見論．漸損論．不會論．小欲論．知足
論．無欲論．斷論．滅論．燕坐論．緣起論。如是沙
門所論。得．易不難得。因此義故。信弟子隨世
^pb尊行奉事至命盡也。阿難。如是為煩師。為煩
弟子。為煩梵行。　阿難。云何為煩師。若師出世。
有策慮思惟。往策慮地。有思惟觀雜。凡人有
辯才。彼住無事處山林樹下。或居高巖。寂無
音聲。遠離。無惡。無有人民。隨順宴坐。或住彼
^pb處。學遠離精勤。得增上心。現法樂居。彼學遠
離。精勤安隱。快樂遊行已。隨弟子還梵志．居
士．村邑．國人。彼隨弟子還梵志．居士．村邑．國
人已。便功高還家。如是為煩師。是亦為惡不
善法．穢污。當來有本。煩熱苦報．生老病死因
^pb所煩。是謂煩師。　阿難。云何為煩弟子。彼師弟
子學彼遠離。彼住無事處山林樹下。或居高
巖。寂無音聲。遠離。無惡。無有人民。隨順燕坐。
或住彼處。學遠離精勤。得增上心。現法樂居。
彼學遠離。精勤安隱。快樂遊行已。隨弟子還
^pb梵志．居士．村邑．國人。彼隨弟子還梵志．居士．
村邑．國人已。便功高還家。如是為煩弟子。是
亦為惡不善法。穢污。當來有本。煩熱苦報．生
老病死因所煩。是謂煩弟子。　阿難。云何為煩
梵行。若如來出世。無所著．等正覺．明行成為．
^pb善逝．世間解．無上士．道法御．天人師。號佛．眾
祐。彼住無事處山林樹下。或居高巖。寂無音
聲。遠離。無惡。無有人民。隨順燕坐。阿難。如來
以何義故。住無事處山林樹下。或居高巖。寂
無音聲。遠離。無惡。無有人民。隨順燕坐耶。　尊
^pb者阿難白世尊曰。世尊為法本。世尊為法主。
法由世尊。唯願說之。我今聞已。得廣知義。　佛
便告曰。阿難。諦聽。善思念之。我當為汝具分
別說。尊者阿難受教而聽。　佛言。阿難。如來非
為未得欲得。未獲欲獲。未證欲證故。住無事
^pb處山林樹下。或居高巖。寂無音聲。遠離。無惡。
無有人民。隨順燕坐。阿難。如來但以二義故。
住無事處山林樹下。或居高巖。寂無音聲。遠
離。無惡。無有人民。隨順燕坐。一者為自現法
樂居故。二者慈愍後生人故。或有後生人效
^pb如來住無事處山林樹下。或居高巖。寂無音
聲。遠離。無惡。無有人民。隨順燕坐。阿難。如來
以此義故。住無事處山林樹下。或居高巖。寂
無音聲。遠離。無惡。無有人民。隨順燕坐。或住
彼處。學遠離精勤。得增上心。現法樂居。彼學
^pb遠離。精勤安隱。快樂遊行已。隨梵行還比丘．
比丘尼．優婆塞．優婆私。彼隨梵行還比丘．比
丘尼．優婆塞．優婆私已。便不功高而不還家。
阿難。若彼不移動心解脫作證。我不說彼有
障礙也。若彼得四增上心現法樂居。本為精
^pb勤。無放逸遊行故。此或可有失以弟子多集
會故。　復次。阿難。彼師弟子效住無事處山林
樹下。或居高巖。寂無音聲。遠離。無惡。無有人
民。隨順燕坐。或住彼處。學遠離精勤。得增上
心。現法樂居。彼學遠離。精勤安隱。快樂遊行
^pb已。隨梵行還比丘．比丘尼．優婆塞．優婆私。彼
隨梵行還比丘．比丘尼．優婆塞．優婆私已。便
功高還家。如是為煩梵行。是亦為惡不善法．
穢污。當來有本。煩熱苦報．生老病死因所煩。
是謂煩梵行。阿難。於煩師．煩弟子。此煩梵行
^pb最為不可．不樂．不愛。最意不念。阿難。是故汝
等於我行慈事。莫行怨事。　阿難。云何弟子於
師行怨事。不行慈事。若尊師為弟子說法。憐
念愍傷。求義及饒益。求安隱快樂。發慈悲心。
是為饒益。是為快樂。是為饒益樂。若彼弟子
^pb而不恭敬。亦不順行。不立於智。其心不趣向
法次法。不受正法。違犯師教。不能得定者。如
是弟子於師行怨事。不行慈事。　阿難。云何弟
子於師行慈事。不行怨事。若尊師為弟子說
法。憐念愍傷。求義及饒益。求安隱快樂。發慈
^pb悲心。是為饒益。是為快樂。是為饒益樂。若彼
弟子恭敬順行而立於智。其心歸趣向法次
法。受持正法。不違師教。能得定者。如是弟子
於師行慈事。不行怨事。阿難。是故汝等於我
行慈事。莫行怨事。所以者何。我不如是說。如
^juan50^pb
^pb陶師作瓦。阿難。我說嚴急至苦。若有真實者。
必能往也。　佛說如是。尊者阿難及諸比丘聞
佛所說。歡喜奉行。大空第五竟(三千六百七
十八字)。中阿含經卷第四十九(萬一千五百
八十字)中阿含雙品第一竟(萬一千五百八
^pb十字)(第五後誦)。
中阿含經卷第五十
　　　　東晉罽賓三藏瞿曇僧伽提婆譯
　　大品第二(有十經)(第五後誦)
加樓烏陀夷　牟梨破群那
^pb跋陀．阿濕貝　　周那．優婆離
　調御．癡慧地　　阿梨叱．𠻬
^n192中阿含大品加樓烏陀夷經第一我聞如是。
　一時。佛遊鴦伽國中。與大比丘眾俱。往至阿
和那住揵若精舍。　爾時。世尊過夜平旦。著衣
持缽。入阿和那而行乞食。食訖中後。收舉衣
缽。澡洗手足。以尼師檀著於肩上。往至一林。
欲晝經行。尊者烏陀夷亦過夜平旦。著衣持
缽。入阿和那而行乞食。食訖中後。收舉衣缽。
澡洗手足。以尼師檀著於肩上。隨侍佛後。而
作是念。若世尊今晝行者。我亦至彼晝行。　於
是。世尊入於林中。至一樹下。敷尼
^pb師檀。結跏趺坐。尊者烏陀夷亦入彼林。去佛
不遠。至一樹下。敷尼師檀。結跏趺坐。爾時。尊
者烏陀夷獨在靖處燕坐思惟。心作是念。世
尊為我等多所饒益。善逝為我等多所安隱。
世尊於我除眾苦法。增益樂法。世尊於我除
^pb無量惡不善之法。增益無量諸善妙法。　尊者
烏陀夷則於晡時從燕坐起。往詣佛所。稽首
佛足。卻坐一面。世尊告曰。烏陀夷。無有所乏。
安隱快樂。氣力如常耶。　尊者烏陀夷白曰。唯
然。世尊。我無所乏。安隱快樂。氣力如常。　世尊
^pb復問曰。烏陀夷。云何汝無所乏。安隱快樂。氣
力如常耶。　尊者烏陀夷答曰。世尊。我獨在靖
處燕坐思惟。心作是念。世尊為我等多所饒
益。善逝為我等多所安隱。世尊於我除眾苦
法。增益樂法。世尊於我除無量惡不善之法。

^pb增益無量諸善妙法。世尊昔時告諸比丘。汝
等斷過中食。世尊。我等聞已。不堪不忍。不欲
不樂。若有信梵志．居士往至眾園。廣施作福。
我等自手受食。而世尊今教我斷是。善逝教
我絕是。復作是說。此大沙門不能消食。然我
^pb等於世尊威神妙德敬重不堪。是故我等斷
中後食。　復次。昔時世尊告諸比丘。汝等斷夜
食。世尊。我等聞已。不堪不忍。不欲不樂。於二
食中最上．最妙．最勝．最美者。而世尊今教我
斷是。善逝教我絕是。復作是說。此大沙門不
^pb能消食。世尊。昔時有一居士。多持種種淨妙
食飲。還歸其家。敕內人曰。汝等受此舉著一
處。我當盡共集會夜食。不為朝中。世尊。若於
諸家施設極妙最上食者。唯有夜食。我為朝
中。而世尊今教我斷是。善逝教我絕是。復作
^pb是說。此大沙門不能消食。然我等於世尊威
神妙德敬重不堪。是故我等斷於夜食。　世尊。
我復作是念。若有比丘非時入村而行乞食。
或能逢賊。作業不作業。或逢虎逢鹿。或逢虎
鹿。或逢豹逢羆。或逢豹羆。或往如是處。或逢
^pb惡象．惡馬．惡牛．惡狗。或值蛇聚。或得塊擲。或
得杖打。或墮溝瀆。或墮廁中。或乘臥牛。或墮
深坑。或入刺中。觀見空家。入如是家。若彼入
已。女人見之。或呼共行惡不淨行。　世尊。昔一
比丘夜闇微雨。睒睒掣電。而非時行入他家
^pb乞食。彼家婦人爾時出外洗蕩食器。彼時婦
人於電光中遙見比丘。謂為是鬼。見已驚怖。
身毛皆豎。失聲大呼。即便墮娠。而作是語。尊
是鬼。尊是鬼。時。彼比丘語婦人曰。妹。我非鬼。
我是沙門。今來乞食。爾時。婦人恚罵比丘至
^pb苦至惡。而作是語。令此沙門命根早斷。令此
沙門父母早死。令此沙門種族絕滅。令此沙
門腹裂破壞。禿頭沙門以黑自纏。無子斷種。
汝寧可持利刀自破其腹。不應非時夜行乞
食。坐此沙門而墮我娠。世尊。我憶彼已。便生
^pb歡悅。世尊。我因此歡悅遍充滿體。正念正智。
生喜．止．樂．定。世尊。我因此定遍充滿體。正念
正智。如是。世尊。我無所乏。安隱快樂。氣力如
常。　世尊歎曰。善哉。善哉。烏陀夷。汝今不爾如
彼癡人。彼愚癡人。我為其說。汝等斷此。彼作
^pb是說。此是小事。何足斷之。而世尊今教我斷
此。善逝令我絕此。亦如是說。此大沙門不能
消食。彼不斷此。彼但於我生不可．不忍。及餘
比丘善護持戒者。亦復為彼生不可．不忍。烏
陀夷。彼癡人所縛極堅極牢。轉增轉急。不
^pb可斷絕。不得解脫。烏陀夷。猶如有蠅。為涕唾
所縛。彼在其中或苦或死。烏陀夷。若人作是
說彼蠅所縛。不堅不牢。不轉增急而可斷絕。
則得解脫。者。為正說耶。　尊者烏陀夷白曰。不
也。世尊。所以者何。蠅為涕唾所縛。彼於其中
^pb或苦或死。是故。世尊。彼蠅所縛。極堅極牢。轉
增轉急。不可斷絕。不得解脫。　烏陀夷。彼愚癡
人我為其說。汝等斷此。彼作是說。此是小事。
何足斷之。而世尊今教我斷此。善逝令我絕
此。亦如是說。此大沙門不能消食。彼不斷此。
^pb彼但於我生不可．不忍。及餘比丘善護持戒
者。亦復為彼生不可．不忍。烏陀夷。彼癡人所
縛極堅極牢。轉增轉急。不可斷絕。不得解脫。
烏陀夷。若族姓子我為其說。汝等斷此。彼不
作是說。此是小事。何足斷之。而世尊今教我
^pb斷此。善逝令我絕此。亦不如是說。此大沙門
不能消食。彼便斷此。彼不於我生不可．不忍。
及餘比丘善護奉戒者。亦不為彼生不可．不
忍。烏陀夷。彼族姓子所縛不堅不牢。不轉增
急。而可斷絕。則得解脫。烏陀夷。猶如象王。年
^pb至六十。而以憍驁摩訶能伽。牙足體具。筋力
熾盛。彼所堅縛。若怒力轉身。彼堅縛者。則便
斷絕。還歸本所。烏陀夷。若人作是說彼大象
王年至六十。而以憍驁摩訶能伽。牙足體具。
筋力熾盛。彼縛極堅極牢。轉增轉急。不可斷
^pb絕。不得解脫。者。為正說耶。尊者烏陀夷白曰。
不也。世尊。所以者何。彼大象王年至六十。而
以憍驁摩訶能伽。牙足體具。筋力熾盛。彼所
堅縛。若怒力轉身。彼堅縛者。則便斷絕。還歸
本所。世尊。是故彼大象王年至六十。而以憍
^pb驁摩訶能伽。牙足體具。筋力熾盛。彼縛不堅
不牢。不轉增急。而可斷絕。則得解脫。　如是。烏
陀夷。彼族姓子我為其說。汝等斷此。彼不作
是說。此是小事。何足斷之。而世尊今教我斷
此。善逝令我絕此。亦不如是說。此大沙門不
^pb能消食。彼便斷此。彼不於我生不可．不忍。及
餘比丘善護持戒者。亦不為彼生不可．不忍。
烏陀夷。彼族姓子所縛不堅不牢。不轉增急。
而可斷絕。則得解脫。烏陀夷。若有癡人我為
其說。汝等斷此。彼作是說。此是小事。何足斷
^pb之。而世尊今教我斷此。善逝令我絕此。亦如
是說。此大沙門不能消食。彼不斷此。彼但於
我生不可．不忍。及餘比丘善護持戒者。亦復
為彼生不可．忍。烏陀夷。彼癡人所縛極堅極
牢。轉增轉急。不可斷絕。不可解脫。　烏陀夷。猶
^pb貧窮人無有錢財。亦無勢力。彼有一婦。其眼
復瞎。醜不可愛。唯有一屋。崩壞穿漏。烏鳥所
栖。弊不可居。而有一床。復破折壞。弊不可臥。
正有一瓶。缺不可用。彼見比丘食訖中後。淨
洗手足。敷尼師檀。坐一樹下。清涼和調。修增
^pb上心。彼見已。而作是念。沙門為快樂。沙門如
涅槃。我惡無德。所以者何。我有一婦。其眼復
瞎。醜不可愛。不能捨離。唯有一屋。崩壞穿漏。
烏鳥所栖。弊不可居。不能捨離。而有一床。復
破折壞。弊不可臥。不能捨離。正有一瓶。缺不
^pb可用。不能捨離。愛樂比丘剃除鬚髮。著袈裟
衣。至信．捨家．無家．學道。烏陀夷。若人作是說。
彼貧窮人無有錢財。亦無勢力。所縛不堅不
牢。不轉增急。而可斷絕。則得解脫。者。為正說
耶。　尊者烏陀夷白曰。不也。世尊。所以者何。彼
^pb貧窮人無有錢財。亦無勢力。有一瞎婦。醜不
可愛。不能捨離。唯有一屋。崩壞穿漏。烏鳥所
栖。弊不可居。不能捨離。而有一床。復破折壞。
弊不可臥。不能捨離。正有一瓶。缺不可用。不
能捨離。愛樂比丘剃除鬚髮。著袈裟衣。至信．
^pb捨家．無家．學道。世尊。是故彼貧窮人無有錢
財。亦無勢力。所縛極堅極牢。轉增轉急。不可
斷絕。不得解脫。　如是。烏陀夷。若有癡人我為
其說。汝等斷此。彼作是說。此是小事。何足斷
之。而世尊今教我斷此。善逝令我絕此。亦如
^pb是說。此大沙門不能消食。彼不斷此。彼但於
我生不可．不忍。及餘比丘善護持戒者。亦復
為彼生不可．不忍。烏陀夷。是故彼癡人所縛
極堅極牢。轉增轉急。不可斷絕。不得解脫。烏
陀夷。若族姓子我為其說。汝等斷此。彼不作
^pb是說。此是小事。何足斷之。而世尊今教我斷
此。善逝令我絕此。亦不如是說。此大沙門不
能消食。彼便斷此。彼不於我生不可．不忍。及
餘比丘善護持戒者。亦不為彼生不可．不忍。
烏陀夷。是故彼族姓子所縛不堅不牢。不轉
^pb增急。而可斷絕。則得解脫。烏陀夷。猶如居士．
居士子。極大富樂。多有錢財。畜牧產業不可
稱計。封戶．食邑．米穀豐饒。及若干種諸生活
具．奴婢．象馬。其數無量。彼見比丘食訖中後。
淨洗手足。敷尼師檀。坐一樹下。清涼和調。修
^pb增上心。彼見已。而作是念。沙門為快樂。沙門
如涅槃。我寧可捨極大富樂金寶．財穀．象馬。
奴婢。愛樂比丘剃除鬚髮。著袈裟衣。至信．捨
家．無家．學道。烏陀夷。若人作是說。彼居士．居
士子所縛極堅極牢。轉增轉急。不可斷絕。不
^pb得解脫。者。為正說耶。　尊者烏陀夷白曰。不也。
世尊。所以者何。彼居士．居士子。彼能捨離極
大富樂金寶．財穀．象馬。奴婢。愛樂比丘剃除
鬚髮。著袈裟衣。至信．捨家．無家．學道。世尊。是
故彼居士．居士子所縛不堅不牢。不轉增急。
^pb而可斷絕。則得解脫。　如是。烏陀夷。若族姓子
我為其說。汝等斷此。彼不作是說。此是小事。
何足斷之。而世尊今教我斷此。善逝令我絕
此。亦不如是說。此大沙門不能消食。彼便斷
此。彼不於我生不可．不忍。及餘比丘善護持
^pb戒者。亦不為彼生不可．不忍。烏陀夷。是故彼
族姓子所縛不堅不牢。不轉增急。而可斷絕。
則得解脫。烏陀夷。比丘行捨。彼行捨已。生欲
相應念。愛樂結縛。彼樂是。不斷．不住．不吐。烏
陀夷。我說是縛。不說解脫。所以者何。諸結不
^pb善。烏陀夷。結不善故。我說是縛。不說解脫。烏
陀夷。比丘行捨。彼行捨已。生欲相應念。愛樂
結縛。彼不樂是。斷．住．吐。烏陀夷。我說亦是縛。
不說解脫。所以者何。諸結不善。烏陀夷。結不
善故。我說是縛。不說解脫。烏陀夷。比丘行捨。
^pb彼行捨已。或時意忘俱有欲相應念。愛樂結
縛。遲觀速滅。烏陀夷。猶如鐵丸．鐵犁。竟日火
燒。或有人著二三渧水。渧遲不續。水便速盡。
烏陀夷。如是比丘行捨。彼行捨已。或時意忘。
俱有欲相應念。愛樂結縛。遲觀速滅。烏陀夷。
^pb我說亦是縛。不說解脫。所以者何。諸結不善。
烏陀夷。結不善故。我說是縛。不說解脫。　烏陀
夷。俱在苦根。遊行無生死。於無上愛盡。善心
解脫。烏陀夷。我說解脫。不說是縛。所以者何。
諸結已盡。烏陀夷。諸結盡故。我說解脫。不說
是
^pb縛。烏陀夷。有樂。非聖樂。是凡夫樂。病本．癰本．
箭刺之本。有食．有生死。不可修．不可習．不可
廣布。我說於彼則不可修。烏陀夷。有樂。是聖
樂．無欲樂．離樂．息樂．正覺之樂。無食．無生死。
可修．可習．可廣布。我說於彼則可修也。烏陀
^pb夷。云何有樂。非聖樂。是凡夫樂。病本．癰本．箭
刺之本。有食．有生死。不可修．不可習．不可廣
布。我說於彼不可修耶。若因五欲生樂生善
者。是樂非聖樂。是凡夫樂。病本．癰本．箭刺之
本。有食．有生死。不可修．不可習．不可廣布。我
^pb說於彼則不可修。　烏陀夷。云何有樂。是聖樂．
無欲樂．離樂．息樂．正覺之樂。無食．無生死。可
修．可習．可廣布。我說於彼則可修耶。烏陀夷。
若比丘離欲．離惡不善之法。至得第四禪成
就遊者。是樂是聖樂．無欲樂．離樂．息樂．正覺
^pb之樂。無食．無生死。可修．可習．可廣布。我說於
彼則可修也。烏陀夷。比丘離欲．離惡不善之
法。有覺．有觀。離生喜．樂。得初禪成就遊。聖說
是移動。此中何等聖說移動。此中有覺．有觀。
是聖說移動。此中何等聖說移動。烏陀夷。比
^pb丘覺．觀已息。內靖．一心。無覺．無觀。定生喜．樂。
得第二禪成就遊。是聖說移動。此中何等聖
說移動。若此得喜。是聖說移動。此中何等聖
說移動。烏陀夷。比丘離於喜欲。捨無求遊。正
念正智而身覺樂。謂聖所說．聖所捨．念．樂住．
^pb室。得第三禪成就遊。是聖說移動。此中何等
聖說移動。若此說移動心樂。是聖說移動。此
中何等聖說不移動。烏陀夷。比丘樂滅．苦滅。
喜．憂本已滅。不苦不樂．捨念．清淨。得第四禪
成就遊。是聖說不移動。　烏陀夷。比丘離欲．離
^pb惡不善之法。有覺．有觀。離生喜．樂。得初禪成
就遊。烏陀夷。我說此不得無．不得斷．不得過
度。此中何等過度。烏陀夷。比丘覺．觀已息。內
靖．一心。無覺．無觀。定生喜．樂。得第二禪成就
遊。是謂此中過度。烏陀夷。我說此亦不得無．
^pb不得斷．不得過度。此中何等過度。烏陀夷。比
丘離於喜欲。捨無求遊。正念正智而身覺樂。
謂聖所說．聖所捨．念．樂住．室。得第三禪成就
遊。是謂此中過度。烏陀夷。我說此亦不得無．
不得斷．不得過度。此中何等過度。烏陀夷。比
^pb丘樂滅．苦滅。喜．憂本已滅。不苦不樂．捨．念．清
淨。得第四禪成就遊。是謂此中過度。烏陀夷。
我說此亦不得無．不得斷．不得過度。　此中何
等過度。烏陀夷。比丘度一切色想。滅有對想。
不念若干想。無量空。是無量空處成就遊。是
^pb謂此中過度。烏陀夷。我說此亦不得無．不得
斷．不得過度。此中何等過度。烏陀夷。比丘度
一切無量空處。無量識。是無量識處成就遊。
是謂此中過度。烏陀夷。我說此亦不得無。不
得斷。不得過度。此中何等過度。烏陀夷。比丘
^pb度一切無量識處。無所有。是無所有處成就
遊。是謂此中過度。烏陀夷。我說此亦不得無。
不得斷。不得過度。此中何等過度。烏陀夷。比
丘度一切無所有處。非有想非無想。是非有
想非無想處成就遊。是謂此中過度。烏陀夷。
^pb我說至非有想非無想處亦不得無。不得斷。
不得過度。烏陀夷。頗有一結。或多或少久住
者。我說不得無。不得斷。不得過度。謂我說不
斷耶。　尊者烏陀夷白曰。不也。世尊。　世尊歎曰。
善哉。善哉。烏陀夷。汝不爾如彼癡人。彼愚癡
^pb人我為其說。汝等斷此。彼作是說。此是小事。
何足斷之。而世尊今教我斷此。善逝令我絕
此。亦如是說。此大沙門不能消食。彼不斷此。
彼但於我生不可．不忍。及餘比丘善護持戒
者。亦復為彼生不可．不忍。烏陀夷。是故彼癡
^pb人所縛極堅極牢。轉增轉急。不可斷絕。不得
解脫。烏陀夷。若有族姓子我為其說。汝等斷
此。彼不作是說。此是小事。何足斷之。而今世
尊教我斷此。善逝令我絕此。亦不如是說。此
大沙門不能消食。彼便斷此。彼不於我生不
^pb可．不忍。及餘比丘善護持戒者。亦不為彼生
不可．不忍。烏陀夷。是故彼族姓子所縛不堅
不牢。不轉增急。而可斷絕。則得解脫。　佛說如
是。尊者烏陀夷聞佛所說。歡喜奉行。加樓烏
陀夷經第一竟(四千四百六十七字)。
^n193中阿含大品牟犁破群那經第二(第五後誦
)
^pb我聞如是。　一時。佛遊舍衛國。在勝林給孤獨
園。　爾時。牟犁破群那與比丘尼數共集會。若
有人向牟犁破群那比丘道說比丘尼者。彼
聞已。便瞋恚憎嫉。乃至鬥諍。若有人向諸比
丘尼道說牟犁破群那比丘者。諸比丘尼聞
^pb已。便瞋恚憎嫉。乃至鬥諍。　眾多比丘聞已。便
往詣佛。稽首佛足。卻坐一面。白曰。世尊。牟犁
破群那比丘與比丘尼數共集會。若有人向
牟犁破群那比丘道說比丘尼者。彼聞已。便
瞋恚憎嫉。乃至鬥諍。若有人向諸比丘尼道
^pb說牟犁破群那比丘者。諸比丘尼聞已。便瞋
恚憎嫉。乃至鬥諍。　世尊聞已。告一比丘。汝往
牟犁破群那比丘所。而語之曰。世尊呼汝。　一
比丘聞已。唯然世尊。即從坐起。稽首佛足。繞
三匝而去。至牟犁破群那比丘所。而語之曰。

^pb世尊呼汝。牟犁破群那聞已。來詣佛所。為佛
作禮。卻坐一面。　世尊告曰。破群那。汝實與比
丘尼數共集會。若有人向汝道說比丘尼者。
汝聞已。便嗔恚憎嫉。乃至鬥諍。若有人向諸
比丘尼道說汝者。諸比丘尼聞已。便嗔恚憎
^pb嫉。乃至鬥諍。破群那。汝實如是耶。　破群那答
曰。實爾。世尊。　世尊復問曰。破群那。汝非至信．
捨家．無家．學道耶。　破群那答曰。唯然。世尊。　世
尊告曰。破群那。是以汝至信．捨家．無家．學道
者。應當學。若有欲有念依家。斷是。若有欲有
^pb念依於無欲。是習是修。是廣布也。破群那。汝
當如是學。　爾時。世尊問諸比丘曰。汝等非至
信．捨家．無家．學道耶。　諸比丘答曰。唯然。世尊。
　世尊復告諸比丘曰。是以汝等至信．捨家．無
家．學道者。應當學。若有欲有念依家。斷是。若
^pb有欲有念依於無欲。是習是修。是廣布也。汝
等當如是學。昔時我曾告諸比丘。汝等。若有
比丘多所知識。若有比丘少所知識。彼一切
盡學一坐食。學一坐食已。無為無求。無有病
痛。身體輕便。氣力康強。安隱快樂。彼諸比丘
^pb多所知識及少知識。盡學一坐食。學一坐食
已。無為無求。無有病痛。身體輕便。氣力康強。
安隱快樂。彼諸比丘可於我心。我亦不多教
訶。諸比丘因此生念向法次法。　猶如馬車。御
者乘之。左手執轡。右手執策。隨八道行。在意
^pb所至。如是諸比丘可於我心。我亦不多教訶。
諸比丘因此生念向法次法。猶如良地有娑
羅樹林。彼治林者。聰明黠慧而不懈怠。彼隨
時治娑羅樹根。數數鋤糞。以水溉灌。高者掘
下。下者填滿。若邊生惡草。薅除棄之。若並生
^pb曲戾惡不直者。拔根著外。若枝生橫曲。則落
治之。若近邊新生調直好者。便隨時治。數數
鋤糞。以水溉灌。如是彼良地娑羅樹林轉轉
茂盛。如是諸比丘可於我心。我亦不多教訶。
彼我不說彼善語恭順。謂因衣缽．飲食．床榻．
^pb湯藥．諸生活具故。所以者何。彼比丘若不得
是還不善語恭順。成就不善語恭順法。　若有
比丘為遠離．依遠離．住遠離。善語恭順。成就
善語恭順法者。我說彼善語恭順。所以者何。
或有一善護善逝行者。謂因他無惡語言也。
^pb若他不惡語言者。便不瞋恚。亦不憎嫉。不憂
纏住。不憎嗔恚。不發露惡。彼諸比丘見已。便
作是念。此賢者忍辱溫和堪耐。善制善定善
息。若他惡語言者。便嗔恚憎嫉。而憂纏住憎
恚發惡。彼諸比丘見已。便作是念。此賢者惡
性
^pb急弊麤獷。不定不制不息。所以者何。　比丘。昔
時有居士婦。名鞞陀提。極大富樂。多有錢財。
畜牧產業不可稱計。封戶．食邑．米穀豐饒。及
若干種諸生活具。爾時。居士婦鞞陀提如是
大有名稱。流布諸方。居士婦鞞陀提忍辱堪
^pb耐溫和。善制善定善息。爾時。居士婦鞞陀提
有婢名黑。本侍者。有妙善言。少多行善。彼黑
婢作是念。我大家居士婦鞞陀提如是有大
名稱。流布諸方。居士婦鞞陀提忍辱堪耐溫
和。善制善定善息。我今寧可試大家居士婦
^pb鞞陀提。為實嗔．為實不嗔耶。　於是。黑婢臥不
早起。夫人呼曰。黑婢。何不早起耶。黑婢聞已。
便作是念。我大家居士婦鞞陀提實瞋。非不
瞋也。但因我善能料理家業．善經營．善持故。
令我大家居士婦鞞陀提如是有極大名稱。

^pb流布諸方。居士婦鞞陀提忍辱堪耐溫和。善
制善定善息。我今寧可復更大試大家居士
婦鞞陀提。為實嗔．為實不嗔耶。　於是。黑婢臥
極晚不起。夫人呼曰。黑婢。何以極晚不起耶。
黑婢聞已。作是念。我大家居士婦鞞陀提實
^pb瞋。非不瞋也。但因我善能料理家業．善經營．
善持故。令我大家居士婦鞞陀提如是有極
大名稱。流布諸方。居士婦鞞陀提忍辱堪耐
溫和。善制善定善息耳。我今寧可復更極大
試大家居士婦鞞陀提。為實瞋．為實不瞋耶。
^pb　於是。黑婢臥至晡時乃起。夫人呼曰。黑婢。何
以乃至晡時起。既不自作。亦不教作。此黑婢
不隨我教。此黑婢輕慢於我。便大瞋恚而生
憎嫉。額三脈起。皺面自往。閉戶下關。手執大
杖以打其頭。頭破血流。於是。黑婢頭破血流。

^pb便出語比鄰。訟聲紛紜。多所道說。尊等。見是
忍辱行人堪耐溫和。善制善定善息行耶。罵
我曰。黑婢。何以乃至晡時起。既不自作。亦不
教作。此黑婢不隨我教。此黑婢輕慢於我。便
大瞋恚而生憎嫉。額三脈起。皺面自來。閉戶
^pb下關。手執大杖以打我頭。頭破血流。爾時。居
士婦鞞陀提如是便有極大惡名。流布諸方。
居士婦鞞陀提惡性急弊麤獷。不定不制不
息。　如是。或有一善護善逝行者。謂因他無惡
語言也。若他不惡語言者。便不瞋恚。亦不憎
^pb嫉。不憂纏住。不增瞋恚。不發露惡。彼諸比丘
見已。便作是念。此賢者忍辱溫和堪耐。善制
善定善息。若他惡語言者。便瞋恚憎嫉而憂
纏住。憎恚發惡。彼諸比丘見已。便作是念。此
賢者惡性急弊麤獷。不定不制不息。復次。有
^pb互言道。若他說者。或時或非時。或真或非真。
或軟或堅。或慈或恚。或有義或無義。汝等。此
互言道。若他說時或心變易者。或口惡言者。
我說汝等因此必衰。汝等當學此互言道。若
他說時。心不變易。口無惡言。向怨家人緣彼
^pb起慈愍心。心與慈俱。遍滿一方成就遊。如是
二三四方。四維上下。普周一切。心與慈俱。無
結無怨。無恚無諍。極廣甚大。無量善修。遍滿
一切世間成就遊。如是悲．喜心與捨俱。無結
無怨。無恚無諍。極廣甚大。無量善修。遍滿一
^pb切世間成就遊。汝等當學如是。猶如有人持
大鏵鍬來。而作是語。我能令此大地。使作非
地。彼便處處掘復掘。唾溺污之。說惡語者。作
如是說。令大地非地。於意云何。彼人以此方
便。能令大地作非地耶。　諸比丘答曰。不也。
^pb世尊。所以者何。此大地甚深極廣而不可量。
是故彼人以此方便。不能令此大地使作非
地。世尊。但使彼人唐自疲勞也。　如是此互言
道。若他說者。或時或非時。或真或不真。或軟
或堅。或慈或恚。或有義或無義。汝等。此互言
^pb道。若他說時或心變易者。或口惡言者。我說
汝等因此必衰。汝等當學此互言道。若他說
時。心不變易。口無惡言。向言說者。緣彼起慈
愍心。心行如地。無結無怨。無恚無諍。極廣甚
大。無量善修。遍滿一切世間成就遊。汝等當
^pb學如是。猶如有人持大草炬。作如是語。我以
此草炬。用熱恒伽水。令作沸湯。於意云何。彼
人以此方便。能令恒伽水熱作沸湯耶。　諸比
丘答曰。不也。世尊。所以者何。世尊。彼恒伽水
甚深極廣。不可度量。是故彼人以此方便。不
^pb能令恒伽水熱使作沸湯。世尊。但使彼人唐
自疲勞也。　如是此互言道。若他說者。或時或
非時。或嗔或不瞋。或軟或堅。或慈或恚。或有
義或無義。汝等。此互言道。若他說時。或心變
易者。或口惡言者。我說汝等因此必衰。汝等
^pb當學此互言道。若他說時。心不變易。口無惡
言。向言說者。緣彼起慈愍心。心行如恒伽水。
無結無怨。無恚無諍。極廣甚大。無量善修。遍
滿一切世間成就遊。汝等當學如是。猶如畫
師．畫師弟子。持種種彩來。彼作是說。我於此
^pb虛空畫作形像。以彩莊染。於意云何。彼畫師．
畫師弟子以此方便。寧能於虛空畫作形像。
以彩莊染耶。　諸比丘答曰。不也。世尊。所以者
何。世尊。此虛空非色。不可見無對。是故彼畫
師．畫師弟子以此方便。不能於虛空畫作形
^pb像。以彩莊染。世尊。但使彼畫師．畫師弟子唐
自疲勞也。　如是此互言道。若他說者。或時或
非時。或真或不真。或軟或堅。或慈或恚。或有
義或無義。汝等。此互言道。若他說時。或心變
易者。或口惡言者。我說汝等因此必衰。汝等
^pb當學此互言道。若他說時。心不變易。口無惡
言。向言說者。緣彼起慈愍心。心行如虛空。無
結無怨。無恚無諍。極廣甚大。無量善修。遍滿
一切世間成就遊。汝等當學如是。猶如貓皮
囊柔治極軟。除𨋐車/瓦]聲。無𨋐車/瓦]聲。彼或有人
^pb以手拳扠。石擲杖打。或以刀斫。或撲著地。於
意云何。彼貓皮囊柔治極軟。除𨋐車/瓦]聲。無𨋐車
/瓦]聲。彼寧復有𨋐車/瓦]聲耶。　諸比丘答曰。不也。
世尊。所以者何。世尊。彼貓皮囊柔治極軟。除
𨋐車/瓦]聲。無𨋐車/瓦]聲。是故無復有𨋐車/瓦]聲。　如是。

^pb諸比丘。若有他人拳扠石擲。杖打刀斫。汝等
若為他人拳扠石擲。杖打刀斫時。或心變易
者。或口惡言者。我說汝等因此必衰。汝等當
學。若為他人拳扠石擲。杖打刀斫時。心不變
易。口不惡言。向捶打人緣彼起慈愍心。心行
^pb如貓皮囊。無結無怨。無恚無諍。極廣甚大。無
量善修。遍滿一切世間成就遊。汝等當學如
是。若有賊來。以利鋸刀節節解截。汝等若有
賊來。以利鋸刀節節解截時。或心變易者。或
口惡言者。我說汝等因此必衰。汝等當學。若
^pb有賊來。以利鋸刀。節節解截。心不變易。口無
惡言向割截人。緣彼起慈愍心。心與慈俱。遍
滿一方成就遊。如是二三四方。四維上下。普
周一切。心與慈俱。無結無怨。無恚無諍。極廣
甚大。無量善修。遍滿一切世間成就遊。如是
^pb悲．喜心與捨俱。無結無怨。無恚無諍。極廣甚
大。無量善修。遍滿一切世間成就遊。汝等當
學如是。　於是。世尊歎諸比丘曰。善哉。善哉。汝
等當數數念利鋸刀喻沙門教。汝等數數念
利鋸刀喻沙門教已。汝等頗見他不愛惡語
^pb言向我。我聞已。不堪耐耶。　諸比丘答曰。不也。
世尊。　世尊復歎諸比丘曰。善哉。善哉。汝等當
數數念利鋸刀喻沙門教。汝等數數念利鋸
刀喻沙門教已。若汝遊東方。必得安樂。無眾
苦患。若遊南方．西方．北方者。必得安樂。無眾
^pb苦患。善哉。善哉。汝等當數數念利鋸刀喻沙
門教。汝等數數念利鋸刀喻沙門教已。我尚
不說汝諸善法住。況說衰退。但當晝夜增長
善法而不衰退。善哉。善哉。汝等當數數念利
鋸刀喻沙門教。汝等數數念利鋸刀喻沙門
教
^juan51^pb
^pb已。於二果中必得其一。或於現世得究竟智。
或復有餘得阿那含。　佛說如是。彼諸比丘聞
佛所說。歡喜奉行。牟梨破群那經第二竟(三
千三百五十八字)。中阿含經卷第五十(七千
八百二十五字)
^pb中阿含經卷第五十一【□】
　　　　東晉罽賓三藏瞿曇僧伽提婆譯
^n194大品跋陀和利經第三(第五後誦)我聞如是。
　一時。佛遊舍衛國。在勝林給孤獨園。與大比
丘眾俱而受夏坐。　爾時。世尊告諸比丘。我一
^pb坐食。一坐食已。無為無求。無有病痛。身體輕
便。氣力康強。安隱快樂。汝等亦當學一坐食。
一坐食已。無為無求。無有病痛。身體輕便。氣
力康強。安隱快樂。　爾時。尊者跋陀和利亦在
眾中。於是。尊者跋陀和利即從坐起。偏袒著
衣。叉手向佛。白曰。世尊。我不堪任於一坐食。
所以者何。若我一坐食者。同不了事。懊惱心
悔。世尊。是故我不堪任一坐食也。　世尊告曰。
跋陀和利。若我受請。汝亦隨我。聽汝請食。持
去一坐食。跋陀和利。若如是者。快得
^pb生活。　尊者跋陀和利又復白曰。世尊。如是。我
亦不堪於一坐食。所以者何。若我一坐食者。
同不了事。懊惱心悔。世尊。是故我不堪任一
坐食也。　世尊復至再三告諸比丘。我一坐食。
一坐食已。無為無求。無有病痛。身體輕便。氣
^pb力康強。安隱快樂。汝等亦當學一坐食。一坐
食已。無為無求。無有病痛。身體輕便。氣力康
強。安隱快樂。　尊者跋陀和利亦至再三從坐
而起。偏袒著衣。叉手向佛。白曰。世尊。我不堪
任於一坐食。所以者何。若我一坐食者。同不
^pb了事。懊惱心悔。世尊。是故我不堪任一坐食
也。　世尊復至再三告曰。跋陀和利。若我受請。
汝亦隨我。聽汝請食。持去一坐食。跋陀和利。
若如是者。快得生活。　尊者跋陀和利復至再
三白曰。世尊。如是我復不堪於一坐食。所以
^pb者何。若我一坐食者。同不了事。懊惱心悔。世
尊。是故我不堪任一坐食也。　爾時。世尊為比
丘眾施設一坐食戒。諸比丘眾皆奉學戒及
世尊境界諸微妙法。唯尊者跋陀和利說不
堪任。從坐起去。所以者何。不學具戒及世尊
^pb境界諸微妙法故。於是。尊者跋陀和利遂藏
一夏。不見世尊。所以者何。以不學具戒及世
尊境界諸微妙法故。　時。諸比丘為佛作衣。世
尊於舍衛國受夏坐訖。過三月已。補治衣竟。
攝衣持缽。當遊人間。尊者跋陀和利聞諸比
^pb丘為佛作衣。世尊於舍衛國受夏坐訖。過三
月已。補治衣竟。攝衣持缽。當遊人間。尊者跋
陀和利聞已。往詣諸比丘所。諸比丘遙見尊
者跋陀和利來。便作是語。賢者跋陀和利。汝
當知此為佛作衣。世尊於舍衛國受夏坐訖。

^pb過三月已。補治衣竟。攝衣持缽。當遊人間。跋
陀和利。當彼處善自守護。莫令後時致多煩
勞。　尊者跋陀和利聞此語已。即詣佛所。稽首
佛足。白曰。世尊。我實有過。我實有過。如愚如
癡。如不了。如不善。所以者何。世尊為比丘眾
^pb施設一坐食戒。諸比丘眾皆奉學戒及世尊
境界諸微妙法。唯我說不堪任。從坐起去。所
以者何。以不學具戒及世尊境界諸微妙法
故。世尊告曰。跋陀和利。汝於爾時不知眾多
比丘．比丘尼於舍衛國而受夏坐。彼知我．見
^pb我。有比丘名跋陀和利。世尊弟子。不學具戒
及世尊境界諸微妙法。跋陀和利。汝於爾時
不知如此耶。跋陀和利。汝於爾時不知眾多
優婆塞．優婆夷居舍衛國。彼知我．見我。有比
丘名跋陀和利。世尊弟子。不學具戒及
^pb世尊境界諸微妙法。跋陀和利。汝於爾時不
知如此耶。跋陀和利。汝於爾時不知眾多異
學沙門．梵志於舍衛國而受夏坐。彼知我．見
我。有比丘名跋陀和利。沙門瞿曇弟子。名德。
不學具戒及世尊境界諸微妙法。跋陀和利。
^pb汝於爾時不知如此耶。跋陀和利。若有比丘
俱解脫者。我語彼曰。汝來入泥。跋陀和利。於
意云何。我教彼比丘。彼比丘寧當可住而移
避耶。　尊者跋陀和利答曰。不也。　世尊告曰。跋
陀和利。若有比丘。設非俱解脫有慧解脫。設
^pb非慧解脫有身證者。設非身證有見到者。設
非見到有信解脫。設非信解脫有法行者。設
非法行有信行者。我語彼曰。汝來入泥。跋陀
和利。於意云何。我教彼比丘。彼比丘寧當可
住而移避耶。　尊者跋陀和利答曰。不也。　世尊
^pb告曰。跋陀和利。於意云何。汝於爾時得信行．
法行．信解脫．見到．身證．慧解脫．俱解脫耶。　尊
者跋陀和利答曰。不也。　世尊告曰。跋陀和利。
汝於爾時非如空屋耶。　於是。尊者跋陀和利
為世尊面呵責已。內懷憂慼。低頭默然。失辯
^pb無言。如有所伺。　於是。世尊面呵責尊者跋陀
和利已。復欲令歡喜。而告之曰。跋陀和利。汝
當爾時。於我無信法靖。無愛法靖。無靖法靖。
所以者何。我為比丘眾施設一坐食戒。諸比
丘眾皆奉學戒及世尊境界諸微妙法。唯汝
^pb說不堪任。從坐起去。所以者何。以不學具戒
及世尊境界諸微妙法故。　尊者跋陀和利白
曰。實爾。所以者何。世尊為比丘眾施設一坐
食戒。諸比丘眾皆奉學戒及世尊境界諸微
妙法。唯我說不堪任。從坐起去。所以者何。以
^pb不學具戒及世尊境界諸微妙法故。唯願世
尊受我過失。我見過已。當自悔過。從今護之。
不復更作。　世尊告曰。跋陀和利。如是汝實如
愚如癡。如不了．如不善。所以者何。我為比丘
眾施設一坐食戒。諸比丘眾皆奉學戒及世
^pb尊境界諸微妙法。唯汝說不堪任。從坐起去。
所以者何。以汝不學具戒及世尊境界諸微
妙法故。跋陀和利。若汝有過。見已自悔。從今
護之。不更作者。跋陀和利。如是則於聖法．律
中益而不損。若汝有過。見已自悔。從今護之。
^pb不更作者。跋陀和利。於意云何。若有比丘不
學具戒者。彼住無事處山林樹下。或居高巖
寂無音聲。遠離。無惡。無有人民。隨順燕坐。彼
住遠離處。修行精勤。得增上心。現法樂居。彼
住遠離處。修行精勤。安隱快樂。以誣謗世尊
^pb戒。及誣謗天諸智梵行者。亦誣謗自戒。彼誣
謗世尊戒。及誣謗天諸智梵行者。亦誣謗自
戒已。便不生歡悅。不生歡悅已。便不生喜。不
生喜已。便不止身。不止身已。便不覺樂。不覺
樂已。便心不定。跋陀和利。賢聖弟子心不定
^pb已。便不見如實．知如真。　跋陀和利。於意云何。
若有比丘學具戒者。彼住無事處山林樹下。
或居高巖寂無音聲。遠離。無惡。無有人民。隨
順法燕坐。彼住遠離處。修行精勤。得增上心。
現樂居。彼住遠離處。修行精勤。安隱快樂已。
^pb不誣謗世尊戒。不誣謗天諸智梵行者。亦不
誣謗自戒。彼不誣謗世尊戒。不誣謗天諸智
梵行者。亦不誣謗自戒已。便生歡悅。生歡悅
已。便生喜。生喜已。便止身。止身已。便覺樂。覺
樂已。便心定。　跋陀和利。賢聖弟子心定已。便
^pb見如實．知如真。見如實．知如真已。便離欲．離
惡不善之法。有覺．有觀。離生喜．樂。得初禪成
就遊。跋陀和利。是謂彼於爾時得第一增上
心。即於現法得安樂居。易不難得。樂住無怖。
安隱快樂。令昇涅槃。彼覺．觀已息。內靖．一心。
^pb無覺．無觀。定生喜．樂。得第二禪成就遊。跋陀
和利。是謂彼於爾時得第二增上心。即於現
法得安樂居。易不難得。樂住無怖。安隱快樂。
令昇涅槃。彼離於喜欲。捨無求遊。正念正智
而身覺樂。謂聖所說．聖所捨．念．樂住．室。得第
^pb三禪成就遊。跋陀和利。是謂彼於爾時得第
三增上心。即於現法得安樂居。易不難得。樂
住無怖。安隱快樂。令昇涅槃。彼樂滅．苦滅。喜．
憂本已滅。不苦不樂．捨．念．清淨。得第四禪成
就遊。跋陀和利。是謂彼於爾時得第四增上
心。
^pb即於現法得安樂居。易不難得。樂住無怖。安
隱快樂。令昇涅槃。　彼如是得定心清淨。無穢
無煩。柔軟善住。得不動心。覺憶宿命智通作
證。彼有行有相貌。憶本無量昔所經歷。謂一
生．二生．百生．千生．成劫．敗劫．無量成敗劫。彼
^pb眾生名某。彼昔更歷。我曾生彼。如是姓．如是
字．如是生．如是飲食．如是受苦樂．如是長壽．
如是久住．如是壽訖。此死生彼。彼死生此。我
生在此。如是姓．如是字．如是生．如是飲食．如
是受苦樂．如是長壽．如是久住．如是壽訖。跋
^pb陀和利。是謂彼於爾時得此第一明達。以本
無放逸。樂住遠離。修行精勤。謂無智滅而智
生。闇壞而明成。無明滅而明生。謂憶宿命智
作證明達。　彼如是得定心清淨。無穢無煩。柔
軟善住。得不動心。學於生死智通作證。彼以
^pb清淨天眼出過於人。見此眾生死時生時。好
色惡色。妙與不妙。往來善處及不善處。隨此
眾生之所作業。見其如真。若此眾生成就身
惡行。口．意惡行。誹謗聖人。邪見成就邪見業。
彼因緣此。身壞命終。必至惡處。生地獄中。若
^pb此眾生成就身妙行。口．意妙行。不誹謗聖人。
正見成就正見業。彼因緣此。身壞命終。必昇
善處。上生天中。跋陀和利。是謂彼於爾時得
第二明達。以本無放逸。樂住遠離。修行精勤。
無智滅而智生。闇壞而明成。無明滅而明生。
^pb謂生死智作證明達。　彼如是得定心清淨。無
穢無煩。柔軟善住。得不動心。學漏盡智通作
證。彼知此苦如真。知此苦習．知此苦滅．知此
苦滅道如真。知此漏如真。知此漏習．知此漏
滅．知此漏滅道如真。彼如是知．如是見。欲漏
^pb心解脫。有漏．無明漏心解脫。解脫已便知解
脫。生已盡。梵行已立。所作已辦。不更受有。知
如真。跋陀和利。是謂彼於爾時得第三明達。
以本無放逸。樂住遠離。修行精勤。無智滅而
智生。暗壞而明成。無明滅而明生。謂漏盡智
^pb作證明達。　於是。尊者跋陀和利即從坐起。偏
袒著衣。叉手向佛。白曰。世尊。何因何緣。諸比
丘等同犯於戒。或有苦治。或不苦治。　世尊答
曰。跋陀和利。或有比丘數數犯戒。因數數犯
戒故。為諸梵行訶所見聞從他疑者。彼為諸
^pb梵行訶所見聞從他疑已。便說異異論外餘
事。瞋恚憎嫉。發怒廣惡。觸嬈於眾。輕慢於眾。
作如是說。我今當作令眾歡喜而可意。作如
是意。跋陀和利。諸比丘便作是念。然此賢者
數數犯戒。因數數犯戒故。為諸梵行訶所
^pb見聞從他疑者。彼為諸梵行訶所見聞從他
疑已。便說異異論外餘事。瞋恚憎嫉。發怒廣
惡。觸嬈於眾。輕慢於眾。作如是說。我今當作
令眾歡喜而可意。見已作是語。諸尊。當觀令
久住。跋陀和利。諸比丘如是觀令久住。　或有
^pb比丘數數犯戒。因數數犯戒故。為諸梵行訶
所見聞從他疑者。彼為諸梵行訶所見聞從
他疑已。不說異異論外餘事。不瞋恚憎嫉。發
怒廣惡。不觸嬈眾。不輕慢眾。不如是說。我今
當作令眾歡喜而可意。不作如是意。跋陀和
^pb利。諸比丘便作是念。然此賢者數數犯戒。因
數數犯戒故。為諸梵行訶所見聞從他疑者。
彼為諸梵行訶所見聞從他疑已。不說異異
論外餘事。不瞋恚憎嫉。發怒廣惡。不觸嬈眾。
不輕慢眾。不如是說。我今當作令眾歡
^pb喜而可意。見已而作是語。諸尊。當觀令早滅。
跋陀和利。諸比丘如是觀令早滅。輕犯禁戒
亦復如是。　跋陀和利。或有比丘有信．有愛．有
靖。今此比丘有信．有愛．有靖。若我等苦治於
此賢者。今此賢者有信．有愛．有靖。因此必斷。
^pb我等寧可善共將護於此賢者。諸比丘便善
共將護。跋陀和利。譬若如人唯有一眼。彼諸
親屬為憐念愍傷。求利及饒益。求安隱快樂。
善共將護。莫令此人寒熱．飢渴．有病．有憂有
病憂。莫塵．莫煙．莫塵煙。所以者何。復恐此人
^pb失去一眼。是故親屬善將護之。跋陀和利。如
是比丘少信．少愛．少有靖。諸比丘等便作是
念。今此比丘少信．少愛．少有靖。若我等苦治
於此賢者。今此賢者少信．少愛．少有靖。因此
必斷。我等寧可善共將護於此賢者。是故諸
^pb比丘善共將護。猶如親屬護一眼人。　於是。尊
者跋陀和利即從坐起。偏袒著衣。叉手向佛。
白曰。世尊。何因何緣。昔日少施設戒。多有比
丘遵奉持者。何因何緣。世尊今日多施設戒。
少有比丘遵奉持者。　世尊答曰。跋陀和利。若
^pb比丘眾不得利者。眾便無喜好法。若眾得利
者。眾便生喜好法。生喜好法已。世尊欲斷此
喜好法故。便為弟子施設於戒。如是稱譽廣
大。上尊王所識知。大有福．多學問。跋陀和利。
若眾不多聞者。眾便不生喜好法。若眾多聞
^pb者。眾便生喜好法。眾生喜好法已。世尊欲斷
此喜好法故。便為弟子施設戒。跋陀和利。不
以斷現世漏故。為弟子施設戒。我以斷後世
漏故。為弟子施設戒。跋陀和利。是故我為弟
子斷漏故施設戒。至受我教。跋陀和利。我於
^pb昔時為諸比丘說清淨馬喻法。此中何所因。
汝憶不耶。　尊者跋陀和利白曰。世尊此中有
所因。所以者何。世尊為諸比丘施設一坐食
戒。諸比丘眾皆奉學戒及世尊境界諸微妙
法。唯我說不堪任。從坐起去。以不學具戒及
^pb世尊境界諸微妙法故。世尊。是謂此中有所
因。　世尊復告曰。跋陀和利。此中不但因是。跋
陀和利。若我為諸比丘當說清淨馬喻法者。
汝必不一心。不善恭敬。不思念聽。跋陀和利。
是謂此中更有因也。　於是。尊者跋陀和利即
^pb從坐起。偏袒著衣。叉手向佛。白曰。世尊。今正
是時。善逝。今正是時。若世尊為諸比丘說清
淨馬喻法者。諸比丘從世尊聞已。當善受持。
　世尊告曰。跋陀和利。猶如知御馬者得清淨
良馬。彼知御者先治其口。治其口已。則有不
樂
^pb於動轉。或欲或不欲。所以者何。以未曾治故。
跋陀和利。若清淨良馬從御者治。第一治得
成就彼御馬者。然復更治勒口．絆腳．絆腳．勒
口而令驅行。用令上閾。堪任王乘無上行。無
上息治諸支節。悉御令成。則有不樂於動轉。
^pb或欲或不欲。所以者何。以數數治故。跋陀和
利。若清淨良馬。彼御馬者數數治時得成就
者。彼於爾時調．善調。得無上調．得第一無上
調。無上行．得第一行。便中王乘。食於王粟。稱
說王馬。　跋陀和利。如是。若時賢良智人成就
^pb十無學法。無學正見。乃至無學正智者。彼於
爾時調．善調。得無上調．得第一無上調。無上
止．得第一止。除一切曲。除一切穢。除一切怖。
除一切癡。除一切諂。止一切塵。淨一切垢而
無所著。可敬可重。可奉可祠。一切天人良福
^pb田也。　佛說如是。尊者跋陀和利及諸比丘聞
佛所說。歡喜奉行。【■】跋陀和利經第三竟(四千
三百七字)。
^n195中阿含大品阿濕貝經第四(第五後誦)我聞
如是。　一時。佛遊迦尸國。與大比丘眾俱。遊在
^pb一處。告諸比丘。我日一食。日一食已。無為無
求。無有病痛。身體輕便。氣力康強。安隱快樂。
汝等亦應日一食。日一食已。無為無求。無有
病痛。身體輕便。氣力康強。安隱快樂。　爾時。世
尊為比丘眾施設日一食戒。諸比丘眾皆奉
^pb學戒及世尊境界諸微妙法。於是。世尊展轉
到迦羅賴。住迦羅賴北村尸攝和林。　爾時。迦
羅賴中有二比丘。一名阿濕貝。二名弗那婆
修。舊土地主．寺主．宗主。彼朝食．暮食．晝食．過
中食。彼朝食．暮食．晝食．過中食已。無為無求。
無有病痛。身體輕便。氣力康強。安隱快
^pb樂。眾多比丘聞已。往詣阿濕貝及弗那婆修
比丘所。而語彼曰。阿濕貝。弗那婆修。世尊遊
迦尸國。與大比丘眾俱。遊在一處。告諸比丘。
我日一食。日一食已。無為無求。無有病痛。身
體輕便。氣力康強。安隱快樂。汝等亦應日一
^pb食。日一食已。無為無求。無有病痛。身體輕便。
氣力康強。安隱快樂。爾時。世尊為比丘眾施
設日一食戒。諸比丘眾皆奉學戒及世尊境
界諸微妙法。阿濕貝。弗那婆修。汝等亦應日
一食。日一食已。無為無求。無有病痛。身體輕
^pb便。氣力康強。安隱快樂。汝等莫違世尊及比
丘眾。　阿濕貝．弗那婆修聞已。報曰。諸賢。我等
朝食．暮食．晝食．過中食。朝食．暮食．晝食．過中
食已。無為無求。無有病痛。身體輕便。氣力康
強。安隱快樂。我等何緣捨現而須待後。如是
^pb再三。　彼眾多比丘不能令阿濕貝及弗那婆
修除惡邪見。即從坐起。捨之而去。往詣佛所。
稽首佛足。卻住一面。白曰。世尊。此迦羅賴中
有二比丘。一名阿濕貝。二名弗那婆修。舊土
地主．寺主．宗主。彼朝食．暮食．晝食．過中食。彼
^pb朝食．暮食．晝食．過中食已。無為無求。無有病
痛。身體輕便。氣力康強。安隱快樂。世尊。我等
聞已。便往至阿濕貝及弗那婆修比丘所。而
語彼曰。阿濕貝。弗那婆修。世尊遊迦尸國。與
大比丘眾俱。遊在一處。告諸比丘。我日一食。
^pb日一食已。無為無求。無有病痛。身體輕便。氣
力康強。安隱快樂。汝等亦應日一食。日一食
已。無為無求。無有病痛。身體輕便。氣力康強。
安隱快樂。爾時。世尊為比丘眾施設日一食
戒。諸比丘眾皆奉學戒及世尊境界諸微妙
^pb法。阿濕貝。弗那婆修。汝等亦應日一食。日一
食已。無為無求。無有病痛。身體輕便。氣力康
強。安隱快樂。汝等莫違世尊及比丘眾。阿濕
貝．弗那婆修聞已。報我等曰。諸賢。我等朝食．
暮食．晝食．過中食。朝食．暮食．晝食．過中食已。
^pb無為無求。無有病痛。身體輕便。氣力康強。安
隱快樂。我等何緣捨現而須待後。如是再三。
世尊。如我等不能令阿濕貝．弗那婆修除惡
邪見。即從坐起。捨之而去。　世尊聞已。告一比
丘。汝往至阿濕貝．弗那婆修比丘所。語如是
^pb曰。阿濕貝。弗那婆修。世尊呼汝等。　一比丘聞
已。唯然世尊。即從坐起。稽首佛足。繞三匝而
去。至阿濕貝及弗那婆修比丘所。語如是曰。
阿濕貝。弗那婆修。世尊呼賢者等。阿濕貝．弗
那婆修聞已。即詣佛所。稽首佛足。卻坐一面。
　
^pb世尊問曰。阿濕貝。弗那婆修。眾多比丘實語
汝等。阿濕貝弗那婆修比丘。世尊遊迦尸國。
與大比丘眾俱。遊在一處。告諸比丘。我日一
食。日一食已。無為無求。無有病痛。身體輕便。
氣力康強。安隱快樂。汝等亦應日一食。日一
^pb食已。無為無求。無有病痛。身體輕便。氣力康
強。安隱快樂。爾時。世尊為比丘眾施設日一
食戒。諸比丘眾皆奉學戒及世尊境界諸微
妙法。阿濕貝。弗那婆修。汝等亦應日一食。日
一食已。無為無求。無有病痛。身體輕便。氣力
^pb康強。安隱快樂。汝等莫違世尊及比丘眾。　阿
濕貝。弗那婆修。汝等聞已。語諸比丘曰。諸賢。
我等朝食．暮食．晝食．過中食。朝食．暮食．晝食．
過中食已。無為無求。無有病痛。身體輕便。氣
力康強。安隱快樂。我等何緣捨現而須待後。

^pb如是再三。阿濕貝。弗那婆修。諸比丘不能令
汝捨惡邪見。即從坐起。捨之而去耶。　阿濕貝．
弗那婆修答曰。實爾。　世尊告曰。阿濕貝。弗那
婆修。汝等知說如是法。若有覺樂覺者。彼覺
樂覺已。惡不善法轉增。善法轉減。若有覺苦
^pb覺者。彼覺苦覺已。惡不善法轉減。善法轉增
耶。　阿濕貝．弗那婆修答曰。唯然。我等如是知
世尊說法。若有覺樂覺者。彼覺樂覺已。不善
法轉增。善法轉減。若有覺苦覺者。彼覺苦覺
已。不善法轉減。善法轉增。　世尊呵阿濕貝．弗
^pb那婆修比丘。汝等癡人。何由知我如是說法。
汝等癡人。從何口聞知如是說法。汝等癡人。
我不一向說。汝等一向受持。汝等癡人。為眾
多比丘語時。應如是如法答。我等未知。當問
諸比丘。　爾時。世尊告諸比丘。汝等亦如是知
我
^pb說法。若有覺樂覺者。彼覺樂覺已。不善法轉
增。善法轉減。若有覺苦覺者。彼覺苦覺已。不
善法轉減。善法轉增耶。　眾多比丘答曰。不也。
世尊。　世尊復問曰。汝等云何知我說法。　眾多
比丘答曰。世尊。我等如是知世尊說法。或有
^pb覺樂覺者。惡不善法轉增。善法轉減。或有覺
樂覺者。惡不善法轉減。善法轉增。或有覺苦
覺者。惡不善法轉增。善法轉減。或有覺苦覺
者。惡不善法轉減。善法轉增。世尊。我等如是
知世尊所說法。　世尊聞已。歎諸比丘曰。善哉。
^pb善哉。若汝如是說。或有覺樂覺者。惡不善法
轉增。善法轉減。或有覺樂覺者。惡不善法轉
減。善法轉增。或有覺苦覺者。惡不善法轉增。
善法轉減。或有覺苦覺者。惡不善法轉減。善
法轉增。所以者何。我亦如是說。或有覺樂覺
^pb者。惡不善法轉增。善法轉減。或有覺樂覺者。
惡不善法轉減。善法轉增。或有覺苦覺者。惡
不善法轉增。善法轉減。或有覺苦覺者。惡不
善法轉減。善法轉增。　若我不知如真。不見．不
解．不得．不正盡覺者。或有樂覺者。不善法轉
^pb增。善法轉減。我不應說斷樂覺。若我不知如
真。不見．不解．不得．不正盡覺者。或有樂覺者。
惡不善法轉減。善法轉增。我不應說修樂覺。
若我不知如真。不見．不解．不得．不正盡覺者。
或有苦覺者。惡不善法轉增。善法轉減。我不
^pb應說斷苦覺。若我不知如真。不見．不解．不得．
不正盡覺者。或有苦覺者。惡不善法轉減。善
法轉增。我不應說修苦覺。　若我知如真。見．解．
得．正盡覺者。或有樂覺者。惡不善法轉增。善
法轉減。是故我說斷樂覺。若我知如真。見．解．

^pb得．正盡覺者。或有樂覺。惡不善法轉減。善法
轉增。是故我說修樂覺。若我知如真。見．解．得．
正盡覺者。或有苦覺者。惡不善法轉增。善法
轉減。是故我說斷苦覺。若我知如真。見．解．得．
正盡覺者。或有苦覺者。惡不善法轉減。善法
^pb轉增。是故我說修苦覺。所以者何。我不說修
一切身樂。亦不說莫修一切身樂。我不說修
一切身苦。亦不說莫修一切身苦。我不說修
一切心樂。亦不說莫修一切心樂。我不說修
一切心苦。亦不說莫修一切心苦。　云何身樂
^pb我說不修。若修身樂。惡不善法轉增。善法轉
減者。如是身樂我說不修。云何身樂我說修
耶。若修身樂。惡不善法轉減。善法轉增者。如
是身樂我說修也。云何身苦我說不修。若修
身苦。惡不善法轉增。善法轉減者。如是身苦
我
^pb說不修。云何身苦我說修耶。若修身苦。惡不
善法轉減。善法轉增者。如是身苦我說修也。
云何心樂我說不修。若修心樂。惡不善法轉
增。善法轉減者。如是心樂我說不修。云何心
樂我說修耶。若修心樂。惡不善法轉減。善法
^pb轉增者。如是心樂我說修也。云何心苦我說
不修。若修心苦。惡不善法轉增。善法轉減者。
如是心苦我說不修。云何心苦我說修耶。若
修心苦。惡不善法轉減。善法轉增者。如是心
苦我說修也。彼可修法知如真。不可修法亦
^pb知如真。彼可修法知如真。不可修法亦知如
真已。不可修法便不修。可修法便修。不可修
法便不修。可修法便修已。便惡不善法轉減。
善法轉增。　我不說一切比丘行無放逸。亦復
不說一切比丘不行無放逸。云何比丘我說
^pb不行無放逸。若有比丘俱解脫者。云何比丘
有俱解脫。若有比丘八解脫身觸成就遊。已
慧見諸漏已盡已知。如是比丘有俱解脫。此
比丘我說不行無放逸。所以者何。此賢者本
已行無放逸。若此賢者本有放逸者。終無是
^pb處。是故我說此比丘不行無放逸。若有比丘
非俱解脫。有慧解脫者。云何比丘有慧解脫。
若有比丘八解脫身不觸成就遊。以慧見諸
漏已盡已知。如是比丘有慧解脫。此比丘我
說不行無放逸。所以者何。此賢者本已行無
^pb放逸。若此賢者本有放逸者。終無是處。是故
我說此比丘不行無放逸。此二比丘我說不
行無放逸。　云何比丘我為說行無放逸。若有
比丘非俱解脫。亦非慧解脫而有身證。云何
比丘而有身證。若有比丘八解脫身觸成
^pb就遊。不以慧見諸漏已盡已知。如是比丘而
有身證。此比丘我為說行無放逸。我見此比
丘行無放逸。為有何果。令我為此比丘說行
無放逸耶。或此比丘求於諸根。習善知識。行
隨順住止。諸漏已盡得無漏。心解脫．慧解脫。
^pb於現法中自知自覺自作證成就遊。生已盡。
梵行已立。所作已辦。不更受有。知如真。謂我
見此比丘行無放逸。有如是果。是故我為此
比丘說行無放逸。　若有比丘非俱解脫。非慧
解脫。亦非身證而有見到。云何比丘而有見
^pb到。若有比丘一向決定信佛．法．眾。隨所聞法。
便以慧增上觀．增上忍。如是比丘而有見到。
此比丘我說行無放逸。我見此比丘行無放
逸。為有何果。令我為此比丘說行無放逸耶。
或此比丘求於諸根。習善知識。行隨順住止。

^pb諸漏已盡得無漏。心解脫．慧解脫。於現法中
自知自覺自作證成就遊。生已盡。梵行已立。
所作已辦。不更受有。知如真。謂我見此比丘
行無放逸。有如是果。是故我為此比丘說行
無放逸。　若有比丘非俱解脫。非慧解脫。又非
^pb身證。亦非見到而有信解脫。云何比丘有信
解脫。若有比丘一向決定信佛．法．眾。隨所聞
法。以慧觀忍。不如見到。如是比丘有信解脫。
此比丘我為說行無放逸。我見此比丘行無
放逸。為有何果。令我為此比丘說行無放逸
^pb耶。或此比丘求於諸根。習善知識。行隨順住
止。諸漏已盡得無漏。心解脫．慧解脫。於現法
中自知自覺自作證成就遊。生已盡。梵行已
立。所作已辦。不更受有。知如真。謂我見此比
丘行無放逸。有如是果。是故我為此比丘
^pb說行無放逸。　若有比丘非俱解脫。非慧解脫。
又非身證。復非見倒。亦非信解脫而有法行。
云何比丘而有法行。若有比丘一向決定信
佛．法．眾。隨所聞法。便以慧增上觀．增上忍。如
是比丘而有法行。此比丘我為說行無放逸。
^pb我見此比丘行無放逸。為有何果。令我為此
比丘說行無放逸耶。或此比丘求於諸根。習
善知識。行隨順住止。於二果中必得一也。或
於現法得究竟智。若有餘者得阿那含。謂我
見此比丘行無放逸。有如是果。是故我為此
^pb比丘說行無放逸。　若有比丘非俱解脫。非慧
解脫。又非身證。復非見到。非信解脫。亦非法
行而有信行。云何比丘而有信行。若有比丘
一向決定信佛．法．眾。隨所聞法。以慧觀忍。不
如法行。如是比丘而有信行。此比丘我為說
^pb行無放逸。我見此比丘行無放逸。為有何果。
令我為此比丘說行無放逸耶。或此比丘求
於諸根。習善知識。行隨順住止。於二果中必
得一也。或於現法得究竟智。若有餘者得阿
那含。謂我見此比丘行無放逸。有如是果。是
^pb故我為此比丘說行無放逸此諸比丘我說
行無放逸。　我不說一切諸比丘得究竟智。亦
復不說一切諸比丘初得究竟智。然漸漸習
學趣跡。受教受訶。然後諸比丘得究竟智。此
諸比丘所得究竟智。云何漸漸習學趣跡。受
^pb教受訶。然後諸比丘得究竟智。此諸比丘所
得究竟智耶。或有信者便往詣。往詣已便奉
習。奉習已便一心聽法。一心聽法已便持法。
持法已便思惟。思惟已便平量。平量已便觀
察。賢聖弟子觀察已。身諦作證。慧增上觀。彼
作
^pb是念。此諦我未曾身作證。亦非慧增上觀。此
諦今身作證。以慧增上觀。如是漸漸習學趣
跡。受教受訶。然後諸比丘得究竟智。此諸比
丘所得究竟智。　於是。世尊告曰。阿濕貝。弗那
婆修。有法名四句。我欲為汝說。汝等欲知耶。
^pb　阿濕貝及弗那婆修白曰。世尊。我等是誰。何
由知法。　於是。世尊便作是念。此愚癡人。越過
於我此正法．律極大久遠。若有法．律師貪著
食．不離食者。彼弟子不應速行放逸。況復我
不貪著食．遠離於食。信弟子者應如是說。世
^pb尊是我師。我是世尊弟子。世尊為我說法。善
逝為我說法。令我長夜得義．得饒益安隱快
樂。　彼信弟子於世尊境界多有所作。於世尊
境界多所饒益。於世尊境界多有所行。入世
尊境界。止世尊境界者。若遊東方。必得安樂。

^pb無眾苦患。若遊南方．西方．北方者。必得安樂。
無眾苦患。若信弟子於世尊境界多有所作。
於世尊境界多所饒益。於世尊境界多有所
行。入世尊境界。止世尊境界者。我尚不說諸
善法住。況說衰退。但當晝夜增長善法而不
^pb衰退。若信弟子於世尊境界多有所作。於世
尊境界多所饒益。於世尊境界多有所行。入
世尊境界。止世尊境界者。於二果中必得一
也。或於現世得究竟智。或復有餘得阿那含。
佛說如是。彼諸比丘聞佛所說。歡喜奉行。【■】阿
^pb濕貝經第四竟(四千一百九十九字)。【○】【○】中阿含
經卷第五十一(八千五百六字)(第五後誦)
^juan52^pb

中阿含經卷第五十二【□】
　　　　東晉罽賓三藏瞿曇僧伽提婆譯
^n196大品周那經第五(第五後誦)我聞如是。　一時。
佛遊跋耆。在舍彌村。　爾時。沙彌周那於彼波
^pb和中而受夏坐。彼波和中有一尼揵。名曰親
子。在彼命終。終後不久。尼揵親子諸弟子等
各各破壞。不共和合。各說破壞。不和合事。鬥
訟相縛。相憎共諍。我知此法。汝不知也。汝知
何法。如我所知。我齊整。汝不齊整。我相應。汝
^pb不相應。應說前而說後。應說後而說前。我勝。
汝不如。我問汝事。汝不能答。我已伏汝。當復
更問。若汝動者。我重縛汝。更互憍驁。但求勝
說。而無訶者。尼揵親子若有在家白衣弟子。
彼皆厭患此尼揵親子諸弟子等。所以者何。
以其所說惡法．律故。非
^pb是出要。不趣正覺。亦非善逝之所說也。崩壞
無柱。無所依怙。彼所尊師。亦非如來．無所著．
等正覺也。於是。沙彌周那受夏坐訖。過三月
已。補治衣竟。攝衣持缽。往舍彌村。住舍彌村
北尸攝和林。沙彌周那往詣尊者阿難所。到
^pb已禮足。卻坐一面。尊者阿難問曰。賢者周那。
從何所來。何處夏坐。　沙彌周那答曰。尊者阿
難。我從波和來。於波和中而受夏坐。尊者阿
難。彼波和中有一尼揵。名曰親子。在彼命終。
終後不久。尼揵親子諸弟子等各各破壞。不
^pb共和合。各說破壞。不和合事。鬥訟相縛。相憎
共諍。我知此法。汝不知也。汝知何法。如我所
知。我齊整。汝不齊整。我相應。汝不相應。應說
前而說後。應說後而說前。我勝。汝不如。我問
汝事。汝不能答。我已伏汝。當復更問。若汝
^pb動者。我重縛汝。更互憍驁。但求勝說。而無訶
者。尼揵親子若有在家白衣弟子。彼皆厭患
此尼揵親子諸弟子等。所以者何。以其所說
惡法．律故。非是出要。不趣正覺。亦非善逝之
所說也。崩壞無柱。無所依怙。彼所尊師。亦非
^pb如來．無所著．等正覺也。　尊者阿難聞已。語曰。
賢者周那。得因此說。可往見佛。奉獻世尊。賢
者周那。今共詣佛。具向世尊而說此事。儻能
因此得從世尊聞異法也。　於是。尊者阿難與
沙彌周那俱往詣佛。稽首佛足。尊者阿難卻
^pb住一面。沙彌周那卻坐一面。　尊者阿難白曰。
世尊。今日沙彌周那來詣我所。稽首我足。卻
坐一面。我問曰。賢者周那。從何所來。何處夏
坐。沙彌周那即答我曰。尊者阿難。我從波和
來。於波和中而受夏坐。尊者阿難。彼波和中
^pb有一尼揵。名曰親子。在彼命終。終後不久。尼
揵親子諸弟子等各各破壞。不共和合。各說
破壞。不和合事。鬥訟相縛。相憎共諍。我知此
法。汝不知也。汝知何法。如我所知。我齊整。汝
不齊整。我相應。汝不相應。應說前而說後。應
^pb說後而說前。我勝。汝不如。我問汝事。汝不能
答。我已伏汝。當復更問。若汝動者。我重縛汝。
更互憍驁。但求勝說。而無訶者。尼揵親子若
有在家白衣弟子。彼皆厭患此尼揵親子諸
弟子等。所以者何。以其所說惡法．律故。非是
^pb出要。不趣正覺。亦非善逝之所說也。崩壞無
柱。無所依怙。彼所尊師。亦非如來．無所著．等
正覺也。　世尊。我聞此已。恐怖驚懼。舉身毛豎。
莫令有比丘於世尊去後而在眾中起如是
鬥諍。謂此鬥諍不益多人。多人有苦。非義
^pb非饒益。非安隱快樂。乃至天人生極苦患。世
尊。我見一比丘坐世尊前。至心敬重世尊。善
護善逝。世尊。我見此已。便作是念。若令此比
丘於世尊去後。而在眾中起如是鬥諍。謂此
鬥諍不益多人。多人有苦。非義非饒益。非安
^pb隱快樂。乃至天人生極苦患。　於是。世尊問曰。
阿難。汝見何等眾中有鬥諍者。謂此鬥諍不
益多人。多人有苦。非義非饒益。非安隱快樂。
乃至天人生極苦患耶。　尊者阿難答曰。世尊。
謂有鬥諍。因增上戒．增上心．增上觀。於其眾
^pb中生而生者。世尊。謂此鬥諍不益多人。多人
有苦。非義非饒益。非安隱快樂。乃至天人生
極苦患。　世尊告曰。阿難。此鬥諍甚少。謂因增
上戒．增上心．增上觀。阿難。若有鬥諍。因道因
道跡。於其眾中生而生者。阿難。謂此鬥諍不
益
^pb多人。多人有苦。非義非饒益。非安隱快樂。阿
難。汝見其中有二比丘。各各異意而起鬥諍。
是法．是非法。是律．是非律。是犯．是非犯。或輕．
或重。可悔．不可悔。可護．不可護。有餘．無餘。起．
不起。阿難。於意云何。若我法聚。自知自覺自
^pb作證。四念處．四正斷．四如意足．五根．五力．七
覺支．八支聖道。阿難。尼揵親子實非薩云若。
而自稱薩云若。阿難。若尼揵親子一切知．一
切見者。彼為弟子施設六諍本。謂可聞而止。
　於是。尊者阿難叉手向佛。白曰。世尊。今正是
^pb時。善逝。今正是時。若世尊為諸比丘說六諍
本者。諸比丘從世尊聞。當善受持。　世尊告曰。
阿難。諦聽。善思念之。我當為汝具分別說。　尊
者阿難白曰。唯然。當受教聽。　佛言。阿難。或有
一人瞋惱者結纏。阿難。謂人瞋惱者結纏。彼
^pb不敬師。不見法。不護戒。彼不敬師。不見法。不
護戒已。便於眾中起如是諍。謂此鬥諍不益
多人。多人有苦。非義非饒益。非安隱快樂。乃
至天人生極苦患。阿難。如是鬥諍。汝於內外
見而不盡者。為斷此諍故。汝當速求方便。學
^pb極精勤。正念正智。忍莫令退。阿難。猶人為火
燒頭．燒衣。急求方便。救頭．救衣。如是鬥諍。汝
於內外見而不盡者。為斷此諍故。汝當速求
方便。學極精勤。正念正智。忍莫令退。阿難。如
是鬥諍。汝於內外見盡者。汝當重護彼心。常
^pb無放逸。欲止此諍故。如是此諍。汝斷根本。阿
難。猶人為火燒頭．燒衣。急求方便。救頭．救衣。
如是鬥諍。汝於內外見盡者。汝當重護彼心。
常無放逸。欲止此諍故。如是此諍。汝斷根本。
如是不語結．慳．嫉．諂誑．無慚．無愧．惡欲．邪見．

^pb惡性不可制。　阿難。若有一人惡欲．邪見．惡性
不可制。彼不敬師。不見法。不護戒。彼不敬師。
不見法。不護戒已。便於眾中起如是諍。謂此
鬥諍不益多人。多人有苦。非義非饒益。非安
隱快樂。乃至天人生極苦患。阿難。如是鬥諍。
^pb汝於內外見而不盡者。為斷此諍故。汝當速
求方便。學極精勤。正念正智。忍莫令退。阿難。
猶人為火燒頭．燒衣。急求方便。救頭．救衣。如
是鬥諍。汝於內外見而不盡者。為斷此諍故。
汝當速求方便。學極精勤。正念正智。忍莫令
^pb退。阿難。如是鬥諍。汝於內外見盡者。汝當重
護彼心。常無放逸。欲止此諍故。如是此諍。汝
斷根本。阿難。猶人為火燒頭．燒衣。急求方便。
救頭．救衣。如是鬥諍。汝於內外見盡者。汝當
重護彼心。常無放逸。欲止此諍故。如是此諍。

^pb汝斷根本。　復次。阿難。有七止諍。一者應與面
前止諍律。二者應與憶止諍律。三者應與不
癡止諍律。四者應與自發露止諍律。五者應
與君止諍律。六者應與展轉止諍律。七者應
與如棄糞掃止諍律。阿難。云何應與面前止
^pb諍律。云何斷此諍。謂因面前止諍律也。阿難。
一人者一人教訶。護以法．律如尊師教。面前
令歡喜。一人者二人．一人者多人．一人者眾
教訶。護以法．律。如尊師教。面前令歡喜。二人
者二人教訶。護以法．律。如尊師教。面前令歡
^pb喜。二人者多人．二人者眾．二人者一人教訶。
護以法．律。如尊師教。面前令歡喜。多人者多
人教訶。護以法．律。如尊師教。面前令歡喜。多
人者眾．多人者一人．多人者二人教訶。護以
法．律。如尊師教。面前令歡喜。眾者眾教訶。護
^pb以法．律。如尊師教。面前令歡喜。眾者一人．眾
者二人．眾者多人教訶。護以法．律。如尊師教。
面前令歡喜。阿難。是謂應與面前止諍律。如
是斷此諍。謂因面前止諍律也。　阿難。云何應
與憶止諍律。云何斷此諍。謂因憶止諍律也。
^pb阿難。若有一人犯戒而不憶。諸比丘見已。便
語彼曰。汝曹犯戒而不自憶。汝應從眾求於
憶律。眾當共與賢者憶律。阿難。若處有眾和
集會者。彼比丘應詣。偏袒著衣。脫屣入眾。稽
首禮長老上尊比丘足。長跪叉手。白長老上
^pb尊比丘曰。諸尊。聽我曾犯戒而不憶。我今從
眾求於憶律。願眾和合與我憶律。阿難。為彼
比丘故。眾共和集。應與憶律。以法以律。如尊
師教。面前令歡喜。阿難。是謂應與憶止諍律。
如是斷此諍。謂因憶止諍律也。　阿難。云何應
^pb與不癡止諍律。云何斷此諍。謂因不癡止諍
律也。阿難。若有一人狂發而心顛倒。彼狂發
心顛倒已。多不淨行。非沙門法。不順法行而
說違犯。彼於後時還得本心。諸比丘見已。便
語彼曰。汝曹狂發而心顛倒。狂發心顛倒已。
^pb多不淨行。非沙門法。不順法行而說違犯。賢
者於後還得本心。賢者可從眾求不癡律。眾
當共與賢者不癡律。阿難。若處有眾和集會
者。彼比丘應詣。偏袒著衣。脫屣入眾。稽首禮
長老上尊比丘足。長跪叉手。白長老上尊比
^pb丘曰。諸尊。聽我曾狂發而心顛倒。狂發心顛
倒已。多不淨行。非沙門法。不順法行而說違
犯。我於後時還得本心。我今從眾求不癡律。
願眾和合與我不癡律。阿難。為彼比丘故。眾
共和集。應與不癡律。以法以律。如尊師教。面
^pb前令歡喜。阿難。是謂應與不癡止諍律。如是
斷此諍。謂因不癡止諍律也。　阿難。云何應與
自發露止諍律。云何斷此諍。謂因自發露止
諍律也。阿難。若有一人犯戒。或有語者。或不
語者。或有憶者。或不憶者。阿難。若處有眾和
^pb集會者。彼比丘應詣。偏袒著衣。脫屣入眾。稽
首禮長老上尊比丘足。長跪叉手。白長老上
尊比丘曰。諸尊。聽我犯某戒。我今向長老上
尊比丘至心發露。自說顯示。不敢覆藏。更善
護持。後不復作。阿難。諸比丘眾當問彼比丘
^pb曰。賢者自見所犯耶。彼應答曰。實自見所犯。
眾當語彼。更善護持。莫復作也。阿難。是謂應
與自發露止諍律。如是斷此諍。謂因自發露
止諍律也。　阿難。云何應與君止諍律。云何斷
此諍。謂因與君止諍律也。阿難。若有一人
^pb不知羞恥。不悔見聞。從他疑者惡欲。彼犯戒
已。稱一處知。稱一處見。稱一處知已。稱一處
見。稱一處見已。稱一處知。在眾中稱一處知。
在眾中稱一處見。稱一處知已。稱一處見。稱
一處見已。稱一處知。阿難。為彼比丘故。眾共
^pb和集。應與君律。君無道無理。君惡不善。所以
者何。謂君犯戒已。稱一處知。稱一處見。稱一
處知已。稱一處見。稱一處見已。稱一處知。在
眾中稱一處知。在眾中稱一處見。稱一處知
已。稱一處見。稱一處見已。稱一處知。阿難。是
^pb謂應與君止諍律。如是斷此諍。謂因與君止
諍律也。　阿難。云何應與展轉止諍律。云何斷
此諍。謂因展轉止諍律也。阿難。有二比丘於
其中間若干意起諍。謂是法．非法。是律．非律。
是犯．非犯。或輕．或重。可說．不可說。可護．不可
^pb護。有餘．無餘。可悔．不可悔。阿難。彼比丘猥處
止此諍。若猥處止者。此諍當言止。若猥處不
止者。此諍可白眾。若於眾中止者。此諍當言
止。若於眾中不止者。阿難。相近住者。於中若
有比丘持經．持律．持母者。此比丘共往至彼。
^pb說此諍事。若在道路止者。此諍當言止。若道
路不止者。此諍當復向眾說。若在眾止者。此
諍當言止。若在眾不止者。阿難。若多伴助者。
持經．持律．持母者。阿難。彼比丘應者止此諍。
以法以律。如尊師教。面前令歡喜。阿難。是謂
^pb應與展轉止諍律。如是斷此諍。謂因展轉止
諍律也。　阿難。云何應與如棄糞掃止諍律。云
何斷此諍。謂因如棄糞掃止諍律也。阿難。若
有住處諸比丘眾鬥訟憎嫉。相憎共諍。阿難。
彼諸比丘分立二部。分立二部已。若於一部
中
^pb有長老上尊者。或有次者。有宗主者。或有次
者。阿難。此比丘語彼比丘曰。諸賢。聽我等無
道無理。我等惡不善。所以者何。我等於此善
說法．律。至信．捨家．無家．學道。鬥訟憎嫉。相憎
共諍。諸賢。因此諍。我等犯戒者除偷羅柘。除
^pb家相應。我自為己。亦為彼諸賢故。今向賢至
心發露。自說顯示。不敢覆藏。更善護持。後不
復作。　阿難。若此部中無一比丘應者。阿難。此
比丘應往至彼第二部。到已稽首。禮長老上
尊比丘足。長跪叉手。白長老上尊比丘曰。諸
^pb尊。聽我等無道無理。我等惡不善。所以者何。
我等於此善說法．律。至信．捨家．無家．學道。鬥
訟憎嫉。相憎共諍。諸賢。因此諍。我等犯戒者
除偷羅柘。除家相應。我自為己。亦為彼諸賢
故。今向長老上尊至心發露。自說顯示。不
^pb敢覆藏。更善護持。後不復作。阿難。彼比丘當
語此比丘曰。賢者。汝自見犯戒耶。彼應答曰。
實自見所犯。彼當語此。更善護持。莫復作也。
第二部亦復如是。阿難。是謂應與如棄糞掃
止諍律。如是斷此諍。謂因如棄糞掃止諍律
^pb也。阿難。我今令汝說六慰勞法。諦聽。諦聽。善
思念之。　尊者阿難白曰。唯然。當受教聽。　佛言。
云何為六。慈身業。向諸梵行。法是慰勞法．愛
法．樂法。令愛令重。令奉令敬。令修令攝。得沙
門。得一心。得精進。得涅槃。慈口業。慈意業。若
^pb法利如法得。自所得飯食。至在缽中。如是利
分布。施諸梵行。是法慰勞法．愛法．樂法。令愛
令重。令奉令敬。令修令攝。得沙門。得一心。得
精進。得涅槃。若有戒不缺不穿。無穢無異。如
地不隨他。聖所稱譽。具足善受持如是戒分。

^pb布施諸梵行。是法慰勞法．愛法．樂法。令愛令
重。令奉令敬。令修令攝。得沙門。得一心。得精
進。得涅槃。若有聖見出要。明見深達。能正盡
苦。如是見分布。施諸梵行。是法慰勞法．愛法．
樂法。令愛令重。令奉令敬。令修令攝。得沙門。
^pb得一心。得精進。得涅槃。阿難。我向所說六慰
勞法者。因此故說。阿難。若汝等此六諍本止
絕斷者。及此七止諍。眾中起鬥諍。以如棄糞
掃止諍律止者。復行此六慰勞法。阿難。如是
汝於我去後共同和合。歡喜不諍。同一一心。
^pb同一一教。合一水乳。快樂遊行。如我在時。　佛
說如是。尊者阿難及諸比丘聞佛所說。歡喜
奉行。【■】周那經第五竟(四千二百三十字)。
^n197中阿含大品優婆離經第六(第五後誦)我聞
如是。　一時。佛遊瞻波。在恒伽池岸。　爾時。
^pb尊者優波離則於晡時。從燕坐起。往詣佛所。
稽首佛足。卻坐一面。白曰。世尊。若比丘眾共
和合。作異業．說異業者。是如法業．如律業耶。
　世尊答曰。不也。優婆離。　尊者優婆離復問曰。
世尊。若比丘眾共和合。應與面前律者而與
^pb憶律。應與憶律者而與面前律。是如法業．如
律業耶。　世尊答曰。不也。優婆離。　尊者優婆離
復問曰。世尊。若比丘眾共和合。應與憶律者
而與不癡律。應與不癡律者而與憶律。是如
法業．如律業耶。　世尊答曰。不也。優婆離。　尊者
^pb優婆離復問曰。世尊。若比丘眾共和合。應與
不癡律者而與自發露律。應與自發露律者
而與不癡律。是如法業．如律業耶。　世尊答曰。
不也。優婆離。　尊者優婆離復問曰。世尊。若比
丘眾共和合。應與自發露律者而與君律。應
^pb與君律者而與自發露律。是如法業．如律業
耶。世尊答曰。不也。優婆離。　尊者優婆離復問
曰。世尊。若比丘眾共和合。應與君者而責數。
應責數者而與君。是如法業．如律業耶。世尊
答曰。不也。優婆離。　尊者優婆離復問曰。世尊。
^pb若比丘眾共和合。應責數者而下置。應下置
者而責數。是如法業．如律業耶。世尊答曰。不
也。優婆離。　尊者優婆離復問曰。世尊。若比丘
眾共和合。應下置者而舉。應舉者而下置。是
如法業．如律業耶。　世尊答曰。不也。優婆離。　尊
^pb者優婆離復問曰。世尊。若比丘眾共和合。應
舉者而擯。應擯者而舉。是如法業．如律業耶。
　世尊答曰。不也。優婆離。　尊者優婆離復問曰。
世尊。若比丘眾共和合。應擯者而與憶。應與
憶者而擯。是如法業．如律業耶。　世尊答曰。不
^pb也。優婆離。　尊者優婆離復問曰。世尊。若比丘
眾共和合。應與憶者而從根本治。應從根本
治者而與憶。是如法業．如律業耶。　世尊答曰。
不也。優婆離。　尊者優婆離復問曰。世尊。若比
丘眾共和合。應從根本治者而驅出。應驅出
^pb者而從根本治。是如法業．如律業耶。　世尊答
曰。不也。優婆離。　尊者優婆離復問曰。世尊。若
比丘眾共和合。應驅出者而行不慢。應行不
慢者而驅出。是如法業．如律業耶。世尊答曰。
不也。優婆離。　尊者優婆離復問曰。世尊。若比
^pb丘眾共和合。應行不慢者而治。應治者而行
不慢。是如法業．如律業耶。世尊答曰。不也。優
婆離。優婆離。若比丘眾共和合。作異業。說異
業者。是不如法業．不如律業。眾亦有罪。優婆
離。若比丘眾共和合。應與面前律而與憶律。

^pb應與憶律而與面前律者。是不如法業．不如
律業。眾亦有罪。優婆離。若比丘眾共和合。應
與憶律而與不癡律。應與不癡律而與憶律
者。是不如法業．不如律業。眾亦有罪。優婆離。
若比丘眾共和合。應與不癡律而與自發露
^pb律。應與自發露律而與不癡律者。是不如法
業．不如律業。眾亦有罪。　優婆離。若比丘眾共
和合。應與自發露律而與君律。應與君律而
與自發露律者。是不如法業．不如律業。眾亦
有罪。優婆離。若比丘眾共和合。應與君律而
^pb責數。應責數而與君律者。是不如法業．不如
律業。眾亦有罪。優婆離。若比丘眾共和合。應
責數而下置。應下置而責數者。是不如法業．
不如律業。眾亦有罪。優婆離。若比丘眾共和
合。應下置而舉。應舉而下置者。是不如法業．

^pb不如律業。眾亦有罪。　優婆離。若比丘眾共和
合。應舉而擯。應擯而舉者。是不如法業．不如
律業。眾亦有罪。優婆離。若比丘眾共和合。應
擯而與憶。應與憶而擯者。是不如法業．不如
律業。眾亦有罪。優婆離。若比丘眾共和合。應
^pb與憶而從根本治。應從根本治而與憶者。是
不如法業．不如律業。眾亦有罪。優婆離。若比
丘眾共和合。應從根本治而驅出。應驅出而
從根本治者。是不如法業．不如律業。眾亦有
罪。優婆離。若比丘眾共和合。應驅出而行不
^pb慢。應行不慢而驅出者。是不如法業．不如律
業。眾亦有罪。優婆離。若比丘眾共和合。應行
不慢而治。應治而行不慢者。是不如法業．不
如律業。眾亦有罪。優婆離。若比丘眾共和合。
隨所作業即說此業者。是如法業．如律業。眾
^pb亦無罪。優婆離。若比丘眾共和合。應與面前
律即與面前律。應與憶律即與憶律。應與不
癡律即與不癡律。應與自發露律即與自發
露律。應與君律即與君律。應責數即責數。應
下置即下置。應舉即舉。應擯即擯。應憶即憶。
^pb應從根本治即從根本治。應驅出即驅出。應
行不慢即行不慢。應治即治者。是如法業．如
律業。眾亦無罪。　優婆離。汝當學隨所作業即
說此業。應與面前律即與面前律。應與憶律
即與憶律。應與不癡律即與不癡律。應與自
^pb發露律即與自發露律。應與君律即與君律。
應責數即責數。應下置即下置。應舉即舉。應
擯即擯。應憶即憶。應從根本治即從根本治。
應驅出即驅出。應行不慢即行不慢。應治即
治者。優婆離。汝當如是學。　佛說如是。尊者優
^pb婆離及諸比丘聞佛所說。歡喜奉行。【■】優婆離
經第六竟(一千五百六十一字)。
^n198中阿含大品調御地經第七(第五後誦)我聞
如是。　一時。佛遊王舍城。在竹林迦蘭陀園。　爾
時。沙彌阿夷那和提亦遊王舍城。在無事處。
^pb住禪屋中。彼時王童子耆婆先那中後仿佯。
至沙彌阿夷那和提所。共相問訊。卻坐一面。
語曰。賢者阿奇舍那。欲有所問。聽我問耶。　沙
彌阿夷那和提告曰。賢王童子。欲問便問。我
聞當思。　王童子問曰。阿奇舍那。實比丘此法．
^pb律中不放逸。行精勤。得一心耶。　沙彌答曰。賢
王童子。實比丘此法．律中不放逸。行精勤。得
一心。　王童子復問曰。賢者阿奇舍那。汝當隨
所聞。汝隨所誦習者。盡向我說。如比丘此法．
律中不放逸。行精勤。得一心。　沙彌答曰。賢王
童子。我不堪任隨所聞法。隨所誦習。廣
^pb向汝說。如比丘此法．律中不放逸。行精勤。得
一心也。賢王童子。若我隨所聞法。隨所誦習。
向賢王童子說。如比丘此法．律中不放逸。行
精勤。得一心者。或賢王童子不知也。如是我
唐煩勞。　王童子語沙彌曰。賢者阿奇舍那。汝
^pb未為他所伏。以何意故而自退耶。賢者阿奇
舍那。如隨所聞法。隨所誦習。可向我說。如比
丘此法．律中不放逸。行精勤。得一心。若我知
者為善。若我不知者。我便不復更問諸法。於
是。沙彌阿夷那和提隨所聞法。隨所誦習。向
^pb王童子耆婆先那說。如比丘此法．律中不放
逸。行精勤。得一心。　於是。王童子耆婆先那語
曰。賢者阿奇舍那。若比丘此法．律中不放逸。
行精勤。得一心者。終無是處。說無是處已。即
從坐起。不辭而去。　王童子耆婆先那去後不
^pb久。於是。沙彌阿夷那和提往詣佛所。稽首作
禮。卻坐一面。與王童子耆婆先那所共論者。
盡向佛說。世尊聞已。告沙彌曰。阿奇舍那。止。
王童子耆婆先那云何得。行欲著欲。為欲愛
所食。為欲所燒。若地斷欲．斷欲愛．斷欲燒熱。
^pb無欲知．無欲見．無欲覺。此地王童子知者．見
者。終無是處。所以者何。阿奇舍那。王童子耆
婆先那常行欲也。　阿奇舍那。猶四調御。象調
御．馬調御．牛調御．人調御。於中二調御不可
調御。二調御可調御。阿奇舍那。於意云何。若
^pb此二調御不可調御。此未調．未調地．未調御
受御事者。終無是處。若此二調御可調御．善
調御。此調．未調地。御受御事者。必有是處。如
是。此阿奇舍那。止。王童子耆婆先那云何得。
行欲著欲。為欲愛所食。為欲所燒。若地斷欲．

^pb斷欲愛．斷欲煩熱。無欲知．無欲見．無欲覺。此
地王童子知者．見者。終無是處。所以者何。阿
奇舍那。王童子耆婆先那常行欲也。　阿奇舍
那。猶去村不遠。有大石山。無缺無穿。實而不
虛。堅固不動。都合為一。或有二人正欲見者。
^pb彼中一人速疾上山。第二人者依住山下。石
山上人見石山邊有好平地．園觀．林木．清泉．
華池．長流．河水。山上人見已。語山下人汝見
山邊有好平地．園觀．林木．清泉．華池．長流．河
水耶。山下人答曰。若我見山。彼邊有好平地．
^pb園觀．林木．清泉．華池．長流．河水者。終無是處。
於是。石山上人疾疾來下。捉山下人速疾將
上。於石山上。到已問曰。汝見山邊有好平地．
園觀．林木．清泉．華池．長流．河水耶。彼人答曰。
今始見也。復問彼人曰。汝本言見者。終無是
處。
^pb今復言見。為何謂耶。彼人答曰。我本為山之
所障礙。故不見耳。如是。阿奇舍那。止。王童子
耆婆先那云何得。行欲著欲。為欲愛所食。為
欲所燒。若地斷欲．斷欲愛．斷欲煩熱。無欲知．
無欲見．無欲覺。此地王童子知者．見者。終無
^pb是處。　阿奇舍那。昔者剎利頂生王有捕象師。
王告之曰。汝捕象師。為我捕取野象將來。得
已白我。時。捕象師受王教已。即乘王象往野
林中。彼捕象師在野林中見大野象。見已捉
繫。著王象項。彼時王象將野象出在於露地。
^pb彼捕象師還詣剎利頂生王所。白曰。天王。已
得野象。繫在露地。隨天王意。剎利頂生王聞
已告曰。善調象師。汝今可速調此野象。伏令
善調象。善調已。還來白我。於是善調象師受
王教已。持極大杖。著右肩上。往野象所。以杖
^pb著地。繫野象項。制樂野意。除野欲念。止野疲
勞。令樂村邑。習愛人間。善調象師先與飲食。
　阿奇舍那。若彼野象從調象師初受飲食。善
調象師便作是念。今此野象必得生活。所以
者何。此野大象初受飲食。若彼野象從調象
^pb師初受飲食者。善調象師則以柔軟可愛言
向。臥起．去來．取捨．屈申。若彼野象從調象師。
則以柔軟可愛言向。臥起．去來．取捨．屈申者。
如是野象隨調象師教。阿奇舍那。若彼野象
從調象師隨受教者。善調象師則縛前兩腳．
^pb後腳．兩䏶兩脅．尾脊．頭額．耳．牙。及縛其鼻。使人
捉鉤。騎其頭上。令眾多人持刀．楯．槊．鉾．戟．斧．
鉞而在前立。善調象師手執鋒鉾。在野象前
而作是語。我今治汝。令不移動。治汝勿動搖。
若彼野象從調象師治不移動時。不舉前
^pb腳。亦不動後腳。兩䏶兩脅．尾脊．頭額．耳．牙及鼻
皆不動搖。如是野象隨調象師住不移動。　阿
奇舍那。若彼野象隨調象師不移動者。彼於
爾時忍刀．楯．槊．鉾．戟．斧．鉞．喚呼高聲。若嘯吹
螺．擊鼓．椎鐘。皆能堪忍。若彼野象能堪忍者。
^pb彼於爾時調御．善調御。得上調御．得最上調
御。上速疾．無上速疾。可中王乘。受食王廩。稱
說王象。　如是。阿奇舍那。若時如來出世。無所
著．等正覺．明行成為．善逝．世間解．無上士．道
法御．天人師。號佛眾祐。彼於此世。天及魔．梵．
^pb沙門．梵志。從人至天。自知自覺。自作證成就
遊。彼說法初妙．中妙．竟亦妙。有義有文。具足
清淨。顯現梵行。彼所說法。居士子聞。居士子
聞已。得信如來所說法。彼得信已。剃除鬚髮。
著袈裟衣。至信．捨家．無家．學道。阿奇舍那。
^pb爾時聖弟子出在露地。猶王野象。如是野象
貪欲樂著者。謂在林中。阿奇舍那。如是天及
人貪欲樂著。謂在五欲。色．聲．香．味．觸。如來初
始御彼比丘。汝當護身及命清淨。當護口．意
及命清淨。　若聖弟子護身及命清淨。護口．意
^pb及命清淨者。如來復調御比丘。汝當觀內身
如身。乃至觀覺．心．法如法。若聖弟子觀內身
如身。乃至觀覺．心．法如法者。此四念處。謂在
賢聖弟子心中。繫縛其心。制樂家意。除家欲
念。止家疲勞。令樂正法。修習聖戒。阿奇舍那。
^pb猶調象師受剎利頂生王教已。持極大杖。著
右肩上。往野象所。以杖著地。繫野象頸。制樂
野意。除野欲念。止野疲勞。令樂村邑。習愛人
間。如是。阿奇舍那。此四念處。謂在賢聖弟子
心中。繫縛其心。制樂家意。除家欲念。止家疲
^pb勞。令樂正法。修習聖戒。　若聖弟子觀內身如
身。乃至觀覺．心．法如法。彼如來復更調御比
丘。汝當觀內身如身。莫念欲相應念乃至觀
覺．心．法如法。莫念非法相應念。若聖弟子觀
內身如身。不念欲相應念。乃至觀覺．心．法如
^pb法。不念非法相應念者。如是聖弟子隨如來
教。阿奇舍那。猶如野象從調象師。則以柔軟
可愛言向。臥起．去來．取捨．屈伸者。如是野象
隨調象師教。如是。阿奇舍那。若聖弟子觀內
身如身。不念欲相應念。乃至觀覺．心．法如法。
^pb不念非法相應念。如是聖弟子隨如來教。　若
聖弟子隨如來教者。如來復更調御比丘。汝
當離欲．離惡不善之法。至得第四禪成就遊。
若聖弟子離欲．離惡不善之法。至得第四禪
成就遊者。如是聖弟子則隨如來住不移動。

^pb阿奇舍那。猶如野象從調象師治不移動時。
不舉前腳。亦不動後腳。兩䏶兩脅．尾脊．頭額．耳．
牙及鼻皆不動搖。如是野象隨調象師住不
移動。如是。阿奇舍那。若聖弟子離欲．離惡不
善之法。至得第四禪成就遊者。如是聖弟子
^pb則隨如來住不移動。　若聖弟子隨如來住不
移動者。彼於爾時則能堪忍飢渴．寒熱．蚊虻．
蠅蚤．風日所逼。惡聲．捶杖亦能忍之。身遇諸
疾極為苦痛。至命欲絕。諸不可樂皆能堪耐。
阿奇舍那。猶如野象隨調象師住不移動。彼
^pb於爾時忍刀．楯．槊．鉾．戟．斧．鉞．喚呼高聲。若嘯
吹螺．擊鼓．椎鐘。皆能堪忍。如是。阿奇舍那。若
聖弟子隨如來住不移動者。彼於爾時則能
堪忍飢渴．寒熱．蚊虻．蠅蚤．風日所逼。惡聲．捶
杖亦能忍之。身遇諸疾極為苦痛。至命
^pb欲絕。諸不可樂皆能堪耐。　阿奇舍那。若聖弟
子隨如來能堪忍者。彼於爾時調御．善調御。
得上調御．最上調御。得上息．最上息。除諸曲
惡．恐怖．愚癡及諛諂。清淨止塵。無垢無穢。可
呼可請。可敬可重。實可供養。為一切天人良
^pb福田也。阿奇舍那。猶如野象能堪忍者。彼於
爾時調御．善調御。得上調御．得最上調御。上
速疾．無上速疾。可中王乘。受食王廩。稱說王
象。如是。阿奇舍那。若聖弟子隨如來能堪忍
者。彼於爾時調御．善調御。得上調御．最上調
^pb御。得上息。最上息。除諸曲惡．恐怖．愚癡及諛
諂。清淨止塵。無垢無穢。可呼可請。可敬可重。
實可供養。為一切天人良福田也。　阿奇舍那。
少野象不調御死者。說不調御死。中．老野象
不調御死者。說不調御死。阿奇舍那。少聖弟
^pb子不調御命終者。說不調御命終。中．老聖弟
子不調御命終者。說不調御命終。阿奇舍那。
少野象善調御死者。說善調御死。中．老野象
善調死者。說善調御死。阿奇舍那。少聖弟子
善調御命終者。說善調御命終。中．老聖弟子
^pb善調御命終者。說善調御命終。　佛說如是。沙
彌阿夷那和提及諸比丘聞佛所說。歡喜奉
行。【■】調御地經第七竟(二千八百九十一字)。【○】中
阿含經卷第五十二(八千六百八十二字)(第
五後誦)
^juan53^pb

中阿含經卷第五十三【□】
　　　　東晉罽賓三藏瞿曇僧伽提婆譯
^n199大品癡慧地經第八(第五後誦)我聞如是。　一
時。佛遊舍衛國。在勝林給孤獨園。　爾時。世尊
^pb告諸比丘。我今為汝說愚癡法．智慧法。諦聽。
諦聽。善思念之。時。諸比丘受教而聽。　佛言。云
何愚癡法。愚癡人有三相愚癡標．愚癡像。謂
成就愚癡人說愚癡也。云何為三。愚癡人思
惡思．說惡說．作惡作。是以愚癡人說愚癡也。
^pb若愚癡人不思惡思。不說惡說。不作惡作者。
不應愚癡人說愚癡也。以愚癡人思惡思．說
惡說．作惡作故。是以愚癡人說愚癡也。彼愚
癡人於現法中。身心則受三種憂苦。云何愚
癡人身心則受三種憂苦耶。愚癡人者。或有
所行。或聚會坐。或在道巷。或在
^pb市中。或四衢頭。說愚癡人相應事也。愚癡人
者。殺生．不與取．行邪婬．妄言。乃至邪見。及成
就餘無量惡不善之法。若成就無量惡不善
法者。他人見已。便說其惡。彼愚癡人聞已。便
作是念。若成就無量惡不善之法。他人見已。
^pb說其惡者。我亦有是無量惡不善之法。若他
知者。亦當說我惡。是謂愚癡人於現法中。身
心則受第一憂苦。　復次。彼愚癡人又見王人
收捉罪人。種種苦治。謂截手．截足。并截手足。
截耳．截鼻。并截耳鼻。或臠臠割。拔鬚．拔髮。或
^pb拔鬚髮。或著檻中衣裹火燒。或以沙壅草纏
火爇。或內鐵驢腹中。或著鐵豬口中。或置鐵
虎口中燒。或安銅釜中。或著鐵釜中煮。或段
段截。或利叉刺。或以鉤鉤。或臥鐵床以沸油
澆。或坐鐵臼以鐵杵擣。或毒龍蜇。或以鞭鞭。

^pb或以杖撾。或以棒打。或活貫標頭。或梟其首。
彼愚癡人見已。便作是念。若成就無量惡不
善法者。王知捉已。如是考治。我亦有是無量
惡不善之法。若王知者。亦當苦治考我如是。
是謂愚癡人於現法中。身心則受第二憂苦。
^pb復次。彼愚癡人行身惡行。行意惡行。彼若時
疾病受苦。或坐臥床。或坐臥榻。或坐臥地。身
生極苦甚苦。乃至命欲斷。彼所有身惡行。口．
意惡行。彼於爾時懸向在上。猶如晡時。日下
高山。影懸向在地。如是彼所有身惡行。口．意
^pb惡行。彼於爾時懸向在上。彼作是念。此是我
身惡行。口．意惡行。懸向在上。我於本時不作
福．多作惡。若有處作惡者。凶暴作無理事。不
作福．不作善．不作恐怖。所歸命．所依怙。我至
彼惡處。從是生悔。生悔已。不賢死。不善命
^pb終。是謂愚癡人於現法中。身心則受第三憂
苦。復次。彼愚癡人行身惡行。行口．意惡行。彼
行身惡行。行口．意惡行已。因此緣此。身壞命
終。必至惡處。生地獄中。既生彼已。受於苦報。
一向不可愛．不可樂．意不可念。若作是說。一
^pb向不可愛．不可樂．意不可念者。是說地獄。所
以者何。彼地獄者。一向不可愛．不可樂．意不
可念。　爾時。有一比丘即從坐起。偏袒著衣。叉
手向佛。白曰。世尊。地獄苦云何。　世尊答曰。比
丘。地獄不可盡說。所謂地獄苦。比丘。但地獄
^pb苦唯有苦。　比丘復問曰。世尊。可得以喻現其
義也。　世尊答曰。亦可以喻現其義也。比丘。猶
如王人收賊。送詣剎利頂生王所。白曰。天王。
此賊人有罪。願天王治。剎利頂生王告曰。汝
等將
^pb去治此人罪。朝以百矛刺。王人受教。便將去
治。朝以百矛刺。彼人故活。剎利頂生王問曰。
彼人云何。王人答曰。天王。彼人故活。剎利頂
生王復告曰。汝等去。日中復以百矛刺。王人
受教。日中復以百矛刺。彼人故活。剎利頂生
^pb王復問曰。彼人云何。王人答曰。天王。彼人故
活。剎利頂生王復告曰。汝等去。日西復以百
矛刺。王人受教。日西復以百矛刺。彼人故活。
然彼人身一切穿決破碎壞盡。無一處完。至
如錢孔。剎利頂生王復問曰。彼人云何。王人
^pb答曰。天王。彼人故活。然彼身一切穿決破碎
壞盡。無一處完。至如錢孔。比丘。於意云何。若
彼人一日被三百矛刺。彼人因是身心受惱
極憂苦耶。　比丘答曰。世尊。被一矛刺。尚受極
苦。況復一日受三百矛刺。彼人身心豈不受
惱極憂苦也。　於是。世尊手取石子。猶如小
^pb豆。告曰。比丘。汝見我手取此石子。如小豆耶。
　比丘答曰。見也。世尊。　世尊復問曰。比丘。於意
云何。我取石子。猶如小豆。比雪山王。何者為
大。　比丘答曰。世尊手取石子。猶如小豆。比雪
山王。百倍．千倍．百千萬倍。終不相及。不可數．
^pb不可算。不可譬喻．不可比方。但雪山王極大
甚大。　世尊告曰。比丘。若我取石子。猶如小豆。
比雪山王。百倍．千倍．百千萬倍。終不相及。不
可數．不可算。不可譬喻．不可比方。但雪山王
極大甚大。如是。比丘。若此人一日被三百矛
^pb刺。彼因緣此。身心受惱極重憂苦。比地獄苦。
百倍．千倍．百千萬倍。終不相及。不可數．不可
算。不可譬喻．不可比方。但地獄中極苦甚苦。
　比丘。云何地獄苦。眾生生地獄中。既生彼已。
獄卒手捉。則以鐵斧洞然俱熾。斫治其身。或
^pb作八楞。或為六楞。或為四方。或令團圓。或高
或下。或好或惡。彼如是考治苦痛逼迫。歲數
甚多。乃至百千。受無量苦。極重甚苦。終不得
死。要當至惡不善業盡。是謂地獄苦。比丘。云
何地獄苦。眾生生地獄中。既生彼已。獄卒手
^pb捉。則以鐵釿洞然俱熾。斫治其身。或作八楞。
或為六楞。或為四方。或令團圓。或高或下。或
好或惡。彼如是考治苦痛逼迫。歲數甚多。乃
至百千。受無量苦。極重甚苦。終不得死。要當
至惡不善業盡。是謂地獄苦。　比丘。云何地獄
^pb苦。眾生生地獄中。既生彼已。獄卒手捉。則以
鐵槍洞然俱熾。強令坐上。便以鐵鉗鉗開其
口。則以鐵丸洞然俱熾。著其口中。燒脣燒舌。
燒齗燒咽。燒心燒胃。從身下出。彼如是考治
苦痛逼迫。歲數甚多。乃至百千。受無量苦。極
^pb重甚苦。終不得死。要當至惡不善業盡。是謂
地獄苦。比丘。云何地獄苦。眾生生地獄中。既
生彼已。獄卒手捉。則以鐵鏘洞然俱熾。令強
坐上。便以鐵鉗鉗開其口。則以融銅灌其口
中。燒脣燒舌。燒齗燒咽。燒心燒胃。從身下出。
^pb彼如是考治苦痛逼迫。歲數甚多。乃至百千。
受無量苦。極重甚苦。終不得死。要當至惡不
善業盡。是謂地獄苦。　比丘。云何地獄苦。眾生
生地獄中。既生彼已。獄卒手捉。則以鐵地洞
然俱熾。令仰向臥。挓五縛治。兩手兩足以鐵
^pb釘釘。以一鐵釘別釘其腹。彼如是考治苦痛
逼迫。歲數甚多。乃至百千。受無量苦。極重甚
苦。終不得死。要當至惡不善業盡。是謂地獄
苦。比丘。云何地獄苦。眾生生地獄中。既生彼
已。獄卒手捉。則以鐵地洞然俱熾。令其伏地。

^pb從口出舌。以百釘張無皺無縮。猶如牛皮以
百釘張無皺無縮。如是眾生生地獄中。既生
彼已。獄卒手捉。則以鐵地洞然俱熾。令其伏
地。從口出舌。以百釘張無皺無縮。彼如是考
治者苦痛逼迫。歲數甚多。乃至百千。受無量
^pb苦。極重甚苦。終不得死。要當至惡不善業盡。
是謂地獄苦。　比丘。云何地獄苦。眾生生地獄
中。既生彼已。獄卒以手捉其頭皮剝下至足。
從足剝皮上至其頭。則以鐵車洞然俱熾。以
縛著車。便於鐵地洞然俱熾。牽挽往來。彼如
^pb是考治苦痛逼迫。歲數甚多。乃至百千。受無
量苦。極重甚苦。終不得死。要當至惡不善業
盡。是謂地獄苦。比丘。云何地獄苦。眾生生地
獄中。既生彼已。獄卒以火洞然俱熾。使揚撲
地。復使手取。自灌其身。彼如是考治苦痛逼
迫。
^pb歲數甚多。乃至百千。受無量苦。極重甚苦。終
不得死。要當至惡不善業盡。是謂地獄苦。　比
丘。云何地獄苦。眾生生地獄中。既生彼已。獄
卒以火山洞然俱熾。令其上下。彼若下足。其
皮肉血即便燒盡。若舉足時。其皮肉血還生
^pb如故。彼如是考治苦痛逼迫。歲數甚多。乃至
百千。受無量苦。極重甚苦。終不得死。要當至
惡不善業盡。是謂地獄苦。比丘。云何地獄苦。
眾生生地獄中。既生彼已。獄卒手捉。以大鐵
釜洞然俱熾。倒舉其身。足上頭下。以著釜中。
^pb彼於其中。或上或下。或至方維。自體沫出。還
煮其身。猶如大豆．小豆．蘊豆．苦豆．芥子著多
水釜中。下極然火。彼豆於中。或上或下。或至
方維。自沫纏煮。如是眾生生地獄中。既生彼
已。獄卒手捉。以大鐵釜洞然俱熾。倒舉其身。

^pb足上頭下。以著釜中。彼於其中。或上或下。或
至方維。自體沫出。還煮其身。彼如是考治苦
痛逼迫。歲數甚多。乃至百千。受無量苦。極重
甚苦。終不得死。要當至惡不善業盡。是謂地
獄苦。　比丘。云何地獄苦。彼地獄中有獄。名六
^pb更樂。若眾生生彼中。既生彼已。若眼見色。不
喜不可。非是喜可。意不潤愛。非是潤愛。意不
善樂。非是善樂。耳所聞聲．鼻所嗅香．舌所嘗
味．身所覺觸．意所知法。不喜不可。非是喜可。
意不潤愛。非是潤愛。意不善樂。非是善樂。是
^pb謂地獄苦。比丘。我為汝等無量方便說彼地
獄。說地獄事。然此地獄苦不可具說。但地獄
唯有苦。比丘。若愚癡人或時從地獄出。生畜
生者。畜生亦甚苦。　比丘。云何畜生苦。若眾生
生畜生中。謂彼闇冥中生。闇冥中長。闇冥中
^pb死。彼為云何。謂地生蟲。愚癡人者。以本時貪
著食味。行身惡行。行口．意惡行。彼行身惡行。
行口．意惡行已。因此緣此。身壞命終。生畜生
中。謂闇冥中生。闇冥中長。闇冥中死。是謂畜
生苦。比丘。云何畜生苦。若眾生生畜生中。謂
^pb身中生。身中長。身中死。彼為云何。謂名瘡蟲。
愚癡人者。以本時貪著食味。行身惡行。行口．
意惡行。彼行身惡行。行口．意惡行已。因此緣
此。身壞命終。生畜生中。謂身中生。身中長。身
中死。是謂畜生苦。　比丘。云何畜生苦。若眾生
^pb生畜生中。謂水中生。水中長。水中死。彼為云
何。謂魚．摩竭魚．龜．鼉．婆留尼．提鼻．提鼻伽羅．
提鼻伽羅。愚癡人者。以本時貪著食味。行身
惡行。行口．意惡行。彼行身惡行。行口．意惡行
已。因此緣此。身壞命終。生畜生中。謂水
^pb中生。水中長。水中死。是謂畜生苦。比丘。云何
畜生苦。若眾生生畜生中。謂齒齧者生草樹
木食。彼為云何。謂象．馬．駱駝．牛．驢．鹿．水牛及
豬。愚癡人者。以本時貪著食味。行身惡行。行
口．意惡行。彼行身惡行。行口．意惡行已。因此
^pb緣此。身壞命終。生畜生中。謂齒齧生草樹木
食。是謂畜生苦。　比丘。云何畜生苦。若眾生生
畜生中。謂彼聞人大小便氣。即走往趣彼。食
彼食。猶如男女聞飲食香。即便往趣彼。如是
說彼食彼食。如是。比丘。若眾生生畜生中。謂
^pb彼聞人大小便氣。即走往趣彼。食彼食。彼為
云何。謂雞．豬．狗．豺．烏．拘樓羅．拘稜迦。愚癡人
者。以本時貪著食味。行身惡行。行口．意惡行。
彼行身惡行。行口．意惡行已。因此緣此。身壞
命終。生畜生中。謂食屎不淨。是謂畜生苦。比
丘。
^pb我為汝等無量方便說彼畜生。說畜生事。然
此畜生苦不可具說。但畜生唯有苦。　比丘。若
愚癡人從畜生出。還生為人。極大甚難。所以
者何。彼畜生中不行仁義。不行禮法。不行妙
善。彼畜生者更相食噉。強者食弱。大者食小。
^pb比丘。猶如此地。滿其中水。有一瞎龜。壽命無
量百千之歲。彼水上有小輕木板。唯有一孔。
為風所吹。比丘。於意云何。彼瞎龜頭寧得入
此小輕木板一孔中耶。　比丘答曰。世尊。或可
得入。但久久甚難。　世尊告曰。比丘。或時瞎龜
^pb過百年已。從東方來而一舉頭。彼小木板唯
有一孔。為東風吹移至南方。或時瞎龜過百
年已。從南方來而一舉頭。彼一孔板為南風
吹移至西方。或時瞎龜過百年已。從西方來
而一舉頭。彼一孔板為西風吹移至北方。或
時
^pb瞎龜從北方來而一舉頭。彼一孔板為北風
吹隨至諸方。比丘。於意云何。彼瞎龜頭寧得
入此一孔板耶。　比丘答曰。世尊。或可得入。但
久久甚難。　比丘。如是彼愚癡人從畜生出。還
生為人。亦復甚難。所以者何。彼畜生中不行
^pb仁義。不行禮法。不行妙善。彼畜生者更相食
噉。強者食弱。大者食小。比丘。若愚癡人或時
從畜生出。還生為人。彼若有家。小姓下賤。弊
惡貧窮。少有飲食。謂得食甚難。彼為云何。謂
獄卒家．工師家．巧手家．陶師家。如是比餘下
^pb賤家。弊惡貧窮。少有飲食。謂得食甚難。生如
是家。既生彼已。或瞎或跛。或臂肘短。或身傴
曲。或用左手。惡色羊面。醜陋短壽。為他所使。
彼行身惡行。行口．意惡行。彼行身惡行。行口．
意惡行已。因此緣此。身壞命終。還至惡處。生
^pb地獄中。　猶如二人而共博戲。彼有一人始取
如是行。便失奴婢及失妻子。復取己身倒懸
煙屋中。彼作是念。我不食不飲。然我始取如
是行。便失奴婢及失妻子。復取己身倒懸煙
屋中。比丘。此行甚少。失奴婢．失妻子。復取己
^pb身倒懸煙屋中。比丘。謂此行所可行。行身惡
行。行口．意惡行。彼行身惡行。行口．意惡行已。
因此緣此。身壞命終。還至惡處。生地獄中。比
丘。此諸行最不可愛。實不可樂。非意所念。比
丘。非為具足說愚癡法耶。　比丘答曰。唯然。世
^pb尊。為具足說愚癡法也。　世尊告曰。云何智慧
法。彼智慧人有三相智慧標智慧像。謂成就
智慧人說智慧也。云何為三。智慧人者。思善
思．說善說．作善作。是以智慧人說智慧也。若
智慧人不思善思。不說善說。不作善作者。不
^pb應智慧人說智慧也。以智慧人思善思．說善
說．作善作故。是智慧人說智慧也。智慧人者。
於現法中。身心則受三種喜樂。云何智慧人
於現法中身心則受三種喜樂也。智慧人者。
或有所行。或聚會坐。或在道巷。或在市中。或
^pb四衢頭。說智慧人相應事也。智慧人者。斷殺．
離殺．不與取．邪婬．妄言。乃至斷邪見得正見。
及成就餘無量善法。若成就無量善法者。他
人見已。便稱譽之。彼智慧人聞已。便作是念。
若成就無量善法。他人見已稱譽者。我亦有
^pb是無量善法。若他知者。亦當稱譽我。是謂智
慧人於現法中。身心則受第一喜樂。復次。彼
智慧人又見王人種種治賊。謂截手．截足。并
截手足。截耳．截鼻。并截耳鼻。或臠臠割。拔鬚．
拔髮。或拔鬚髮。或著檻中衣裹火燒。或以
^pb沙壅草纏火爇。或內鐵驢腹中。或著鐵豬口
中。或置鐵虎口中燒。或安銅釜中。或著鐵釜
中煮。或段段截。或利叉刺。或以鉤鉤。或臥鐵
床以沸油澆。或坐鐵臼以鐵杵擣。或毒龍蜇。
或以鞭鞭。或以杖撾。或以棒打。或活貫摽頭。
^pb或梟其首。彼智慧人見已。便作是念。若成就
無量惡不善法者。王知捉已。如是考治。我無
是無量惡不善之法。若王知者。終不如是苦
治於我。是謂智慧人於現法中。身心則受第
二喜樂。　復次。彼智慧人行身妙行。行口．意妙
^pb行。彼若時疾病。或坐臥床。或坐臥榻。或坐臥
地。或身生極苦甚重苦。乃至命欲斷。彼所有
身妙行。口．意妙行。彼於爾時懸向在上。猶如
晡時。日下高山。影懸向在地。如是彼所有身
妙行。口．意妙行。彼於爾時懸向在上。彼作是
念。
^pb此是我身妙行。口．意妙行。懸向在上。我於本
時不作惡．多作福。若有處不作惡者。不凶暴。
不作無理事。作福．作善．作恐怖。所歸命．所依
怙。我至彼善處而不生悔。不生悔已。賢死善
命終。是謂智慧人於現法中。身心則受第三
^pb喜樂。　復次。彼智慧人行身妙行。行口．意妙行。
彼行身妙行。行口．意妙行已。因此緣此。身壞
命終。必昇善處。上生天中。既生彼已。受於樂
報。一向可愛．一向可樂而意可念。若作是念。
一向可愛．一向可樂而意可念者。是說善處。
^pb所以者何。彼善處者。一向可愛。一向可樂而
意可念。　爾時。有一比丘即從坐起。偏袒著衣。
叉手向佛。白曰。世尊。善處樂云何。　世尊答曰。
比丘。善處不可盡說。所謂善處樂。但善處唯
有樂。比丘復問曰。世尊。可得以喻現其義耶。
　
^pb世尊答曰。亦可以喻現其義也。猶如轉輪王
成就七寶．四種人如意足。比丘。於意云何。彼
轉輪王成就七寶．四種人如意足。彼因是身
心受極喜樂耶。　比丘答曰。世尊。成就一寶．一
人如意足。尚受極喜樂。況復轉輪王成就七
^pb寶．四種人如意足。非為受極喜樂耶。　於是。世
尊手取石子。猶如小豆。告曰。比丘。汝見我手
取此石子如小豆耶。　比丘答曰。見也。世尊。　世
尊復問曰。比丘。於意云何。我取石子。猶如小
豆。比雪山王。何者為大。　比丘答曰。世尊手取
^pb石子。猶如小豆。比雪山王。百倍．千倍．百千萬
倍。終不相及。不可數．不可算。不可譬喻．不可
比方。但雪山王極大甚大。　世尊告曰。比丘。若
我取石子。猶如小豆。比雪山王。百倍．千倍．百
千萬倍。終不相及。不可數．不可算。不可譬喻．

^pb不可比方。但雪山王極大甚大。如是。比丘。若
轉輪王成就七寶．四種人如意足。彼人身心
受極喜樂。比諸天樂。百倍．千倍．百千萬倍。終
不相及。不可數．不可算。不可譬喻．不可比方。
所謂善處樂但善處唯有樂。　比丘。云何善處
^pb樂。彼有善處。名六更樂。若眾生生彼中。既生
彼已。若眼見色。意所喜可。彼是喜可。意所潤
愛。彼是潤愛。意所善樂。彼是善樂。耳所聞聲．
鼻所嗅香．舌所嘗味．身所覺觸．意所知法。意
所喜可。彼是喜可。意所潤愛。彼是潤愛。意所
^pb善樂。彼是善樂。是謂善處樂。比丘。我為汝等
無量方便。說彼善處說善處事。然此善處樂
不可具說。但善處唯有樂。　比丘。若智慧人或
時從善處來。下生人間。若有家者。極大富樂。
錢財無量。多諸畜牧。封戶．食邑．米穀豐溢。及
^pb若干種諸生活具。彼為云何。謂剎利大長者
家．梵志大長者家．居士大長者家。及餘極大
富樂。錢財無量。多諸畜牧。封戶．食邑．米穀豐
溢。及若干種諸生活具。生如是家。端正可愛。
眾人敬順。極有名譽。有大威德。多人所愛。多
^pb人所念。彼行身妙行。行口．意妙行。彼行身妙
行。行口．意妙行已。因此緣此。身壞命終。還至
善處。生於天中。　猶如二人而共博戲。彼有一
人始求取如是行。多得錢財。彼作是念。我不
田作。然我始取如是行。多得錢財。比丘。此行
^pb甚少。謂多得錢財。比丘。謂此所行。行身妙行。
行口．意妙行。彼行身妙行。行口．意妙行已。因
此緣此。身壞命終。還至善處。生於天中。比丘。
此諸行。是行最可愛．最可樂．最可意所念。比
丘。非為具足說智慧人法耶。　比丘白曰。唯然。

^pb世尊。為具足說智慧人法。　世尊告曰。是謂愚
癡人法．智慧人法。汝等應當知愚癡人法．智
慧人法。知愚癡人法．智慧人法已。捨愚癡人
法。取智慧人法。當如是學。　佛說如是。彼諸比
丘聞佛所說。歡喜奉行。【■】癡慧地經第八竟(五
^pb千六百三十八字)。【○】【○】中阿含經卷第五十三(五
千六百三十八字)(第五後誦)
^juan54^pb

中阿含經卷第五十四【□】
　　　　東晉罽賓三藏瞿曇僧伽提婆譯
^n200大品阿梨吒經第九(第五後誦)我聞如是。　一
時。佛遊舍衛國。在勝林給孤獨園。　爾時。阿梨
^pb吒比丘本伽陀婆梨。生如是惡見。我知世尊
如是說法。行欲者無障礙。諸比丘聞已。往至
阿梨吒比丘所。問曰。阿梨吒。汝實如是說。我
知世尊如是說法。行欲者無障礙耶。　時。阿梨
吒答曰。諸賢。我實知世尊如是說法。行欲者
^pb無障礙。　諸比丘訶阿梨吒曰。汝莫作是說。莫
誣謗世尊。誣謗世尊者不善。世尊亦不如是
說。阿梨吒。欲有障礙。世尊無量方便說欲有
障礙。阿梨吒。汝可速捨此惡見也。　阿梨吒比
丘為諸比丘所訶已。如此惡見其強力執。而
一向說。此是真實。餘者虛妄。如
^pb是再三。　眾多比丘不能令阿梨吒比丘捨此
惡見。從坐起去。往詣佛所。稽首佛足。卻坐一
面。白曰。世尊。阿梨吒比丘生如是惡見。我知
世尊如是說法。行欲者無障礙。世尊。我等聞
已。往詣阿梨吒比丘所。問曰。阿梨吒。汝實如
^pb是說。我知世尊如是說法。行欲者無障礙耶。
阿梨吒比丘答我等曰。諸賢。我實知世尊如
是說法。行欲者無障礙。世尊。我等訶曰。阿梨
吒。汝莫作是說。莫誣謗世尊。誣謗世尊者不
善。世尊亦不如是說。阿梨吒。欲有障礙。世尊
^pb無量方便說欲有障礙。阿梨吒。汝可速捨此
惡見。我等訶已。如此惡見其強力執。而一向
說。此是真實。餘者虛妄。如是再三。世尊。如我
等不能令阿梨吒比丘捨此惡見。從坐起去。
　世尊聞已。告一比丘。汝往阿梨吒比丘所。作
^pb如是語。世尊呼汝。　於是。一比丘受世尊教。即
從坐起。稽首佛足。遶三匝而去。至阿梨吒比
丘所。即語彼曰。世尊呼汝。阿梨吒比丘即詣
佛所。稽首佛足。卻坐一面。　世尊問曰。阿梨吒。
實如是說。我知世尊如是說法。行欲者無障
^pb礙耶。　阿梨吒答曰。世尊。我實知世尊如是說
法。行欲者無障礙。　世尊訶曰。阿梨吒。汝云何
知我如是說法。汝從何口聞我如是說法。汝
愚癡人。我不一向說。汝一向說耶。汝愚癡人。
聞諸比丘共訶。汝時應如法答。我今當問諸
^pb比丘也。　於是。世尊問諸比丘。汝等亦如是知
我如是說法。行欲者無障礙耶。　時。諸比丘答
曰。不也。　世尊問曰。汝等云何知我說法。　諸比
丘答曰。我等知世尊如是說法。欲有障礙。世
尊說欲有障礙也。欲如骨鎖。世尊說欲如骨
^pb鎖也。欲如肉臠。世尊說欲如肉臠也。欲如把
炬。世尊說欲如把炬也。欲如火坑。世尊說欲
如火坑也。欲如毒蛇。世尊說欲如毒蛇也。欲
如夢。世尊說欲如夢也。欲如假借。世尊說欲
如假借也。欲如樹果。世尊說欲如樹果也。我
^pb等知世尊如是說法。　世尊歎曰。善哉。善哉。諸
比丘。汝等知我如是說法。所以者何。我亦如
是說。欲有障礙。我說欲有障礙。欲如骨鎖。我
說欲如骨鎖。欲如肉臠。我說欲如肉臠。欲如
把炬。我說欲如把炬。欲如火坑。我說欲如火
^pb坑。欲如毒蛇。我說欲如毒蛇。欲如夢。我說欲
如夢。欲如假借。我說欲如假借。欲如樹果。我
說欲如樹果。世尊歎曰。善哉。善哉。汝等知我
如是說法。然此阿梨吒愚癡之人。顛倒受解
義及文也。彼因自顛倒受解故。誣謗於我。為
^pb自傷害。有犯有罪。諸智梵行者所不喜也。而
得大罪。汝愚癡人。知有此惡不善處也。　於是。
阿梨吒比丘為世尊面訶責已。內懷憂慼。低
頭默然。失辯無言。如有所伺。　於是。世尊面訶
責數阿梨吒比丘已。告諸比丘。若我所說法
^pb盡具解義者。當如是受持。若我所說法不盡
具解義者。便當問我及諸智梵行者。所以者
何。或有癡人。顛倒受解義及文也。彼因自顛
倒受解故。如是如是知彼法。謂正經．歌詠．記
說．偈他．因緣．撰錄．本起．此說．生處．廣解．未曾
^pb有法及說義。彼諍知此義。不受解脫知此義。
彼所為知此法。不得此義。但受極苦。唐自疲
勞。所以者何。彼以顛倒受解法故。　譬若如人。
欲得捉蛇。便行求蛇。彼求蛇時。行野林間。見
極大蛇。便前以手捉其腰中。蛇迴舉頭。或蜇
^pb手足及餘支節。彼人所為求取捉蛇。不得此
義。但受極苦。唐自疲勞。所以者何。以不善解
取蛇法故。如是或有癡人。顛倒受解義及文
也。彼因自顛倒受解故。如是如是知彼法。謂
正經．歌詠．記說．偈他．因緣．撰錄．本起．此說．生
^pb處．廣解．未曾有法及說義。彼諍知此義。不受
解脫知此義。彼所為知此法。不得此義。但受
極苦。唐自疲勞。所以者何。彼以顛倒受解法
故。　或有族姓子。不顛倒善受解義及文。彼因
不顛倒善受解故。如是如是知彼法。謂正經．
^pb歌詠．記說．偈他．因緣．撰錄．本起．此說．生處．廣
解．未曾有法及說義。彼不諍知此義。唯受解
脫知此義。彼所為知此法。得此義。不受極苦。
亦不疲勞。所以者何。以不顛倒受解法故。　譬
若如人。欲得捉蛇。便行求蛇。彼求蛇時。手執
^pb鐵杖。行野林間。見極大蛇。先以鐵杖押彼蛇
頂手捉其頭。彼蛇雖反尾迴。或纏手足及餘
支節。然不能蜇。彼人所為求取捉蛇。而得此
義。不受極苦。亦不疲勞。所以者何。彼以善解
取蛇法故。如是或有族姓子。不顛倒善受解
^pb義及文。彼因不顛倒善受解故。如是如是知
彼法。謂正經．歌詠．記說．偈他．因緣．撰錄．本起．
此說．生處．廣解．未曾有法及說義。彼不諍知
此義。唯受解脫知此義。彼所為知此法。得此
義。不受極苦。亦不疲勞。所以者何。以不顛倒
^pb受解法故。我為汝等長夜說筏喻法。欲令棄
捨。不欲令受故。　云何我為汝等長夜說筏喻
法。欲令棄捨。不欲令受。猶如山水甚深極廣。
長流駛疾。多有所漂。其中無舡。亦無橋梁。或
有人來。而於彼岸有事欲度。彼求度時。而作
^pb是念。今此山水甚深極廣。長流駛疾。多有所
漂。其中無舡亦無橋梁而可度者。我於彼岸
有事欲度。當以何方便。令我安隱至彼岸耶。
復作是念。我今寧可於此岸邊收聚草木。縛
作椑筏。乘之而度。彼便岸邊收聚草木。縛作
^pb椑筏。乘之而度。安隱至彼。便作是念。今我此
筏多有所益。乘此筏已。令我安隱。從彼岸來。
度至此岸。我今寧可以著右肩或頭戴去。彼
便以筏著右肩上或頭戴去。於意云何。彼作
如是竟。能為筏有所益耶。　時。諸比丘答曰。不
^pb也。　世尊告曰。彼人云何為筏所作能有益耶。
彼人作是念。今我此筏多有所益。乘此筏已。
令我安隱。從彼岸來。度至此岸。我今寧可更
以此筏還著水中。或著岸邊而捨去耶。彼人
便以此筏還著水中。或著岸邊捨之而去。於
^pb意云何。彼作如是。為筏所作能有益耶。　時。諸
比丘答曰。益也。　世尊告曰。如是。我為汝等長
夜說筏喻法。欲令棄捨。不欲令受。若汝等知
我長夜說筏喻法者。當以捨是法。況非法耶。
復次。有六見處。云何為六。比丘者。所有色。過
^pb去．未來．現在。或內或外。或精或麤。或妙或不
妙。或近或遠。彼一切非我有。我非彼有。亦非
是神。如是慧觀。知其如真。所有覺．所有想．所
有此見非我有。我非彼有。我當無我。當不有。
彼一切非我有。我非彼有。亦非是神。如是慧
^pb觀。知其如真。所有此見。若見聞識知。所得所
觀。意所思念。從此世至彼世。從彼世至此世。
彼一切非我有。我非彼有。亦非是神。如是慧
觀。知其如真。所有此見。此是神。此是世。此是
我。我當後世有。常不變易。恒不磨滅法。彼一
^pb切非我有。我非彼有。亦非是神。如是慧觀。知
其如真。於是。有一比丘從坐而起。偏袒著衣。
叉手向佛。白曰。世尊。頗有因內有恐怖耶。　世
尊答曰。有也。　比丘復問曰。世尊。云何因內有
恐怖耶。　世尊答曰。比丘者。如是見．如是說。彼
^pb或昔時無。設有我不得。彼如是見．如是說。憂
慼煩勞。啼哭椎胸而發狂癡。比丘。如是因內
有恐怖也。　比丘歎世尊已。復問曰。世尊。頗有
因內無恐怖也。　世尊答曰。有也。　比丘復問曰。
世尊。云何因內無恐怖也。世尊答曰。比丘者。
^pb不如是見．不如是說。彼或昔時無。設有我不
得。彼不如是見．不如是說。不憂慼。不煩勞。不
啼哭。不椎胸。不發狂癡。比丘。如是因內無恐
怖也。　比丘歎世尊已。復問曰。世尊。頗有因外
有恐怖也。　世尊答曰。有也。　比丘復問曰。世尊。

^pb云何因外有恐怖也。　世尊答曰。比丘者。如是
見．如是說。此是神。此是世。此是我。我當後世
有。彼如是見．如是說。或遇如來。或遇如來弟
子。聰明智慧而善言語。成就智慧。彼或如來。
或如來弟子。滅一切自身故說法。捨離一切
^pb漏．一切我．我所作。滅慢使故說法。彼或如來。
或如來弟子。滅一切自身故說法。捨離一切
漏．一切我．我所作。滅慢使故說法時。憂慼煩
勞。啼哭椎胸而發狂癡。如是說。我斷壞不復
有。所以者何。彼比丘所謂長夜不可愛．不可
^pb樂．不可意念。比丘多行彼便憂慼煩勞。啼哭
椎胸而發狂癡。比丘。如是因外有恐怖也。　比
丘歎世尊已。復問曰。世尊。頗有因外無恐怖
耶。　世尊答曰。有也。　比丘復問曰。世尊。云何因
外無恐怖耶。　世尊答曰。比丘者。不如是見．不
^pb如是說。此是神。此是世。此是我。我當後世有。
彼不如是見．不如是說。或遇如來。或遇如來
弟子。聰明智慧而善言語。成就智慧。彼或如
來。或如來弟子。滅一切自身故說法。捨離一
切漏．一切我．我所作。滅慢使故說法。彼或如
^pb來。或如來弟子。滅一切自身故說法。捨離一
切漏．一切我．我所作。滅慢使故說法時。不憂
慼。不煩勞。不啼哭。不椎胸。不發狂癡。不如是
說。我斷壞不復有。所以者何。彼比丘所謂長
夜可愛．可樂．可意念。比丘多行彼便不憂慼。
^pb不煩勞。不啼哭。不椎胸。不發狂癡。比丘。如是
因外無恐怖也。　爾時。比丘歎世尊曰。善哉。善
哉。歎善哉已。聞佛所說。善受持誦。則便默然。
　於是。世尊歎諸比丘曰。善哉。善哉。比丘受如
是所可受。受已。不生憂慼。不煩勞。不啼哭。不
椎
^pb胸。不發狂癡。汝等見所受所可受。不生憂慼。
不煩勞。不啼哭。不椎胸。不發狂癡耶。　比丘答
曰。不也。世尊。　世尊歎曰。善哉。善哉。汝等依如
是見所可依。見已。不生憂慼。不煩勞。不啼哭。
不椎胸。不發狂癡。汝等見依如是見所可依。
^pb見已。不生憂慼。不煩勞。不啼哭。不椎胸。不發
狂癡耶。　比丘答曰。不也。世尊。　世尊歎曰。善哉。
善哉。汝等受如是身。所有身常住不變易．不
磨滅法。汝等見受如是身所可受身已。常住
不變易．不磨滅法耶。　比丘答曰。不也。世尊。　世
^pb尊歎曰。善哉。善哉。所謂因神故有我。無神見
無我。是為神．神所有。不可得．不可施設。及心
中有見處．結著．諸使亦不可得。不可施設。比
丘。非為具足說見及見所相續。猶如阿梨吒
比丘本為伽陀婆利耶。　比丘答曰。如是。世尊。

^pb為具足說見及見所相續。猶如阿梨吒比丘
本為伽陀婆梨。　復次。有六見處。云何為六。比
丘者。所有色。過去．未來．現在。或內或外。或精
或麤。或妙或不妙。或近或遠。彼一切非我有。
我非彼有。亦非是神。如是慧觀。知其如真。所
^pb有覺行．有想．所有此見。非我有。我非彼有。彼
當無我。當不有。彼一切非我有。我非彼有。亦
非是神。如是慧觀。知其如真。所有此見。若見
聞識知。所得所觀。意所思念。從此世至彼世。
從彼世至此世。彼一切非我有。我非彼有。亦
^pb非是神。如是慧觀。知其如真。所有此見。此是
神。此是世。此是我。我當後世有。常不變易。恒
不磨滅法。彼一切非我有。我非彼有。亦非是
神。如是慧觀。知其如真。　所有比丘。此六見處
不見是神。亦不見神所有。彼如是不見已。便
^pb不受此世。不受此世已。便無恐怖。因不恐怖
已。便得般涅槃。生已盡。梵行已立。所作已辦。
不更受有。知如真。是謂比丘度塹．過塹．破墎．
無門．聖智慧鏡。云何比丘度塹耶。無明塹已
盡已知。拔絕根本。打破不復當生。如是比丘
^pb得度塹也。云何比丘過塹耶。有愛已盡已知。
拔絕根本。打破不復當生。如是比丘得過塹
也。云何比丘破墎耶。無窮生死已盡已知。拔
絕根本。打破不復當生。如是比丘得破墎也。
云何比丘無門耶。五下分結已盡已知。拔絕
^pb根本。打破不復當生。如是比丘得無門也。云
何比丘聖智慧鏡。我慢已盡已知。拔絕根本。
打破不復當生。如是比丘聖智慧鏡。是謂比
丘度塹．過塹．破墎．無門．聖智慧鏡。　如是正解
脫如來。有因提羅及天伊沙那。有梵及眷屬。

^pb彼求不能得如來所依識。如來是梵。如來是
冷。如來不煩熱。如來是不異。我如是說。諸沙
門．梵志誣謗我。虛妄言不真實。沙門瞿曇御
無所施設。彼實有眾生。施設斷滅壞。若此中
無我不說。彼如來於現法中說無憂。若有他
^pb人罵詈如來。撾打如來。瞋恚責數者。如來因
彼處不瞋恚．不憎嫉。終無害心。若人罵詈如
來。撾打．瞋恚責數時。如來意云何。如來作是
念。若我本所作．本所造者。因彼致此言。然罵
詈如來。撾打．瞋恚責數者。如來作是意。若有
^pb他人恭敬如來。供養禮事尊重者。如來因此
不以為悅。不以為歡喜。心不以為樂。若他人
恭敬如來。供養禮事尊重者。如來意云何。如
來作是念。若我今所知所斷。因彼致此。若有
他人恭敬如來。供養禮事尊重者。如來作是
意。　於
^pb是。世尊告諸比丘。若有他人罵詈汝等。撾打．
瞋恚責數者。若有恭敬供養．禮事尊重者。汝
等因此亦當莫瞋恚憎嫉。莫起害心。亦莫歡
悅歡喜。亦莫心樂。所以者何。我等無神．無神
所有。猶如今此勝林門外燥草枯木。或有他
^pb人持去火燒。隨意所用。於意云何。彼燥草枯
木頗作是念。他人持我去火燒。隨意所用耶。
　諸比丘答曰。不也。世尊。　如是若有他人罵詈
汝等。撾打．瞋恚責數者。若有恭敬供養．禮事
尊重者。汝因此亦當莫瞋恚憎嫉。莫起害心。
^pb亦莫歡悅歡喜。亦莫心樂。所以者何。我等無
神．無神所有。有我法善說。發露廣布。無有空
缺。流布宣傳。乃至天人。如是我法善說。發露
廣布。無有空缺。流布宣傳。乃至天人。若正智
慧解脫命終者。彼不施設有無窮。我法善說。
發露
^pb廣布。無有空缺。流布宣傳。乃至天人。如是我
法善說。發露廣布。無有空缺。流布宣傳。乃至
天人。若有五下分結盡而命終者。生於彼間。
便般涅槃。得不退法。不還此世。　我法善說。發
露廣布。無有空缺。流布宣傳。乃至天人。如是
^pb我法善說。發露廣布。無有空缺。流布宣傳。乃
至天人。彼三結已盡。婬怒癡薄。得一往來天
上人間。一往來已。便得苦邊。我法善說。發露
廣布。無有空缺。流布宣傳。乃至天人。如是我
法善說。發露廣布。無有空缺。流布宣傳。乃至
^pb天人。彼三結已盡。得須陀洹。不墮惡法。定趣
正覺。極七往來天上人間。七往來已。便得苦
邊。我法善說。發露廣布。無有空缺。流布宣傳。
乃至天人。如是我法善說。發露廣布。無有空
缺。流布宣傳。乃至天人。若有信樂於我而命
^pb終者。皆生善處。如上有餘。　佛說如是。彼諸比
丘聞佛所說。歡喜奉行。【■】阿梨吒經第九竟(四
千五百七十字)。
^n201中阿含大品𠻬經第十(第五後誦)我聞如是。
　一時。佛遊舍衛國。在勝林給孤獨園。　爾時。𠻬
^pb比丘雞和哆子生如是惡見。我知世尊如是
說法。今此識。往生不更異。諸比丘聞已。往至
𠻬比丘所。問曰。𠻬。汝實如是說。我知世尊如
是說法。今此識。往生不更異耶。　𠻬比丘答曰。
諸賢。我實知世尊如是說法。今此識。往生不
^pb更異。時。諸比丘訶𠻬比丘曰。汝莫作是說。莫
誣謗世尊。誣謗世尊者不善。世尊亦不如是
說。𠻬比丘。今此識。因緣故起。世尊無量方便
說識因緣故起。有緣則生。無緣則滅。𠻬比丘。
汝可速捨此惡見也。　𠻬比丘為諸比丘所訶
已。如此惡
^pb見其強力執。而一向說。此是真實。餘者虛妄。
如是再三。眾多比丘不能令𠻬比丘捨此惡
見。從坐起去。往詣佛所。稽首佛足。卻坐一面。
白曰。世尊。𠻬比丘生如是惡見。我知世尊如
是說法。今此識。往生不更異。世尊。我等聞已。
^pb往詣𠻬比丘所。問曰。𠻬。汝實如是說。我知世
尊如是說法。今此識。往生不更異也。𠻬比丘
答我等曰。諸賢。我實知世尊如是說法。今此
識。往生不更異。世尊。我等訶曰。𠻬比丘。汝莫
作是說。莫誣謗世尊。誣謗世尊者不善。世尊
^pb亦不如是說。𠻬比丘。今此識。因緣故起。世尊
無量方便說識因緣故起。識有緣則生。無緣
則滅。𠻬比丘。汝可速捨此惡見也。我等訶已。
如此惡見其強力執。而一向說。此是真實。餘
者虛妄。如是再三。世尊。
^pb如我等不能令𠻬比丘捨此惡見。從坐起去。
　世尊聞已。告一比丘。汝往𠻬比丘所。作如是
語。世尊呼汝。　於是。一比丘受世尊教。即從坐
起。稽首佛足。繞三匝而去。至𠻬比丘所。即語
彼曰。世尊呼汝。𠻬比丘即詣佛所。稽首佛足。
^pb卻坐一面。　世尊問曰。汝實如是說。我知世尊
如是說法。今此識。往生不更異也。　𠻬比丘答
曰。世尊。我實知世尊如是說法。今此識。往生
不更異也。　世尊問曰。何者識耶。　𠻬比丘答曰。
世尊。謂此識說．覺．作．教作．起．等起。謂彼作善
^pb惡業而受報也。　世尊呵曰。𠻬。汝云何知我如
是說法。汝從何口聞我如是說法。汝愚癡人。
我不一向說。汝一向說耶。汝愚癡人。聞諸比
丘共訶汝時。應如法答。我今當問諸比丘也。
　於是。世尊問諸比丘。汝等
^pb亦如是知我如是說法。今此識。往生不更異
耶。　時。諸比丘答曰。不也。　世尊問曰。汝等云何
知我說法。　諸比丘答曰。我等知世尊如是說
法。識因緣故起。世尊說識因緣故起。識有緣
則生。無緣則滅。我等知世尊如是說法。世尊
^pb歎曰。善哉。善哉。諸比丘。汝等知我如是說法。
所以者何。我亦如是說。識因緣故起。我說識
因緣故起。識有緣則生。無緣則滅。識隨所緣
生。即彼緣。說緣眼色生識。生識已說眼識。如
是耳．鼻．舌．身。意法生識。生識已說意識。猶若
^pb如火。隨所緣生。即彼緣。說緣木生火。說木火
也。緣草糞聚火。說草糞聚火。如是識隨所緣
生。即彼緣。說緣眼色生識。生識已說眼識。如
是耳．鼻．舌．身。緣意法生識。生識已說意識。　世
尊歎曰。善哉。善哉。汝等知我如是說法。然此
𠻬
^pb帝比丘愚癡之人。顛倒受解義及文也。彼因
自顛倒受解故。誣謗於我。為自傷害。有犯有
罪。諸智梵行者所不喜也。而得大罪。汝愚癡
人。知有此惡不善處耶。　於是。𠻬比丘為世尊
面呵責已。內懷憂慼。低頭默然。失辯無言。如
^pb有所伺。　於是。世尊面呵𠻬比丘已。告諸比丘。
我當為汝說法究竟。無煩無熱。恒有不變。諸
智慧觀如是。諦聽。諦聽。善思念之。時。諸比丘
受教而聽。　佛言。真說見耶。　比丘答曰。唯然。世
尊。　世尊告曰。如來真說見耶。　比丘答曰。唯然。
^pb世尊。　世尊告曰。如來滅已。所有真彼亦滅法
見耶。　比丘答曰。唯然。世尊。　世尊告曰。真說已
見耶。　比丘答曰。唯然。世尊。　世尊告曰。如來真
說已見耶。　比丘答曰。唯然。世尊。　世尊告曰。如
來滅已。所有真彼亦滅法已見耶。　
^pb比丘答曰。唯然。世尊。　世尊告曰。真說無有疑
惑耶。　比丘答曰。不也。世尊。　世尊告曰。如來真
說無有疑惑耶。　比丘答曰。不也。世尊。　世尊告
曰。如來滅已。所有真彼亦滅法無有疑惑耶。
　比丘答曰。不也。世尊。世尊告曰。真說如是。慧
^pb見如真。所有疑惑彼滅耶。　比丘答曰。唯然。世
尊。　世尊告曰。如來真說如是。慧見如真。所有
疑惑彼滅耶。　比丘答曰。唯然。世尊。　世尊告曰。
如來滅已。所有真彼亦滅法。如是慧見如真。
所有疑惑彼滅耶。比丘答曰。唯然。世尊。　世尊
^pb告曰。真說已無疑惑耶。　比丘答曰。唯然。世尊。
　世尊告曰。如來真說已無疑惑耶。　比丘答曰。
唯然。世尊。　世尊告曰。如來已滅。所有真彼亦
滅法已無疑惑耶。　比丘答曰。唯然。世尊。　世尊
歎曰。善哉。善哉。若汝等如是知．如是
^pb見。謂我此見如是清淨。著彼．惜彼．守彼。不欲
令捨者。汝等知我長夜說筏喻法。知已所塞
流開耶。比丘答曰。不也。世尊。　世尊歎曰。善哉。
善哉。若汝等如是知．如是見。謂我此見如是
清淨。不著彼．不惜彼．不守彼。欲令捨者。汝等
^pb知我長夜說筏喻法。知已所塞流開耶。　比丘
答曰。唯然。世尊。　世尊歎曰。善哉。善哉。若有異
學來問汝等。賢者。汝等若有如是清淨見。彼
何義．何為．何功德。汝等云何答耶。　比丘答曰。
世尊。若有異學來問我賢者。汝等若有如是
^pb清淨見。彼何義．何為．何功德。者。我等當如是
答。諸賢。為厭義。為無欲義。為見知如真義故。
世尊。若異學來問我者。我等當如是答。　世尊
歎曰。善哉。善哉。若異學來問汝。汝等應如是
答。所以者何。此所說觀。一曰摶食麤細。二曰
^pb更樂。三曰意念。四曰識也。此四食何因．何習。
從何而生。由何有耶。彼四食者。因愛．習愛。從
愛而生。由愛有也。愛何因．何習。從何而生。由
何有耶。愛者。因覺．習覺。從覺而生。由覺有也。
覺何因．何習。從何而生。由何有耶。覺者。因更
^pb樂．習更樂。從更樂生。由更樂有也。更樂何因．
何習。從何而生。由何有耶。更樂者。因六處．習
六處。從六處生。由六處有也。六處何因．何習。
從何而生。由何有耶。六處者。因名色．習名色。
從名色生。由名色有也。名色何因．何習。從何
^pb而生。由何有耶。名色者。因識習識。從識而生。
由識有也。識何因．何習。從何而生。由何有耶。
識者。因行．習行。從行而生。由行有也。行何因．
何習。從何而生。由何有耶。行者。因無明．習無
明。從無明生。由無明有也。是為緣無明有行。

^pb緣行有識。緣識有名色。緣名色有六處。緣六
處有更樂。緣更樂有覺。緣覺有愛。緣愛有受。
緣受有有。緣有有生。緣生有老死．愁慼．啼哭．
憂苦．懊惱。如是此等大苦陰生。緣生有老死。
此說緣生有老死。於汝等意云何。　比丘答曰。
^pb世尊。緣生有老死。我等意如是。所以者何。緣
生有老死也。　緣有有生。此說緣有有生。於汝
等意云何。　比丘答曰。世尊。緣有有生。我等意
如是。所以者何。緣有有生耶。　緣受有有。此說
緣受有有。於汝等意云何。比丘答曰。世尊。緣
^pb受有有。我等意如是。所以者何。緣受有有也。
　緣愛有受。此說緣愛有受。於汝等意云何。　比
丘答曰。世尊。緣愛有受。我等意如是。所以者
何。緣愛有受也。　緣覺有愛。此說緣覺有愛。於
汝等意云何。　比丘答曰。世尊。緣覺有愛。我等
^pb意如是。所以者何。緣覺有愛也。　緣更樂有覺。
此說緣更樂有覺。於汝等意云何。　比丘答曰。
世尊。緣更樂有覺。我等意如是。所以者何。緣
更樂有覺也。　緣六處有更樂。此說緣六處有
更樂。於汝等意云何。　比丘答曰。世尊。緣六處
^pb有更樂。我等意如是。所以者何。緣六處有更
樂也。　緣名色有六處。此說緣名色有六處。於
汝等意云何。　比丘答曰。世尊。緣名色有六處。
我等意如是。所以者何。緣名色有六處也。　緣
識有名色。此說緣識有名色。於汝等意云何。
^pb　比丘答曰。世尊。緣識有名色。我等意如是。所
以者何。緣識有名色也。　緣行有識。此說緣行
有識。於汝等意云何。　比丘答曰。世尊。緣行有
識。我等意如是。所以者何。緣行有識也。　緣無
明有行。此說緣無明有行。於汝等意云何。　比
^pb丘答曰。世尊。緣無明有行。我等意如是。所以
者何。緣無明有行也。是為緣無明有行。緣行
有識。緣識有名色緣名色有六處。緣六處有
更樂。緣更樂有覺。緣覺有愛。緣愛有受。緣受
有有。緣有有生。緣生有老死．愁慼．啼哭．憂苦．
^pb懊惱可得生。如是此淳大苦陰生。　世尊歎曰。
善哉。善哉。比丘。汝等如是說。所以者何。我亦
如是說。緣無明有行。緣行有識。緣識有名色。
緣名色有六處。緣六處有更樂。緣更樂有覺。
緣覺有愛。緣愛有受。緣受有有。緣有有生。緣
^pb生有老死．愁慼．啼哭．憂苦．懊惱可得生。如是
此淳大苦陰生。生滅則老死滅。此說生滅則
老死滅。於汝等意云何。　比丘答曰。世尊。生滅
則老死滅。我等意如是。所以者何。生滅則老
死滅也。　有滅則生滅。此說有滅則生滅。於汝
^pb等意云何。　比丘答曰。世尊。有滅則生滅。我等
意如是。所以者何。有滅則生滅也。　受滅則有
滅也。此說受滅則有滅。於汝等意云何。　比丘
答曰。世尊。受滅則有滅。我等意如是。所以者
何。受滅則有滅也。　愛滅則受滅。此說愛滅則
^pb受滅。於汝等意云何。比丘答曰。世尊。愛滅則
受滅。我等意如是。所以者何。愛滅則受滅也。
　覺滅則愛滅。此說覺滅則愛滅。於汝等意云
何。　比丘答曰。世尊。覺滅則愛滅。我等意如是。
所以者何。覺滅則愛滅也。　更樂滅則覺滅。此
^pb說更樂滅則覺滅。於汝等意云何。　比丘答曰。
世尊。更樂滅則覺滅。我等意如是。所以者何。
更樂滅則覺滅也。　六處滅則更樂滅。此說六
處滅則更樂滅。於汝等意云何。　比丘答曰。世
尊。六處滅則更樂滅。我等意如是。所以者何。
六
^pb處滅則更樂滅也。　名色滅則六處滅。此說名
色滅則六處滅。於汝等意云何。　比丘答曰。世
尊。名色滅則六處滅。我等意如是。所以者何。
名色滅則六處滅也。　識滅則名色滅。此說識
滅則名色滅。於汝等意云何。　比丘答曰。世尊。
^pb識滅則名色滅。我等意如是。所以者何。識滅
則名色滅也。　行滅則識滅。此說行滅則識滅。
於汝等意云何。　比丘答曰。世尊。行滅則識滅。
我等意如是。所以者何。行滅則識滅也。　無明
滅則行滅。此說無明滅則行滅。於汝等意云
^pb何。　比丘答曰。世尊。無明滅則行滅。我等意如
是。所以者何。無明滅則行滅也。是為無明滅
則行滅。行滅則識滅。識滅則名色滅。名色滅
則六處滅。六處滅則更樂滅。更樂滅則覺滅。
覺滅則愛滅。愛滅則受滅。受滅則有滅。有滅
^pb則生滅。生滅則老死滅。愁慼．啼哭．憂苦．懊惱
可得滅。如是此淳大苦陰滅。　世尊歎曰。善哉。
善哉。比丘。汝等如是說。所以者何。我亦如是
說。無明滅則行滅。行滅則識滅。識滅則名色
滅。名色滅則六處滅。六處滅則更樂滅。更樂
^pb滅則覺滅。覺滅則愛滅。愛滅則受滅。受滅則
有滅。有滅則生滅。生滅則老死滅。愁慼．啼哭．
憂苦．懊惱可得滅。如是此淳大苦陰滅。　世尊
歎曰。善哉。善哉。若汝等如是知如是見。汝等。
頗於過去作是念。我過去時有。我過去時無。
^pb云何過去時有。何由過去時有耶。　比丘答曰。
不也。世尊。　世尊歎曰。善哉。善哉。若汝等如是
知如是見。汝等。頗於未來作是念。我未來當
有。我未來當無。云何未來有。何由未來有耶。
　比丘答曰。不也世尊。　世尊歎曰。善哉。善哉。若
^pb汝等如是知如是見。汝等。頗於內有疑惑。此
云何此何等。此眾生從何所來趣至何處。何
因已有何因當有耶。　比丘答曰。不也。世尊。　世
尊歎曰。善哉。善哉。若汝等如是知如是見。汝
等。頗故殺父母。害弟子阿羅訶。破壞聖眾。惡
^pb意向佛出如來血耶。　比丘答曰。不也。世尊。　世
尊歎曰。善哉。善哉。若汝等如是知如是見。汝
等。頗故犯戒捨戒罷道耶。　比丘答曰。不也世
尊。　世尊歎曰。善哉。善哉。若汝等如是知如是
見。汝等。頗捨此更求外尊求福田耶。比丘答
^pb曰。不也。世尊。　世尊歎曰。善哉。善哉。若汝等如
是知如是見。汝等。頗作沙門梵志如是說諸
尊。可知則知可見則見耶。　比丘答曰。不也。世
尊。　世尊歎曰。善哉。善哉。若汝等如是知如是
見。汝等。頗吉祥為清淨耶。　比丘答曰。不也。世
^pb尊。　世尊歎曰。善哉。善哉。若汝等如是知如是
見。汝等。頗為諸沙門梵志。吉祥相應諸見雜
苦雜之雜煩熱雜懊惱。彼是真實耶。　比丘答
曰。不也。世尊。　世尊歎曰。善哉善哉。若汝等如
是知如是見。汝等。頗身生疹患。生甚重苦乃
^pb至命欲斷。捨此更求外。頗有彼沙門梵志。持
一句咒二句三句四句多句百句。持此咒令
脫我苦。是謂求苦習苦得苦盡耶。　比丘答曰。
不也。世尊。　世尊歎曰。善哉。善哉。若汝等如是
知如是見。汝等。頗受八有耶。　比丘答曰。不也。
^pb世尊。　世尊歎曰。善哉。善哉。若汝等如是知如
是見。汝等。頗如是說。我等恭敬沙門敬重沙
門。沙門瞿曇是我尊師耶。　比丘答曰。不也。世
尊。　世尊歎曰。善哉。善哉。若汝等自知自見自
覺得最正覺。汝等隨所問答耶。　比丘答曰。如
^pb是世尊。　世尊歎曰。善哉。善哉。我正御汝等。於
畢究竟無煩無熱。恒不變易法。正智所知正
智所見正智所覺。因此故我向者說。我為汝
說法。畢究竟不煩熱。恒不變易法。正智所知
正智所見正智所覺。復次三事合會入於母
^pb胎。父母聚集一處。母滿精堪耐香陰已至。此
三事合會入於母胎。母胎或持九月十月更
生。生已以血長養。血者於聖法中。謂是母乳
也。彼於後時諸根轉大根轉成就。食麤飯糗
蘇油塗身。彼眼見色樂著好色憎惡惡色。不
^pb立身念少心心解脫慧解脫。不知如真。所生
惡不善法。不滅盡無餘。不敗壞無餘。如是耳
鼻舌身意知法。樂著好法憎惡惡法。不立身
念少心心解脫慧解脫。不知如真。所生惡不
善法。不滅盡無餘。不敗壞無餘。彼如是隨憎
^pb不憎所受覺。或樂或苦或不苦不樂。彼樂彼
覺求著受彼覺。彼樂彼覺求著受彼覺已。若
樂覺者是為受。彼緣受有有。緣有有生。緣生
有老死。愁慼啼哭憂苦懊惱可得生。如是此
淳大苦陰生。比丘。非為具足愛所繫相續如
^pb𠻬比丘雞和哆子耶。　比丘答曰。如是世尊。具
足愛所繫相續。如𠻬比丘雞和哆子也。若時
如來出世。無所著等正覺明行成為善逝世
間解無上士道法御天人師號佛眾祐。彼眼
見色。於好色而不樂著。於惡色而不憎惡。立
^pb身念無量心。心解脫慧解脫知如真。所生惡
不善法。滅盡無餘。敗壞無餘。如是耳鼻舌身
意知法。不著好法不惡惡法。立身念無量心。
心解脫慧解脫知如真。所生惡不善法。滅盡
無餘。敗壞無餘。彼如是滅憎不憎所受
^pb覺。或樂或苦或不苦不樂。彼不樂彼覺。不求
不著不受覺。彼不樂彼覺。不求不著不受覺
已。若樂覺者彼便滅。樂滅則受滅。受滅則有
滅。有滅則生滅。生滅則老死滅。愁慼啼哭憂
苦懊惱可得滅。如是此淳大苦陰滅。　比丘。非
^pb為具足愛盡解脫耶。　比丘答曰。如是世尊。具
足愛盡解脫也。　說是法時此三千大千世界
三反震動。動盡動戰盡戰震盡震。是故此經
稱愛盡解脫。佛說如是。彼諸比丘聞佛所說。
歡喜奉行。【■】𠻬經第十竟(四千六百九十一字
^pb)。【○】【○】【○】【○】中阿含經卷第五十四(九千三百六十一字
)【★】中阿含大品第二竟(三萬九千九百一十二
字)(第五後誦)。【☆】
^juan55^pb

中阿含經卷第五十五【□】
　　　　東晉罽賓三藏瞿曇僧伽提婆譯
　　中阿含晡利多品(有十經)(第五後誦)
　持齋．晡利多　　羅摩．五下分
^pb　心穢．箭毛二　　隨摩那修學
法樂比丘尼　拘絺羅在後
n202中阿含晡利多品持齋經第一我聞如是。　一
時。佛遊舍衛國。在於東園鹿子母堂。　爾時。鹿
子母毘舍佉平旦沐浴。著白淨衣。將子婦等
^pb眷屬圍繞。往詣佛所。稽首作禮。卻住一面。世
尊問曰。居士婦。今沐浴耶。答曰。世尊。我今持
齋。善逝。我今持齋。　世尊問曰。居士婦。今持何
等齋耶。齋有三種。云何為三。一者放牛兒齋。
二者尼揵齋。三者聖八支齋。居士婦。云何名
為放牛兒齋。若放牛兒朝放澤中。晡收還村。
彼還村時。作如是念。我今日在
^pb此處放牛。明日當在彼處放牛。我今日在此
處飲牛。明日當在彼處飲牛。我牛今在此處
宿止。明日當在彼處宿止。居士婦。如是有人
若持齋時。作是思惟。我今日食如此之食。明
日當食如彼食也。我今日飲如此之飲。明日
^pb當飲如彼飲也。我今含消如此含消。明日含
消如彼含消。其人於此晝夜樂著欲過。是謂
名曰放牛兒齋。若如是持齋放牛兒齋者。不
獲大利。不得大果。無大功德。不得廣布。　居士
婦。云何名為尼揵齋耶。若有出家學尼揵者。
^pb彼勸人曰。汝於東方過百由延外有眾生者。
擁護彼故。棄捨刀杖。如是南方．西方．北方過
百由延外有眾生者。擁護彼故。棄捨刀杖。是
為彼勸進人。或有想護眾生。或無想不護眾
生。汝當十五日說從解脫時。脫衣裸形。東向
住
^pb立。作如是說。我無父母。非父母有。我無妻子。
非妻子有。我無奴婢。非奴婢生。居士婦。彼勸
進於真諦語。而反勸進虛妄之言。彼人日日
見其父母。便作此念。是我父母。父母日日見
其兒子。亦作此念。是我兒子。彼見妻子。而作
^pb此念。是我妻子。妻子見彼。亦作此念。是我尊
長。彼見奴婢。復作此念。是我奴婢。奴婢見彼。
亦作此念。是我大家。彼用此欲。不與而用。非
是與用。是謂名曰尼揵齋也。若如是持尼揵
齋者。不獲大利。不得大果。無大功德。不得廣
^pb布。　居士婦。云何名為聖八支齋。多聞聖弟子
若持齋時。作是思惟。阿羅訶真人盡形壽離
殺．斷殺。棄捨刀杖。有慚有愧。有慈悲心。饒益
一切。乃至昆蟲。彼於殺生淨除其心。我亦盡
形壽離殺．斷殺。棄捨刀杖。有慚有愧。有慈
^pb悲心。饒益一切。乃至昆蟲。我今於殺生淨除
其心。我以此支於阿羅訶等同無異。是故說
齋。　復次。居士婦。多聞聖弟子若持齋時。作是
思惟。阿羅訶真人盡形壽離不與取．斷不與
取。與而後取。樂於與取。常好布施。心樂放捨。
^pb歡喜無吝。不望其報。不以盜覆心。能自制己。
彼於不與取淨除其心。我亦盡形壽離不與
取．斷不與取。與而後取。樂於與取。常好布施。
心樂放捨。歡喜無吝。不望其報。不以盜覆心。
能自制己。我於不與取淨除其心。我以此支
^pb於阿羅訶等同無異。是故說齋。　復次。居士婦。
多聞聖弟子若持齋時。作是思惟。阿羅訶真
人盡形壽離非梵行．斷非梵行。修行梵行。至
誠心淨。行無臭穢。離欲斷婬。彼於非梵行淨
除其心。我於此日此夜離非梵行．斷非梵行。
修
^pb行梵行。至誠心淨。行無臭穢。離欲斷婬。我於
非梵行淨除其心。我以此支於阿羅訶等同
無異。是故說齋。復次。居士婦。多聞聖弟子若
持齋時。作是思惟。阿羅訶真人盡形壽離妄
言．斷妄言。真諦言。樂真諦。住真諦。為人所信。
^pb不欺世間。彼於妄言淨除其心。我亦盡形壽
離妄言．斷妄言。真諦言。樂真諦。住真諦。為人
所信。不欺世間。我於妄言淨除其心。我以此
支於阿羅訶等同無異。是故說齋。復次。居士
婦。多聞聖弟子若持齋時。作是思惟。阿羅訶
^pb真人盡形壽離酒放逸．斷酒放逸。彼於酒放
逸淨除其心。我亦盡形壽離酒放逸．斷酒放
逸。我於酒放逸淨除其心。我以此支於阿羅
訶等同無異。是故說齋。　復次。居士婦。多聞聖
弟子若持齋時。作是思惟。阿羅訶真人盡形
^pb壽離高廣大床．斷高廣大床。樂下坐臥。或床
或敷草。彼於高廣大床淨除其心。我於此日
此夜離高廣大床．斷高廣大床。樂下坐臥。或
床或敷草。我於高廣大床淨除其心。我以此
支於阿羅訶等同無異。是故說齋。　復次。居士
^pb婦。多聞聖弟子若持齋時。作是思惟。阿羅訶
真人盡形壽離華鬘．瓔珞．塗香．脂粉．歌舞．倡
伎及往觀聽。斷華鬘．瓔珞．塗香．脂粉．歌舞．倡
伎及往觀聽。彼於華鬘．瓔珞．塗香．脂粉．歌舞．
倡伎及往觀聽淨除其心。我於此日此夜離
^pb華鬘．瓔珞．塗香．脂粉．歌舞．倡伎及往觀聽。斷
華鬘．瓔珞．塗香．脂粉．歌舞．倡伎及往觀聽。我
於華鬘．瓔珞．塗香．脂粉．歌舞．倡伎及往觀聽
淨除其心。我以此支於阿羅訶等同無異。是
故說齋。　復次。居士婦。多聞聖弟子若持齋時。

^pb作是思惟。阿羅訶真人盡形壽離非時食．斷
非時食．一食。不夜食．樂於時食。彼於非時食
淨除其心。我於此日此夜離非時食．斷非時
食．一食。不夜食．樂於時食。我於非時食淨除
其心。我以此支於阿羅訶等同無異。是故說
^pb齋。　彼往此聖八支齋已。於上當復修習五法。
云何為五。居士婦。多聞聖弟子若持齋時。憶
念如來。彼世尊．如來．無所著．等正覺．明行成
為．善逝．世間解．無上士．道法御．天人師。號佛．
眾祐。彼作如是憶念如來已。若有惡伺。彼便
^pb得滅。所有穢污惡不善法。彼亦得滅。居士婦。
多聞聖弟子緣如來故。心靖得喜。若有惡伺。
彼便得滅。所有穢污惡不善法。彼亦得滅。　譬
若如人。頭有垢膩。因膏澤．暖湯．人力．洗沐故。
彼便得淨。如是多聞聖弟子若持齋時。憶念
^pb如來。彼世尊．如來．無所著．等正覺．明行成為．
善逝．世間解．無上士．道法御．天人師。號佛．眾
祐。彼作如是憶念如來已。若有惡伺。彼便得
滅。所有穢污惡不善法。彼亦得滅。居士婦。多
聞聖弟子緣如來故。心靖得喜。若有惡伺。彼
^pb便得滅。所有穢污惡不善法。彼亦得滅。是謂
多聞聖弟子持梵齋。梵共會。因梵故。心靖得
喜。若有惡伺。彼便得滅。所有穢污惡不善法。
彼亦得滅。　復次。居士婦。多聞聖弟子若持齋
時。憶念於法。此法世尊善說。究竟。恒不變易。
^pb正智所知。正智所見。正智所覺。彼作如是憶
念法已。若有惡伺。彼便得滅。所有穢污惡不
善法。彼亦得滅。居士婦。多聞聖弟子緣於法
故。心靖得喜。若有惡伺。彼便得滅。所有穢污
惡不善法。彼亦得滅。　猶人身有垢膩不淨。因
^pb麩．澡豆．暖湯．人力。極洗浴故。身便得淨。如是
多聞聖弟子若持齋時。憶念於法。此法世尊
善說。究竟。恒不變易。正智所知。正智所見。正
智所覺。彼作如是憶念法已。若有惡伺。彼便
得滅。所有穢污惡不善法。彼亦得滅。居士婦。
^pb多聞聖弟子緣於法故。心靖得喜。若有惡伺。
彼便得滅。所有穢污惡不善法。彼亦得滅。居
士婦。是謂多聞聖弟子持法齋。法共會。因法
故。心靖得喜。若有惡伺。彼便得滅。所有穢污
惡不善法。彼亦得滅。　復次。居士婦。多聞聖弟
^pb子若持齋時。憶念於眾。世尊弟子眾善趣向
質直。行要行趣。如來眾中實有阿羅訶真人
趣．阿羅訶果證．阿那含趣．阿那含果證．斯陀
含趣．斯陀含果證．須陀洹趣．須陀洹果證。是
為四雙人八輩聖士。是謂世尊弟子眾。成就
^pb戒．定．慧．解脫．解脫見智。可呼．可請．可供養．可
奉事．可敬重。則為天人良福之田。彼作如是
憶念眾已。若有惡伺。彼便得滅。所有穢污惡
不善法。彼亦得滅。居士婦。多聞聖弟子緣於
眾故。心靖得喜。若有惡伺。彼便得滅。所有穢
^pb污惡不善法。彼亦得滅。猶如人衣有垢膩不
淨。因灰．皂莢．澡豆．湯水．人力浣故。彼便得淨。
如是多聞聖弟子若持齋時。憶念於眾。世尊
弟子眾善趣向質直。行要行趣。如來眾中實
有阿羅訶真人趣．阿羅訶果證．阿那含趣．阿
^pb那含果證．斯陀含趣．斯陀含果證．須陀洹趣．
須陀洹果證。是為四雙人八輩聖士。是謂世
尊弟子眾。成就戒．定．慧．解脫．解脫見智。可呼．
可請．可供養．可奉事．可敬重。則為天人良福
之田。彼作如是憶念眾已。若有惡伺。彼便得
^pb滅。所有穢污惡不善法。彼亦得滅。居士婦。多
聞聖弟子緣於眾故。心靖得喜。若有惡伺。彼
便得滅。所有穢污惡不善法。彼亦得滅。是謂
多聞聖弟子持眾齋。眾共會。因眾故。心靖得
喜。若有惡伺。彼便得滅。所有穢污惡不善法。
^pb彼亦得滅。　復次。居士婦。多聞聖弟子若持齋
時。憶念自戒。不缺不穿。無穢無污。極廣極大。
不望其報。智者稱譽。善具善趣。善受善持。彼
作如是憶念自戒已。若有惡伺。彼便得滅。所
有穢污惡不善法。彼亦得滅。居士婦。多聞聖
^pb弟子緣於戒故。心靖得喜。若有惡伺。彼便得
滅。所有穢污惡不善法。彼亦得滅。　猶若如鏡。
生垢不明。因石磨敞瑩。由人力治。便得明淨。
如是多聞聖弟子若持齋時。憶念自戒。不缺
不穿。無穢無污。極廣極大。不望其報。智者稱
^pb譽。善具善趣。善受善持。彼作如是憶念自戒
已。若有惡伺。彼便得滅。所有穢污惡不善法。
彼亦得滅。居士婦。多聞聖弟子緣於戒故。心
靖得喜。若有惡伺。彼穢得滅。所有穢污惡不
善法。彼亦得滅。是謂多聞聖弟子持戒齋。戒
^pb共會。因戒故。心靖得喜。若有惡伺。彼便得滅。
所有穢污惡不善法。彼亦得滅。　復次。居士婦。
多聞聖弟子若持齋時。憶念諸天。實有四王
天。彼天若成就信。於此命終。得生彼間。我亦
有彼信。彼天若成就戒．聞．施．慧。於此命終。得
^pb生彼間。我亦有彼慧。實有三十三天．焰摩天．
兜率哆天．化樂天．他化樂天。彼天若成就信。
於此命終。得生彼間。我亦有彼信。彼天若成
就戒．聞．施．慧。於此命終。得生彼間。我亦有彼
慧。彼作如是憶念已。及諸天信．戒．聞．施．慧。若
^pb有惡伺。彼便得滅。所有穢污惡不善法。彼亦
得滅。居士婦。多聞聖弟子緣諸天故。心靖得
喜。若有惡伺。彼便得滅。所有穢污惡不善法。
彼亦得滅。　猶如上色金。生垢不淨。因火排鉆
椎赤土．人力。磨拭瑩治。便得明淨。如是多聞
^pb聖弟子若持齋時。憶念諸天。實有四王天。彼
天若成就信。於此命終。得生彼間。我亦有彼
信。彼天若成就戒．聞．施．慧。於此命終。得生彼
間。我亦有彼慧。實有三十三天．焰摩天．兜率
多天．化樂天．他化樂天。彼天若成就信。於此
^pb命終。得生彼間。我亦有彼信。彼天若成就戒．
聞．施．慧。於此命終。得生彼間。我亦有彼慧。彼
作如是憶念已。及諸天信．戒．聞．施．慧。若有惡
伺。彼便得滅。所有穢污惡不善法。彼亦得滅。
　居士婦。若行如是聖八支齋。若有十六大國。

^pb謂一者鴦迦。二者摩竭陀。三者迦尸。四者拘
薩羅。五者拘樓。六者般闍羅。七者阿攝貝。八
者阿和檀提。九者枝提。十者跋耆。十一者跋
蹉。十二跋羅。十三蘇摩。十四蘇羅吒。十五喻
尼。十六劍浮。此諸國中所有錢寶．金．銀．摩尼．
^pb真珠．琉璃．壞伽．碧玉．珊瑚．留邵．鞞留．鞞勒．馬
瑙．蝳蝐．赤石．旋珠。設使有人於中作王。隨用
自在者。彼一切比丘持聖八支齋。不直十六
分。　居士婦。我因此故說。人王者不如天樂。若
人五十歲是四王天一晝一夜。如是三十晝
^pb夜為一月。十二月為一歲。如此五百歲是四
王天壽。居士婦。必有是處。若族姓男．族姓女
持聖八支齋。身壞命終。生四天王中。居士婦。
我因此故說。人王者不如天樂。若人百歲是
三十三天一晝一夜。如是三十晝夜為一月。
十二
^pb月為一歲。如此千歲是三十三天壽。居士婦。
必有是處。若族姓男．族姓女持聖八支齋。身
壞命終。生三十三天中。　居士婦。我因此故說。
人王者不如天樂。若人二百歲是焰摩天一
晝一夜。如是三十晝夜為一月。十二月為一
^pb歲。如此二千歲是焰摩天壽。居士婦。必有是
處。若族姓男．族姓女持聖八支齋。身壞命終。
生焰摩天中。居士婦。我因此故說。人王者不
如天樂。若人四百歲是兜率陀天一晝一夜。
如是三十晝夜為一月。十二月為一歲。如此
^pb四千歲是兜率陀天壽。居士婦。必有是處。若
族姓男．族姓女持聖八支齋。身壞命終。生兜
率哆天中。　居士婦。我因此故說。人王者不如
天樂。若人八百歲是化樂天一晝一夜。如是
三十晝夜為一月。十二月為一歲。如此八
^pb千歲是化樂天壽。居士婦。必有是處。若族姓
男．族姓女持聖八支齋。身壞命終。生化樂天
中。居士婦。我因此故說。人王者不如天樂。若
人千六百歲是他化樂天一晝一夜。如是三
十晝夜為一月。十二月為一歲。如此萬六千
^pb歲是他化樂天壽。居士婦。必有是處。若族姓
男．族姓女持聖八支齋。身壞命終。生他化樂
天中。　於是。鹿子母毘舍佉叉手向佛。白曰。世
尊。聖八支齋甚奇。甚特。大利大果。有大功德。
有大廣布。世尊。我從今始。自盡形壽持聖八
^pb支齋。隨其事力。布施修福。　於是。鹿子母聞佛
所說。善持。稽首稽首佛足。繞三匝而去。　佛說
如是。鹿子母毘舍佉及諸比丘聞佛所說。歡
喜奉行。【■】持齋經第一竟(四千四十九字)。
^n203中阿含晡利多品晡利多經第二【★】(第五後誦
)【☆】
^pb我聞如是。　一時。佛遊那難大。在波和利奈園
之中。　爾時。晡利多居士著白淨衣。白巾裹頭。
拄杖執蓋。著世俗屣。從園至園。從觀至觀。從
林至林。遍遊從行彷徉。若見諸沙門．梵志者。
便作是說。諸賢。當知我離俗斷俗。捨諸俗事。
^pb　彼諸沙門．梵志以濡軟柔和語曰。唯然。賢晡
利多離俗斷俗。捨諸俗事。　於是。晡利多居士
遍遊行彷徉。往詣佛所。共相問訊。當在佛前。
拄杖而立。世尊告曰。居士。有座。欲坐便坐。　晡
利多居士白曰。瞿曇。此事不然。此事不可。所
^pb以者何。我離俗斷俗。捨諸俗事。而沙門瞿曇
喚我為居士耶。　世尊答曰。汝有相幖如居士。
是故我喚汝。居士。有座。欲坐便坐。　世尊如是
復至再三告曰。居士。有座。欲坐便坐。　晡利多
居士亦至再三白曰。瞿曇。此事不然。此事
^pb不可。我離俗斷俗。捨諸俗事。而沙門瞿曇喚
我為居士耶。　世尊答曰。汝有相幖如居士。是
故我喚汝。居士。有座。欲坐便坐。　世尊問曰。汝
云何離俗斷俗。捨諸俗事耶。　晡利多居士答
曰。瞿曇。我家一切所有財物盡持施兒。我無
^pb為無求遊。唯往取食。存命而已。如是我離俗
斷俗。捨諸俗事。　世尊告曰。居士。聖法．律中不
如是斷絕俗事。居士。聖法．律中有八支斷俗
事也。　於是。晡利多居士捨杖卻蓋。及脫俗屣。
叉手向佛。白曰。瞿曇。聖法．律中云何八支斷
^pb俗事耶。　世尊答曰。居士。多聞聖弟子依離殺．
斷殺。依離不與取．斷不與取。依離邪婬．斷邪
婬。依離妄言。斷妄言。依無貪著．斷貪著。依無
害恚．斷害恚。依無憎嫉惱．斷憎嫉惱。依無增
上慢．斷增上慢。居士。多聞聖弟子云
^pb何依離殺．斷殺耶。多聞聖弟子作是思惟。殺
者必受惡報。現世及後世。若我殺者。便當自
害。亦誣謗他。天及諸智梵行者道說我戒。諸
方悉當聞我惡名。身壞命終。必至惡處。生地
獄中。如是殺者受此惡報。現世及後世。我今
^pb寧可依離殺．斷殺耶。便依離殺．斷殺。如是多
聞聖弟子依離殺．斷殺也。　居士。多聞聖弟子
云何依離不與取．斷不與取耶。多聞聖弟子
作是思惟。不與取者必受惡報。現世及後世。
若我不與取者。便當自害。亦誣謗他。天及諸
^pb智梵行者道說我戒。諸方悉當聞我惡名。身
壞命終。必至惡處。生地獄中。如是不與取者
受此惡報。現世及後世。我今寧可依離不與
取．斷不與取耶。便依離不與取．斷不與取。如
是多聞聖弟子依離不與取．斷不與取也。　居
^pb士。多聞聖弟子云何依離邪婬．斷邪婬。多聞
聖弟子作是思惟。邪婬者必受惡報。現世及
後世。若我邪婬者。便當自害。亦誣謗他。天及
諸智梵行者道說我戒。諸方悉當聞我惡名。
身壞命終。必至惡處。生地獄中。如是邪婬者
^pb受此惡報。現世及後世。我今寧可依離邪婬．
斷邪婬耶。便依離邪婬．斷邪婬。如是多聞聖
弟子依離邪婬．斷邪婬也。　居士。多聞聖弟子
云何依離妄言．斷妄言耶。多聞聖弟子作是
思惟。妄言者必受惡報。現世及後世。若我妄
^pb言者。便當自害。亦誣謗他。天及諸智梵行者
道說我戒。諸方悉當聞我惡名。身壞命終。必
至惡處。生地獄中。如是妄言者受此惡報。現
世及後世。我今寧可依離妄言．斷妄言耶。便
依離妄言．斷妄言。如是多聞聖弟子依離
^pb妄言．斷妄言也。　居士。多聞聖弟子云何依無
貪著．斷貪著耶。多聞聖弟子作是思惟。貪著
者必受惡報。現世及後世。若我貪著者。便當
自害。亦誣謗他。天及諸智梵行者道說我戒。
諸方悉當聞我惡名。身壞命終。必至惡處。生
^pb地獄中。如是貪著者受此惡報。現世及後世。
我今寧可依無貪著．斷貪著耶。便依無貪著．
斷貪著。如是多聞聖弟子依無貪著．斷貪著
也。居士。多聞聖弟子云何依無害恚斷害恚
耶。多聞聖弟子作是思惟。害恚者必受惡報。
^pb現世及後世。若我害恚者。便當自害。亦誣謗
他。天及諸智梵行者道說我戒。諸方悉當聞
我惡名。身壞命終。必至惡處。生地獄中。如是
害恚者受此惡報。現世及後世。我今寧可依
無害恚．斷害恚耶。便依無害恚．斷害恚。如是
^pb多聞聖弟子依無害恚．斷害恚也。　居士。多聞
聖弟子云何依無憎嫉惱．斷憎嫉惱耶。多聞
聖弟子作是思惟。憎嫉惱者必受惡報。現世
及後世。若我憎嫉惱者。便當自害。亦誣謗他。
天及諸智梵行者道說我戒。諸方悉當聞我
^pb惡名。身壞命終。必至惡處。生地獄中。如是憎
嫉惱者受此惡報。現世及後世。我今寧可依
無憎嫉惱．斷憎嫉惱耶。便依無憎嫉惱．斷憎
嫉惱。如是多聞聖弟子依無憎嫉惱．斷憎嫉
惱也。　居士。多聞聖弟子云何依無增上慢．斷
^pb增上慢耶。多聞聖弟子作是思惟。增上慢者
必受惡報。現世及後世。若我增上慢者。便當
自害。亦誣謗他。天及諸智梵行者道說我戒。
諸方悉當聞我惡名。身壞命終。必至惡處。生
地獄中。如是增上慢者受此惡報。現世及後
^pb世。我今寧可依無增上慢．斷增上慢耶。便依
無增上慢．斷增上慢。如是多聞聖弟子依無
增上慢．斷增上慢也。是謂聖法．律中有八支
斷絕俗事。　居士問曰。瞿曇。聖法．律中但是斷
俗事。復更有耶。世尊答曰。聖法．律中不但有
^pb是斷絕俗事。更有八支斷絕俗事得作證也。
　晡利多居士聞已。便脫白巾。叉手向佛。白曰。
瞿曇。聖法．律中云何更有八支斷絕俗事得
作證耶。世尊答曰。居士。猶如有狗。飢餓羸乏。
至屠牛處。彼屠牛師．屠牛弟子淨摘除肉。擲
^pb骨與狗。狗得骨已。處處咬嚙。破脣缺齒。或傷
咽喉。然狗不得以此除飢。居士。多聞聖弟子
亦復作是思惟。欲如骨鎖。世尊說欲如骨鎖。
樂少苦多。多有災患。當遠離之。若有此捨離
欲．離惡不善之法。謂此一切世間飲食永盡
^pb無餘。當修習彼。居士。猶去村不遠。有小肉臠。
墮在露地。或烏或鴟。持彼肉去。餘烏鴟鳥競
而逐之。於居士意云何。若此烏鴟不速捨此
小肉臠者。致餘烏鴟競而逐耶。　居士答曰。唯
然。瞿曇。　於居士意云何。若此烏鴟能速捨此
^pb小肉臠者。餘烏鴟鳥當復競逐耶。　居士答曰。
不也。瞿曇。　居士。多聞聖弟子亦復作是思惟。
欲如肉臠。世尊說欲如肉臠。樂少苦多。多有
災患。當遠離之。若有此捨離欲．離惡不善之
法。謂此一切世間飲食永盡無餘。當修習彼。
^pb居士。猶如有人。手把火炬．向風而行。於居士
意云何。若使此人不速捨者。必燒其手．餘支
體耶。　居士答曰。唯然。瞿曇。　於居士意云何。若
使此人速捨炬者。當燒其手．餘支體耶。　居士
答曰。不也。瞿曇。　居士。多聞聖弟子亦復作是
^pb思惟。欲如火炬。世尊說欲如火炬。樂少苦多。
多有災患。當遠離之。若有此捨離欲．離惡不
善之法。謂此一切世間飲食永盡無餘。當修
習彼。居士。猶去村不遠。有大火坑。滿其中火。
而無煙㷿若有人來。不愚不癡。亦不顛倒。自住
^pb本心。自由自在。用樂不用苦。甚憎惡苦。用活
不用死。甚憎惡死。於居士意云何。此人寧當
入火坑耶。　居士答曰。不也。瞿曇。所以者何。彼
見火坑。便作是思惟。若墮火坑。必死無疑。設
不死者。定受極苦。彼見火坑。便思遠離。願求
^pb捨離。　居士。多聞聖弟子亦復作是思惟。欲如
火坑。世尊說欲如火坑。樂少苦多。多有災患。
當遠離之。若有此捨離欲．離惡不善之法。謂
此一切世間飲食永盡無餘。當修習彼。居士。
猶去村不遠。有大毒蛇。至惡苦毒。黑色可
^pb畏。若有人來。不愚不癡。亦不顛倒。自住本心。
自由自在。用樂不用苦。甚憎惡苦。用活不用
死。甚憎惡死。於居士意云何。此人寧當以手
授與及餘支體。作如是說。蜇我蜇我耶。　居士
答曰。不也。瞿曇。所以者何。彼見毒蛇。便作是
^pb思惟。若我以手及餘支體使蛇蜇者。必死無
疑。設不死者。定受極苦。彼見毒蛇。便思遠離。
願求捨離。　居士。多聞聖弟子亦復作是思惟。
欲如毒蛇。世尊說欲如毒蛇。樂少苦多。多有
災患。當遠離之。若有此捨離欲．離惡不善之
^pb法。謂此一切世間飲食永盡無餘。當修習彼。
居士。猶如有人。夢得具足五欲自娛。彼若悟
已。都不見一。居士。多聞聖弟子亦復作是思
惟。欲如夢也。世尊說欲如夢也。樂少苦多。多
有災患。當遠離之。若有此捨離欲．離惡不善
^pb之法。謂此一切世間飲食永盡無餘。當修習
彼。　居士。猶如有人假借樂具。或宮殿樓閣。或
園觀浴池。或象馬車乘。或繒綿被。或指環．臂
釧。或香瓔珞頸鉗。或金寶華鬘。或名衣上服。
多人見已。而共歎曰。如是為善。如是為快。若
^pb有財物。應作如是極自娛樂。其物主者。隨所
欲奪。或教人奪。即便自奪。或教人奪。多人見
已。而共說曰。彼假借者。實為欺誑。非是假借。
所以者何。其物主者。隨所欲奪。或教人奪。即
便自奪。或教人奪。居士。多聞聖弟子亦復作
^pb是思惟。欲如假借。世尊說欲如假借。樂少苦
多。多有災患。當遠離之。若有此捨離欲．離惡
不善之法。謂此一切世間飲食永盡無餘。當
修習彼。居士。猶去村不遠。有大果樹。此樹常
多有好美果。若有人來。飢餓羸乏。欲得食
^pb果。彼作是念。此樹常多有好美果。我飢羸乏。
欲得食果。然此樹下無自落果可得飽食及
持歸去。我能緣樹。我今寧可上此樹耶。念已
便上。復有一人來。飢餓羸乏。欲得食果。持極
利斧。彼作是念。此樹常多有好美果。然此樹
^pb下無自落果可得飽食及持歸去。我不能緣
樹。我今寧可斫倒此樹耶。即便斫倒。於居士
意云何。若樹上人不速來下者。樹倒地時。必
折其臂．餘支體耶。　居士答曰。唯然。瞿曇。　於居
士意云何。若樹上人速來下者。樹倒地時。寧
^pb折其臂．餘支體耶。　居士答曰。不也。瞿曇。　居士。
多聞聖弟子亦復作是思惟。欲如樹果。世尊
說欲如樹果。樂少苦多。多有災患。當遠離之。
若有此捨離欲．離惡不善之法。謂此一切世
間飲食永盡無餘。當修習彼。是謂聖法．律中
^pb更有此八支斷絕俗事而得作證。　居士。彼有
覺．有觀息。內靖．一心。無覺．無觀。定生喜．樂。得
第二禪成就遊。彼已離喜欲。捨無求遊。正念
正智而身覺樂。謂聖所說．聖所捨．念．樂住．室。
得第三禪成就遊。彼樂滅．苦滅。喜．憂本已滅。
^pb不苦不樂．捨．念．清淨。得第四禪成就遊。彼已
如是定心清淨。無穢無煩。柔軟善住。得不動
心。修學漏盡智通作證。彼知此苦如真。知此
苦習．知此苦滅．知此苦滅道如真。知此漏如
真。知此漏習．知此漏滅．知此漏滅道如真。彼
^pb如是知．如是見。欲漏心解脫。有漏．無明漏心
解脫。解脫已便知解脫。生已盡。梵行已立。所
作已辦。不更受有。知如真。　說此法時。晡利多
居士遠塵離垢。諸法法眼生。於是。晡利多居
士見法得法。覺白淨法。斷疑度惑。更無餘
^pb尊。不復由他。無有猶豫。已住果證。於世尊法
得無所畏。稽首佛足。白曰。世尊。我今自歸於
佛．法及比丘眾。唯願世尊受我為優婆塞。從
今日始。終身自歸。乃至命盡。世尊。我本著白
淨衣。白巾裹頭。拄杖執蓋。及著俗屣。從園至
^pb園。從觀至觀。從林至林。遍遊行彷徉。若見諸
沙門．梵志者。便作是語。諸賢。我離俗．斷俗。捨
諸俗事。彼諸沙門．梵志濡軟柔和。語我言。唯
然。賢晡利多離俗．斷俗。捨諸俗事。世尊。我於
爾時。彼實無智安著智處。實無智祠。又無智
^pb食。實無智。奉事如智慧人。世尊。我從今日。諸
比丘眾及世尊弟子。此實有智。安著智慧處。
實有智祠。又有智食。實有智。奉事智慧人也。
世尊。我今再自歸佛．法及比丘眾。唯願世尊
受我為優婆塞。從今日始。終身自歸。乃至命
盡。
^pb世尊。我本所信敬重外道沙門．梵志者。從今
日斷。世尊。我從今三自歸佛．法及比丘眾。唯
願世尊受我為優婆塞。從今日始。終身自歸。
乃至命盡。佛說如是。晡利多居士及諸比丘
聞佛所說。歡喜奉行。【■】晡利多經第二竟(三千
^pb六百四十二字)。【○】【○】中阿含經卷第五十五【★】(七千
六百九十一字)(第五後誦)【☆】
^juan56^pb

中阿含經卷第五十六【□】
　　　　東晉罽賓三藏瞿曇僧伽提婆譯
^n204晡利多品羅摩經第三(第五後誦)我聞如是。
　一時。佛遊舍衛國。在於東園鹿子母堂。　爾時。
^pb世尊則於晡時從燕坐起。堂上來下。告尊者
阿難。我今共汝至阿夷羅婆提河浴。　尊者阿
難白曰。唯然。　尊者阿難執持戶鑰。遍詣諸屋
而彷徉。見諸比丘。便作是說。諸賢。可共詣梵
志羅摩家。諸比丘聞已。便共往詣梵志羅摩
^pb家。世尊將尊者阿難往至阿夷羅婆提河。脫
衣岸上。便入水浴。浴已還出。拭體著衣。　爾時。
尊者阿難立世尊後。執扇扇佛。於是。尊者阿
難叉手向佛。白曰。世尊。梵志羅摩家極好整
頓。甚可愛樂。唯願世尊以慈愍故。往至梵志
羅摩家。世尊為尊者阿難默然而
^pb受。於是世尊將尊者阿難往至梵志羅摩家。
　爾時。梵志羅摩家。眾多比丘集坐說法。佛住
門外。待諸比丘說法訖竟。眾多比丘尋說法
訖。默然而住。世尊知已。謦欬敲門。諸比丘聞。
即往開門。世尊便入梵志羅摩家。於比丘眾
^pb前敷座而坐。問曰。諸比丘向說何等。以何事
故集坐在此。　時。諸比丘答曰。世尊。向者說法。
以此法事集坐在此。　世尊歎曰。善哉。善哉。比
丘集坐當行二事。一曰說法。二曰默然。所以
者何。我亦為汝說法。諦聽。諦聽。善思念之。　時。
^pb諸比丘白曰。唯然。當受教聽。　佛言。有二種求。
一曰聖求。二曰非聖求。云何非聖求。有一實
病法．求病法。實老法．死法．愁憂慼法。實穢污
法．求穢污法。云何實病法求病法。云何病法
耶。兒子．兄弟是病法也。象馬．牛羊．奴婢．錢財．

^pb珍寶．米穀是病害法。眾生於中觸染貪著。憍
驁受入。不見災患。不見出要。而取用之。云何
老法．死法．愁憂慼法。穢污法耶。兒子．兄弟是
穢污法。象馬．牛羊．奴婢．錢財．珍寶．米穀是穢
法害法。眾生於中染觸貪著。憍驁受入。不見
^pb災患。不見出要。而取用之。彼人欲求無病無
上安隱涅槃。得無病無上安隱涅槃者。終無
是處。求無老．無死．無愁憂慼。無穢污無上安
隱涅槃。得無老．無死．無愁憂慼．無穢污無上
安隱涅槃者。終無是處。是謂非聖求。　云何聖
^pb求耶。有一作是念。我自實病法。無辜求病法。
我自實老法．死法。愁憂慼法。穢污法。無辜求
穢污法。我今寧可求無病無上安隱涅槃。求
無老．無死。無愁憂慼。無穢污法無上安隱涅
槃。彼人便求無病無上安隱涅槃。得無病無
^pb上安隱涅槃者。必有是處。求無老．無死。無愁
憂慼。無穢污無上安隱涅槃。得無老．無死。無
愁憂慼。無穢污無上安隱涅槃者。必有是處。
　我本未覺無上正盡覺時。亦如是念。我自實
病法。無辜求病法。我自實老法．死法。愁憂慼
^pb法。穢污法。無辜求穢污法。我今寧可求無病
無上安隱涅槃。求無老．無死．無愁憂慼。無穢
污無上安隱涅槃耶。我時年少童子。清淨青
髮。盛年年二十九。爾時極多樂戲。莊飾遊行。
我於爾時。父母啼哭。諸親不樂。我剃除鬚髮。
^pb著袈裟衣。至信．捨家．無家．學道。護身命清淨。
護口．意命清淨。我成就此戒身已。欲求無病
無上安隱涅槃。無老．無死．無愁憂慼。無穢污
無上安隱涅槃故。更往阿羅羅伽羅摩所。問
曰。阿羅羅。我欲於汝法行梵行。為可爾不。阿
^pb羅羅答我曰。賢者。我無不可。汝欲行便行。我
復問曰。阿羅羅。云何汝此法自知自覺自作
證耶。阿羅羅答我曰。賢者。我度一切識處。得
無所有處成就遊。是故我法自知自覺自作
證。我復作是念。不但阿羅羅獨有此信。我亦
^pb有此信。不但阿羅羅獨有此精進。我亦有此
精進。不但阿羅羅獨有此慧。我亦有此慧。阿
羅羅於此法自知自覺自作證。我欲證此法
故。便獨住遠離．空安靖處。心無放逸。修行精
勤。我獨住遠離．空安靖處。心無放逸。修行精
^pb勤已。不久得證彼法。證彼法已。復往詣阿羅
羅加羅摩所。問曰。阿羅羅。此法自知自覺自
作證。謂度一切無量識處。得無所有處成就
遊耶。阿羅羅伽羅摩答我曰。賢者。我是法自
知自覺自作證。謂度無量識處。得無所有處
^pb成就遊。阿羅羅伽羅摩復語我曰。賢者。是為
如我此法作證。汝亦然。如汝此法作證。我亦
然。賢者。汝來共領此眾。是為阿羅羅伽羅摩
師處。我與同等。最上恭敬．最上供養．最上歡
喜。　我復作是念。此法不趣智。不趣覺。不趣涅
^pb槃。我今寧可捨此法。更求無病無上安隱涅
槃。求無老．無死．無愁憂慼．無穢污無上安隱
涅槃。我即捨此法。便求無病無上安隱涅槃。
求無老．無死．無愁憂慼．無穢污無上安隱涅
槃已。往詣鬱陀羅羅摩子所。問曰。鬱陀羅。我
^pb欲於汝法中學。為可爾不。鬱陀羅羅摩子答
我曰。賢者。我無不可。汝欲學便學。我復問曰。
鬱陀羅。汝羅摩子。自知自覺自作證何等法
耶。鬱陀羅羅摩子答我曰。賢者。度一切無所
有處。得非有想非無想處成就遊。賢者。我
^pb父羅摩自知自覺自作證。謂此法也。　我復作
是念。不但羅摩獨有此信。我亦有此信。不但
羅摩獨有此精進。我亦有此精進。不但羅摩
獨有此慧。我亦有此慧。羅摩自知自覺自作
證此法。我何故不得自知自覺自作證此法
^pb耶。我欲證此法故。便獨住遠離．空安靖處。心
無放逸。修行精勤。我獨住遠離．空安靖處。心
無放逸。修行精勤已。不久得證彼法。證彼法
已。復往鬱陀羅羅摩子所。問曰。鬱陀羅。汝父
羅摩。是法自知自覺自作證。謂度一切無所
^pb有處。得非有想非無想處成就遊耶。鬱陀羅
羅摩子答我曰。賢者。我父羅摩。是法自知自
覺自作證。謂度一切無所有處。得非有想非
無想處成就遊。鬱陀羅復語我曰。如我父羅
摩此法作證。汝亦然。如汝此法作證。我父亦
^pb然。賢者。汝來共領此眾。鬱陀羅羅摩子同師
處。我亦如師。最上恭敬．最上供養．最上歡喜。
　我復作是念。此法不趣智。不趣覺。不趣涅槃。
我今寧可捨此法。更求無病無上安隱涅槃。
求無老．無死．無愁憂慼．無穢污無上安隱涅
^pb槃。我即捨此法。便求無病無上安隱涅槃。求
無老．無死．無愁憂慼．無穢污無上安隱涅槃
已。往象頂山南。鬱鞞羅梵志村。名曰斯那於
彼中地至可愛樂。山林鬱茂。尼連禪河清流
盈岸。我見彼已。便作是念。此地至可愛樂。山
^pb林鬱茂。尼連禪河清流盈岸。若族姓子欲有
學者。可於中學。我亦當學。我今寧可於此中
學。即便持草往詣覺樹。到已布下敷尼師檀。
結跏趺坐。要不解坐。至得漏盡。我便不解坐。
至得漏盡。我求無病無上安隱涅槃。便得無
^pb病無上安隱涅槃。求無老．無死．無愁憂慼．無
穢污無上安隱涅槃。便得無老．無死．無愁憂
慼．無穢污無上安隱涅槃。生知生見。定道品
法。生已盡。梵行已立。所作已辦。不更受有。知
如真。　我初覺無上正盡覺已。便作是念。我當
^pb為誰先說法耶。我復作是念。我今寧可為阿
羅羅加摩先說法耶。爾時有天。住虛空中。而
語我曰。大仙人。當知阿羅羅加摩彼命終來
至今七日。我亦自知阿羅羅加摩其命終來
得今七日。我復作是念。阿羅羅加摩。彼人長
^pb衰不聞此法。若聞此者。速知法次法。我初覺
無上正盡覺已。作如是念。我當為誰先說法
耶。我復作是念。我今寧可為鬱陀羅羅摩子
先說法耶。天復住空。而語我曰。大仙人。當知
鬱陀羅羅摩子命終已來二七日也。我亦自
^pb知鬱陀羅羅摩子命終已來二七日也。我復
作是念。鬱陀羅羅摩子。彼人長衰不聞此法。
若聞法者。速知法次法。　我初覺無上正盡覺
已。作如是念。我當為誰先說法耶。我復作是
念。昔五比丘為我執勞。多所饒益。我苦行時。
^pb彼五比丘承事於我。我今寧可為五比丘先
說法耶。我復作是念。昔五比丘今在何處。我
以清淨天眼出過於人。見五比丘在波羅奈
仙人住處鹿野園中。我隨住覺樹下。攝衣持
缽。往波羅奈加尸都邑。爾時。異學優陀遙見
^pb我來。而語我曰。賢者瞿曇。諸根清淨。形色極
妙。面光照耀。賢者瞿曇。師為是誰。從誰學道。
為信誰法。我於爾時即為優陀說偈答曰。
我最上最勝　不著一切法　諸愛盡解脫
自覺誰稱師　無等無有勝　自覺無上覺
^pb如來天人師　　普知成就力優陀問我曰。賢者
瞿曇。自稱勝耶。我復以偈而答彼曰。
勝者如是有　謂得諸漏盡　我害諸惡法
優陀故我勝
陀復問我曰。賢者瞿曇。欲至何處。我時以
^pb偈而答彼曰。
我至波羅奈　擊妙甘露鼓　轉無上法輪
世所未曾轉
陀語我曰。賢者瞿曇。或可有是。如是語已。
即彼邪道經便還去。我自往至仙人住處鹿
^pb野園中。時。五比丘遙見我來。各相約敕而立
制曰。諸賢。當知此沙門瞿曇來。多欲多求。食
妙飲食。好粳糧飯。及糗酥蜜。麻油塗體。今復
來至。汝等但坐。慎莫起迎。亦莫作禮。豫留一
^pb座。莫請令坐。到已語曰。卿。欲坐者。自隨所欲。
我時往至五比丘所。時。五比丘於我不堪極
妙威德。即從坐起。有持衣缽者。有敷床者。有
取水者。欲洗足者。我作是念。此愚癡人。何無
牢固。自立制度還違本要。我知彼已。坐五比
^pb丘所敷之座。　時。五比丘呼我姓字。及卿於我。
我語彼曰。五比丘。我如來．無所著．正盡覺。汝
等莫稱我本姓字。亦莫卿我。所以者何。我求
無病無上安隱涅槃。得無病無上安隱涅槃。
我求無老．無死．無愁憂慼．無穢污無上安隱
^pb涅槃。得無老．無死．無愁憂慼．無穢污無上安
隱涅槃。生知生見。定道品法。生已盡。梵行已
立。所作已辦。不更受有。知如真。彼語我曰。卿
瞿曇。本如是行。如是道跡。如是苦行。尚不能
得人上法差降聖知聖見。況復今日多欲多
^pb求。食妙飲食。好粳糧飯。及糗酥蜜。麻油塗體
耶。我復語曰。五比丘。汝等本時見我如是諸
根清淨。光明照耀耶。時。五比丘復答我曰。本
不見卿諸根清淨。光明照耀。卿瞿曇。今諸根
清淨。形色極妙。面光照耀。　我於爾時即告彼
^pb曰。五比丘。當知有二邊行。諸為道者所不當
學。一曰著欲樂下賤業凡人所行。二曰自煩
自苦。非賢聖求法。無義相應。五比丘。捨此二
邊。有取中道。成明成智。成就於定。而得自在。
趣智趣覺。趣於涅槃。謂八正道。正見。乃至正
^pb定。是謂為八。意欲隨順教五比丘。教化二人。
三人乞食。三人持食來。足六人食。教化三人。
二人乞食。二人持食來。足六人食。我如是教。
如是化彼。求無病無上安隱涅槃。得無病無
上安隱涅槃。求無老．無死．無愁憂慼．無穢污
無
^pb上安隱涅槃。得無老．無死．無愁憂慼．無穢污
無上安隱涅槃。生知生見。定道品法。生已盡。
梵行已立。所作已辦。不更受有。知如真。於是。
世尊復告彼曰。五比丘。有五欲功德可愛．可
樂．可意所念。善欲相應。云何為五。眼知色。耳
^pb知聲。鼻知香。舌知味。身知觸。五比丘。愚癡凡
夫而不多聞。不見善友。不知聖法。不御聖法。
彼觸染貪著。憍驁受入。不見災患。不見出要。
而取用之。當知彼隨弊魔。自作弊魔。墮弊魔
手。為魔網纏。魔罥所纏。不脫魔纏。五比丘。猶
^pb如野鹿。為纏所纏。當知彼隨獵師。自作獵師。
墮獵師手。為獵師網纏。獵師來已。不能得脫。
如是。五比丘。愚癡凡夫而不多聞。不見善友。
不知聖法。不御聖法。彼於此五欲功德觸染
貪著。憍驁受入。不見災患。不見出要。而取用
^pb之。當知彼隨弊魔。自作弊魔。墮弊魔手。為魔
網纏。魔纏所纏。不脫魔纏。　五比丘。多聞聖弟
子見善知識。而知聖法。又御聖法。彼於此五
欲功德。不觸．不染．不貪．不著。亦不憍驁．不受
入。見災患。見出要。而取用之。當知彼不隨弊
^pb魔。不自作魔。不墮魔手。不為魔網所纏。不為
魔纏所纏。便解脫魔纏。五比丘。猶如野鹿得
脫於纏。當知彼不隨獵師。不自在獵師。不墮
獵師手。不為獵師網所纏。獵師來已。則能得
脫。如是。五比丘。多聞聖弟子見善知識而知
^pb聖法。又御聖法。彼於此五欲功德。不觸．不染．
不貪．不著。亦不見憍驁．不受入。見災患。見出
要。而取用之。當知彼不隨弊魔。不自在魔。不
墮魔手。不為魔網所纏。不為魔纏所纏。便解
脫魔纏。　五比丘。若時如來出興于世。無所著．
等
^pb正覺．明行成為．善逝．世間解．無上士．道法御．
天人師。號佛．眾祐。彼斷。乃至五蓋．心穢．慧羸。
離欲離惡不善之法。至得第四禪成就遊。彼
如是定心清淨。無穢無煩。柔軟善住。得不動
心。修學漏盡智通作證。彼知此苦如真。知此
^pb苦習．知此苦滅．知此苦滅道如真。知此漏如
真。知此漏習．知此漏滅．知此漏滅道如真。彼
如是知．如是見。欲漏心解脫。有漏．無明漏心
解脫。解脫已便知解脫。生已盡。梵行已立。所
作已辦。不更受有。知如真。彼於爾時自在行。
^pb自在住．自在坐．自在臥。所以者何。彼自見無
量惡不善法盡。是故彼自在行．自在住．自在
坐．自在臥。　五比丘。猶如無事無人民處。彼有
野鹿。自在行．自在住．自在伏．自在臥。所以者
何。彼野鹿不在獵師境界。是故自在行．自在
^pb住．自在伏．自在臥。如是。五比丘。比丘漏盡得
無漏。心解脫．慧解脫。自知自覺自作證成就
遊。生已盡。梵行已立。所作已辦。不更受有。知
如真。彼於爾時自在行。自在住．自在坐．自在
臥。所以者何。彼自見無量惡不善法盡。是故
^pb彼自在行．自在住．自在坐．自在臥。五比丘。是
說無餘解脫。是說無病無上安隱涅槃。是說
無老．無死．無愁憂慼．無穢污無上安隱涅槃。
　佛說如是。尊者阿難及諸比丘聞佛所說。歡
喜奉行。【■】羅摩經第三竟(四千一百二十一字
^pb)。
^n205中阿含晡利多品五下分結經第四【■】(第五後
誦)我聞如是。　一時。佛遊舍衛國。在勝林給孤
獨園。　爾時。世尊告諸比丘。我曾說五下分結。
汝等受持耶。諸比丘默然不答。　世尊復再三
告諸比丘。我曾說五下分結。汝等受持耶。諸
比
^pb丘亦再三默然不答。　爾時。尊者鬘童子在彼
眾中。於是。尊者鬘童子即從坐起。偏袒著衣。
叉手向佛。白曰。世尊曾說五下分結。我受持
之。　世尊問曰。鬘童子。我曾說五下分結。汝受
持耶。　尊者鬘童子答曰。世尊曾說初下分結。
^pb是我受持。欲恚．身見．戒取．疑。世尊說第五下
分結。是我受持。世尊訶曰。鬘童子。汝云何受
持我說五下分結。鬘童子。汝從何口受持我
說五下分結耶。鬘童子。非為眾多異學來。以
嬰孩童子責數喻詰責汝耶。鬘童子。嬰孩幼
^pb小。柔軟仰眠。意無欲想。況復欲心纏住耶。然
彼性使故。說欲使。鬘童子。嬰孩幼小。柔軟仰
眠。無眾生想。況復恚心纏住耶。然彼性使故。
說恚使。鬘童子。嬰孩幼小。柔軟仰眠。無自身
想。況復身見心纏住耶。然彼性使故。說身
^pb見使。鬘童子。嬰孩幼小。柔軟仰眠。無有戒想。
況復戒取心纏住耶。然彼性使故。說戒取使。
鬘童子。嬰孩幼小。柔軟仰眠。無有法想。況復
疑心纏住耶。然彼性使故。說疑使。鬘童子。非
為眾多異學來。以此嬰孩童子責數喻詰責
^pb汝耶。於是。尊者鬘童子為世尊面訶責已。內
懷憂慼。低頭默然。失辯無言。如有所伺。　彼時。
世尊面前訶責鬘童子已。默然而住。爾時。尊
者阿難立世尊後。執扇扇佛。於是。尊者阿難
叉手向佛。白曰。世尊。今正是時。善逝。今正是
^pb時。若世尊為諸比丘說五下分結者。諸比丘
從世尊聞已。善受善持。　世尊告曰。阿難。諦聽。
善思念之。　尊者阿難白曰。唯然。當受教聽。　佛
言。阿難。或有一為欲所纏。欲心生已。不知捨
如真。彼不知捨如真已。欲轉熾盛。不可制除。

^pb是下分結。阿難。或有一為恚所纏。恚心生已。
不知捨如真。彼不知捨如真已。恚轉熾盛。不
可制除。是下分結。阿難。或有一為身見所纏。
身見心生已。不知捨如真。彼不知捨如真已。
身見轉盛。不可制除。是下分結。阿難。或有一
^pb為戒取所纏。戒取心生已。不知捨如真。彼不
知捨如真已。戒取轉盛。不可制除。是下分結。
阿難。或有一為疑所纏。疑心生已。不知捨如
真。彼不知捨如真已。疑轉熾盛。不可制除。是
下分結。　阿難。若依道．依跡。斷五下分結。彼不
^pb依此道．不依此跡。斷五下分結者。終無是處。
阿難。猶如有人欲得求實。為求實故。持斧入
林。彼人見樹成就根．莖．枝．葉及實。彼人不截
根．莖。得實歸者。終無是處。如是。阿難。若依道．
依跡。斷五下分結。不依此道．不依此跡。斷五
^pb下分結者。終無是處。阿難。若依道．依跡。斷五
下分結。彼依此道．依此跡。斷五下分結者。必
有是處。阿難。猶如有人欲得求實。為求實故。
持斧入林。彼人見樹成就根．莖．枝．葉及實。彼
人截根．莖。得實歸者。必有是處。如是。阿難。若
^pb依道．依跡。斷五下分結。依此道．依此跡。斷五
下分結者。必有是處。　阿難。依何道．依何跡。斷
五下分結。阿難。或有一不為欲所纏。若生欲
纏。即知捨如真。彼知捨如真已。彼欲纏便滅。
阿難。或有一不為恚所纏。若生恚纏。即知捨
^pb如真。彼知捨如真已。彼恚纏便滅。阿難。或有
一不為身見所纏。若生身見纏。即知捨如真。
彼知捨如真已。彼身見纏便滅。阿難。或有一
不為戒取所纏。若生戒取纏。即知捨如真。彼
知捨如真已。彼戒取便滅。阿難。或有一不為
疑
^pb所纏。若生疑纏。即知捨如真。彼知捨如真已。
彼疑纏便滅。阿難。依此道．依此跡。斷五下分
結。　阿難。猶恒伽河。其水溢岸。若有人來彼岸。
有事欲得度河。彼作是念。此恒伽河。其水溢
岸。我於彼岸有事欲度。身無有力令我安隱
^pb浮至彼岸。阿難。當知彼人無力。如是。阿難。若
有人覺．滅．涅槃。其心不向而不清淨。不住解
脫。阿難。當知此人如彼羸人無有力也。阿難。
猶恒伽河。其水溢岸。若有人來彼岸。有事欲
得度河。彼作是念。此恒伽河。其水溢岸。我於
^pb彼岸有事欲度。身今有力令我安隱浮至彼
岸。阿難。當知彼人有力。如是。阿難。若有人覺．
滅．涅槃。心向清淨而住解脫。阿難。當知此人
如彼力人。　阿難。猶如山水。甚深極廣。長流駛
疾。多有所漂。其中無船。亦無橋梁。或有人
^pb來彼岸。有事則便求度。彼求度時而作是念。
今此山水甚深極廣。長流駛疾。多有所漂。其
中無船。亦無橋梁而可度者。我於彼岸有事
欲度。當以何方便令我安隱至彼岸耶。復作
是念。我今寧可於此岸邊收聚草木。縛作椑
^pb筏。乘之而度。彼便岸邊收聚草木。縛作椑筏。
乘之而度。安隱至彼。如是。阿難。若有比丘攀
緣厭離。依於厭離。住於厭離。止息身惡故。心
入離．定故。離欲．離惡不善之法。有覺．有觀。離
生喜．樂。得初禪成就遊。彼依此處。觀覺興衰。
^pb彼依此處。觀覺興衰已。住彼必得漏盡。設住
彼不得漏盡者。必當昇進得止息處。　云何昇
進得止息處。彼覺．觀已息。內靖．一心。無覺．無
觀。定生喜．樂。得第二禪成就遊。彼依此處。觀
覺興衰。彼依此處。觀覺興衰已。住彼必得漏
^pb盡。設住彼不得漏盡者。必當昇進得止息處。
云何昇進得止息處。彼離於喜欲。捨無求遊。
正念正智而身覺樂。謂聖所說．聖所捨．念．樂
住．室。得第三禪成就遊。彼依此處。觀覺興衰。
彼依此處。觀覺興衰已。住彼必得漏盡。設住
^pb彼不得漏盡者。必當昇進得止息處。云何昇
進得止息處。彼樂滅．苦滅。喜．憂本已滅。不苦
不樂．捨．念．清淨。得第四禪成就遊。彼依此處。
觀覺興衰。彼依此處。觀覺興衰已。住彼必得
漏盡。設住彼不得漏盡者。必當昇進得止息
^pb處。　云何昇進得止息處。彼度一切色想。滅有
礙想。不念若干想。無量空。是無量處成就遊。
彼依此處。觀覺興衰。彼依此處．觀覺興衰已。
住彼必得漏盡。設住彼不得漏盡者。必當昇
進得止息處。云何昇進得止息處。彼度一切
無量空處。無量識。是
^pb無量識處成就遊。彼依此處。觀覺興衰。彼依
此處。觀覺興衰已。住彼必得漏盡。設住彼不
得漏盡者。必當昇進得止息處。云何昇進得
止息處。彼度一切無量識處。無所有。無所有
處成就遊。彼若有所覺。或樂或苦。或不苦不
^pb樂。彼觀此覺無常。觀興衰．觀無欲．觀滅．觀斷．
觀捨。彼如是觀此覺無常。觀興衰．觀無欲．觀
滅．觀斷．觀捨已。便不受此世。不受此世已。便
不恐怖。因不恐怖。便般涅槃。生已盡。梵行已
立。所作已辦。不更受有。知如真。　猶去村不遠。
^pb有大芭蕉。若人持斧破芭蕉樹。破作片。破為
十分。或作百分。破為十分。或作百分已。便擗
葉葉。不見彼節。況復實耶。阿難。如是比丘若
有所覺。或樂或苦。或不苦不樂。彼觀此覺無
常。觀興衰．觀無欲．觀滅．觀斷．觀捨。彼如是
^pb觀此覺無常。觀興衰．觀無欲．觀滅．觀斷．觀捨
已。便不受此世。不受此世已。便不恐怖。因不
恐怖已。便般涅槃。生已盡。梵行已立。所作已
辦。不更受有。知如真。　於是。尊者阿難叉手向
佛。白曰。世尊。甚奇。甚特。世尊為諸比丘依依
^pb立依。說捨離漏。說過度漏。然諸比丘不速得
無上。謂畢究竟盡。　世尊告曰。如是。阿難。如是。
阿難。甚奇。甚特。我為諸比丘依依立依。說捨
離漏。說過度漏。然諸比丘不速得無上。謂畢
究竟盡。所以者何。人有勝如故。修道便有精
^pb麤。修道有精麤故。人便有勝如。阿難。是故我
說人有勝如。　佛說如是。尊者阿難及諸比丘
聞佛所說。歡喜奉行。【■】五下分結經第四竟(二
千三百二十六字)。
^n206中阿含晡利多品心穢經第五我聞如是。　一
時。佛遊舍衛國。在勝林給孤獨
^pb園。　爾時。世尊告諸比丘。若比丘．比丘尼不拔
心中五穢。不解心中五縛者。是為比丘．比丘
尼說必退法。云何不拔心中五穢。或有一疑
世尊。猶豫．不開意．不解意．意不靖。若有一疑
世尊。猶豫．不開意．不解意．意不靖者。是謂不
^pb拔第一心穢。謂於世尊也。如是法．戒．教。若有
諸梵行。世尊所稱譽。彼便責數．輕易．觸嬈．侵
害。不開意．不解意．意不靖。是謂第五不拔心
中穢。謂於梵行也。　云何不解心中五縛。或有
一身不離染．不離欲．不離愛．不離渴。若有身
^pb不離染．不離欲．不離愛．不離渴者。彼心不趣
向。不靖．不住．不解。自方便斷燕坐。若有此心
不趣向。不靖．不住．不解。自方便斷燕坐者。是
謂第一不解心縛。謂身也。復次。於欲不離染．
不離欲．不離愛．不離渴。若有於欲不離染．不
^pb離欲．不離愛．不離渴者。彼心不趣向。不靖．不
住．不解。自方便斷燕坐。若有此心不趣向。不
靖．不住．不解。自方便斷燕坐者。是謂第二不
解心縛。謂欲也。　復次。有一所說聖義相應。柔
軟無疑蓋。謂說戒．說定．說慧．說解脫．說解脫
^pb知見．說損．說不聚會．說少欲．說知足．說斷．說
無欲．說滅．說燕坐．說緣起。如是比丘。沙門所
說者。彼心不趣向。不靖．不住．不解。自方便斷
燕坐。若有此心不趣向。不靖．不住．不解。自方
便斷燕坐者。是謂第三不解心縛。謂說也。復
^pb次。數道俗共會。調亂．憍驁．不學問。若有數道
俗共會。調亂．憍驁．不學問者。彼心不趣向．不
靖．不住．不解。自方便斷燕坐。若此心不趣向。
不靖．不住．不解。自方便斷燕坐者。是謂第四
不解心縛。謂聚會也。　復次。少有所得故。於其
^pb中間住。不復求昇進。若有少所得故。於其中
間住。不復求昇進者。彼心不趣向。不靖．不住．
不解。自方便斷燕坐。若此心不趣向。不靖．不
住．不解。自方便斷燕坐者。是謂第五不解心
縛。謂昇進也。若有比丘．比丘尼不拔此心中
^pb五穢。及不解此心中五縛者。是謂比丘．比丘
尼必退法也。若有比丘．比丘尼善拔心中五
穢。善解心中五縛者。是謂比丘．比丘尼清淨
法。　云何善拔心中五穢。或有一不疑世尊。不
猶豫．開意．意解．意靖。若有不疑世尊。不猶豫．
^pb開意．意解．意靖者。是謂第一善拔心中穢。謂
於世尊也。如是法．戒．教。若有梵行。世尊所稱
譽。彼不責數．不輕易．不觸嬈．不侵害。開意．意
解．意靖。是謂第五善拔心中穢。謂於梵行也。
　云何解心中五縛。或有一身離染．離欲．離愛．
離
^pb渴。若有身離染．離欲．離愛．離渴者。彼心趣向。
靖．住．解。自方便斷燕坐。若有此心趣向。靖．住．
解。自方便斷燕坐者。是謂第一解心中縛。謂
身也。復次。於欲離染．離欲．離愛．離渴。若有於
欲離染．離欲．離愛．離渴者。彼心趣向。靖．住．解。
^pb自方便斷燕坐。若有此心趣向。靖．住．解。自方
便斷燕坐者。是謂第二解心中縛。謂欲也。　復
次。有一所說。聖義相應。柔軟無疑蓋。謂說戒．
說定．說慧．說解脫．說解脫知見．說損．說不聚
會．說少欲．說知足．說斷．說無欲．說滅．說燕坐．
^pb說緣起。如是比丘。沙門所說者。彼心趣向。靖．
住．解。自方便斷燕坐。若有此心趣向。靖．住．解。
自方便斷燕坐者。是謂第三解心中縛。謂說
也。復次。不數道俗共會。不調亂．不憍驁學問。
若有不數道俗共會。不調亂．不憍驁學問者。

^pb彼心趣向。靖．住．解。自方便斷燕坐。若有此心
趣向。靖．住．解。自方便斷燕坐者。是謂第四解
心中縛。謂不聚會也。　復次。少有所得故。於其
中間不住。復求昇進。若有少所得故。於其中
間不住。復求昇進者。彼心趣向。靖．住．解。自方
^pb便斷燕坐。若此心趣向。靖．住．解。自方便斷燕
坐者。是謂第五解心中縛。謂昇進也。若有比
丘．比丘尼善拔此心中五穢。及善解此心中
五縛者。是謂比丘．比丘尼清淨法。彼住此十
支已。復修習五法。　云何為五。修欲定心成就
^pb斷如意足。依離．依無欲．依滅．依捨。趣向非品。
修精進定．心定．思惟定成就斷如意足。依離．
依無欲．依滅．依捨。趣向非品。堪任第五。彼成
就此堪任等十五法。成就自受者。必知必見。
必正盡覺。至甘露門。近住涅槃。我說無不至
涅槃。
^pb猶如雞生十卵。或十二。隨時覆蓋。隨時溫暖。
隨時看視。雞設有放逸者。彼中或雞子以𭪿
足。啄破其卵。自安隱出者。彼為第一。如是比
丘成就此堪任等十五法自受者。必知必見。
必正盡覺。必至甘露門。近住涅槃。我說無不
^pb得涅槃。　佛說如是。彼諸比丘聞佛所說。歡喜
奉行。【■】心穢經第五竟(一千三百九十九字)。【○】【○】中
阿含經卷第五十六【★】(七千八百四十六字)(第
五後誦)【☆】
^juan57^pb

中阿含經卷第五十七【□】
　　　　東晉罽賓三藏瞿曇僧伽提婆譯
^n207晡利多品箭毛經第六(第五後誦)我聞如是。
　一時。佛遊王舍城。在竹林伽蘭哆園。與大比
^pb丘眾俱。千二百五十人而受夏坐。　爾時。世尊
過夜平旦。著衣持缽。入王舍城而行乞食。行
乞食已。收舉衣缽。澡洗手足。以尼師檀著於
肩上。往至孔雀林異學園中。　爾時。孔雀林異
學園中有一異學。名曰箭毛。名德宗主。眾人
^pb所師。有大名譽。眾所敬重。領大徒眾。五百異
學之所尊也。彼在大眾喧鬧嬈亂。放高大音
聲。說種種畜生之論。謂論王．論賊．論鬥．論食．
論衣服．論婦人．論童女．論婬女．論世間．論空
野．論海中．論國人民。彼共集坐論如是比畜
生之論。異學箭毛遙見佛來。敕己
^pb眾曰。汝等默然住。彼沙門瞿曇來。彼眾默然。
常樂默然。稱說默然。彼若見此眾默然者。或
來相見。異學箭毛令眾默然已。自默然住。　世
尊往詣異學箭毛所。異學箭毛即從坐起。偏
袒著衣。叉手向佛。白曰。善來。沙門瞿曇。沙門
^pb瞿曇久不來此。願坐此坐。世尊便坐異學箭
毛所敷之座。異學箭毛則與世尊共相問訊。
卻坐一面。　世尊問曰。優陀夷。向論何等。以何
事故共集坐此。　異學箭毛答曰。瞿曇。且置此
論。此論非妙。沙門瞿曇欲聞此論。後聞不難。
^pb世尊如是再三問曰。優陀夷。向論何等。以何
事故共集坐此。　異學箭毛亦再三答曰。瞿曇。
且置此論。此論非妙。沙門瞿曇欲聞此論。後
聞不難。沙門瞿曇若至再三。其欲聞者。今當
說之。瞿曇。我等與拘薩羅國眾多梵志。悉共
^pb集坐拘薩羅學堂。說如是論。鴦伽摩竭陀國
人有大善利。鴦伽摩竭陀國人得大善利。如
此大福田眾在王舍城共受夏坐。謂不蘭迦
葉。所以者何。瞿曇。不蘭迦葉名德宗主。眾人
所師。有大名譽。眾所敬重。領大徒眾。五百異
^pb學之所尊也。於此王舍城共受夏坐。如是摩
息迦利瞿舍利子．娑若鞞羅遲子．尼揵親子．
彼復迦栴．阿夷哆雞舍劍婆利。　瞿曇。阿夷哆
雞舍劍婆利名德宗主。眾人所師。有大名譽。
眾所敬重。領大徒眾。五百異學之所尊也。於
^pb此王舍城共受夏坐。向者亦論沙門瞿曇。此
沙門瞿曇名德宗主。眾人所師。有大名譽。眾
所敬重。領大比丘眾。千二百五十人之所尊
也。亦在此王舍城共受夏坐。瞿曇。我等復作
是念。今此諸尊沙門．梵志。誰為弟子所恭敬．

^pb尊重．供養事耶。非為弟子法罵所罵。亦無弟
子難師。此一向不可．不相應。不等說已。便捨
而去。瞿曇。我等復作是念。此不蘭迦葉不為
弟子所恭敬．尊重．供養．奉事。為弟子法罵所
罵。眾多弟子難師。此不可。此不相應。此不等
^pb說已。便捨而去。　瞿曇。昔時不蘭迦葉數在弟
子眾舉手大喚。汝等可住。無有人來問汝等
事。人問我事。汝等不能斷此事。我能斷此事。
而弟子於其中間更論餘事。不待師說事訖。
瞿曇。我等復作是念。如是此不蘭迦葉不為
^pb弟子所恭敬．尊重．供養．奉事。為弟子法罵所
罵。眾多弟子難師。此不可。此不相應。此不等
說已。便捨而去。如是摩息加利瞿舍利子．娑
若鞞羅遲子．尼揵親子．彼復迦旃．阿夷哆雞
舍劍婆利。瞿曇。我等作如是念。此阿夷哆
^pb雞舍劍婆利不為弟子所恭敬．尊重．供養．奉
事。為弟子法罵所罵。眾多弟子難師。此不可。
此不相應。此不等說已。便捨而去。瞿曇。昔時
阿夷哆雞舍劍婆利數在弟子眾舉手大喚。
汝等可住。無有人來問汝等事。人問我事。汝
^pb等不能斷此事。我能斷此事。而弟子於其中
間更論餘事。不待師說事訖。　瞿曇。我等復作
是念。如是此阿夷哆雞舍劍婆利不為弟子
所恭敬．尊重．供養．奉事。為弟子法罵所罵。眾
多弟子難師。此不可。此不相應。此不等說已。
^pb便捨而去。　瞿曇。我等復作是念。此沙門瞿曇
為弟子所恭敬．尊重．供養．奉事。不為弟子法
罵所罵。亦無弟子難師。此不可。此不相應。此
不等說已。便捨而去。瞿曇。昔時沙門瞿曇數
在大眾。無量百千眾圍遶說法。於其中有一
人
^pb鼾眠作聲。又有一人語彼人曰。莫鼾眠作聲。
汝不欲聞世尊說微妙法。如甘露耶。彼人即
便默然無聲。瞿曇。我等復作是念。如是此沙
門瞿曇為弟子所恭敬．尊重．供養．奉事。不為
弟子法罵所罵。亦無弟子難師。此不可。此不
^pb相應。此不等說已。便捨而去。　世尊聞已。問異
學箭毛曰。優陀夷。汝見我有幾法。令諸弟子
恭敬．尊重．供養．奉事我。常隨不離耶。　異學箭
毛答曰。瞿曇。我見瞿曇有五法。令諸弟子恭
敬．尊重．供養．奉事。常隨不離。云何為五。沙門
^pb瞿曇麤衣知足。稱說麤衣知足。若沙門瞿曇
麤衣知足。稱說麤衣知足者。是謂我見沙門
瞿曇有第一法。令諸弟子恭敬．尊重．供養．奉
事。常隨不離。復次。沙門瞿曇麤食知足。稱說
麤食知足。若沙門瞿曇麤食知足。稱說麤食
^pb知足者。是謂我見沙門瞿曇有第二法。令諸
弟子恭敬．尊重．供養．奉事。常隨不離。　復次。沙
門瞿曇少食。稱說少食。若沙門瞿曇少食。稱
說少食者。是謂我見沙門瞿曇有第三法。令
諸弟子恭敬．尊重．供養．奉事。常隨不離。復次。
^pb沙門瞿曇麤住止床座知足。稱說麤住止床
座知足。若沙門瞿曇麤住止床座知足。稱說
麤住止床座知足者。是謂我見沙門瞿曇有
第四法。令諸弟子恭敬．尊重．供養．奉事。常隨
不離。復次。沙門瞿曇燕坐。稱說燕坐。若沙門
^pb瞿曇燕坐。稱說燕坐者。是謂我見沙門瞿曇
有第五法。令諸弟子恭敬．尊重．供養．奉事。常
隨不離。是謂我見沙門瞿曇有五法。令諸弟
子恭敬．尊重．供養．奉事。常隨不離。　世尊告曰。
優陀夷。我不以此五法。令諸弟子恭敬．尊重．

^pb供養．奉事我。常隨不離。優陀夷。我所持衣。隨
聖力割截。染汙惡色。如是聖衣染汙惡色。優
陀夷。或我弟子謂盡形壽衣所棄捨糞掃之
衣。亦作是說。我世尊麤衣知足。稱說麤衣知
足。優陀夷。若我弟子因麤衣知足故。稱說我
^pb者。彼因此處故。不恭敬．尊重．供養．奉事我。亦
不相隨。復次。優陀夷。我食粳糧成熟。無䵃量
雜味。優陀夷。或我弟子盡其形壽而行乞食
所棄捨食。亦作是說。我世尊麤食知足。稱說
麤食知足。優陀夷。若我弟子因麤食知足故。
^pb稱說我者。彼因此處故。不恭敬．尊重．供養．奉
事我。亦不相隨。　復次。優陀夷。我食如一鞞羅
食。或如半鞞羅。優陀夷。或我弟子食如一拘
拖。或如半拘拖。亦作是說。我世尊少食。稱說
少食。優陀夷。若我弟子因少食故。稱說我者。

^pb彼因此處故。不恭敬．尊重．供養．奉事我。亦不
相隨。復次。優陀夷。我或住高樓。或住棚閣。優
陀夷。或我弟子彼過九月．十月。一夜於覆處
宿。亦作是說。我世尊麤住止床座知足。稱說
麤住止床座知足。優陀夷。若我弟子因麤住
^pb止床座知足故。稱說我者。彼因此處故。不恭
敬．尊重．供養．奉事我。亦不相隨。　復次。優陀夷。
我常作鬧比丘．比丘尼．優婆塞．優婆夷。或我
弟子過半月一入眾。為法清淨故。亦作是說。
我世尊燕坐。稱說燕坐。優陀夷。若我弟子因
^pb燕坐故。稱說我者。彼因此處故。不恭敬．尊重．
供養．奉事我。亦不相隨。優陀夷。我無此五法。
令諸弟子恭敬．尊重．供養．奉事我。常隨不離。
　優陀夷。我更有五法。令諸弟子恭敬．尊重．供
養．奉事我。常隨不離。云何為五。優陀夷。我有
^pb弟子。謂無上戒稱說我。世尊行戒大戒。如所
說所作亦然。如所作所說亦然。優陀夷。若我
弟子因無上戒稱說我者。彼因此處。恭敬．尊
重．供養．奉事我。常隨不離。復次。優陀夷。我有
弟子。謂無上智慧稱說我。世尊行智慧。極大
^pb智慧。若有談論來相對者。必能伏之。謂於正
法．律不可說。於自所說不可得說。優陀夷。若
我弟子因無上智慧故。稱說我者。彼因此處。
恭敬．尊重．供養．奉事我。常隨不離。　復次。優陀
夷。我有弟子。謂無上知見稱說我。世尊遊知
^pb非不知。遊見非不見。彼為弟子說法。有因非
無因。有緣非無緣。可答非不可答。有離非無
離。優陀夷。若我弟子因無上知見故。稱說我
者。彼因此處。恭敬．尊重．供養．奉事我。常隨不
離。復次。優陀夷。我有弟子。謂厭愛箭而來問
^pb我。苦是苦。習是習。滅是滅。道是道。我即答彼。
苦是苦。習是習。滅是滅。道是道。優陀夷。若我
弟子而來問我。我答可意令歡喜者。彼因此
處。恭敬．尊重．供養．奉事我。常隨不離。　復次。優
陀夷。我為弟子或說宿命智通作證明達。或
^pb說漏盡智通作證明達。優陀夷。若我弟子於
此正法．律中得受得度。得至彼岸。無疑無惑。
於善法中無有猶豫者。彼因此處。恭敬．尊重．
供養．奉事我。常隨不離。優陀夷。是謂我更有
五法。令諸弟子恭敬．尊重．供養．奉事我。常隨
^pb不離。　於是。異學箭毛即從坐起。偏袒著衣。叉
手向佛。白曰。瞿曇。甚奇。甚特。善說妙事。潤澤
我體。猶如甘露。瞿曇。猶如大雨。此地高下。普
得潤澤。如是沙門瞿曇為我等善說妙事。潤
澤我體。猶如甘露。世尊。我已解。善逝。我已知。

^pb世尊。我今自歸於佛．法及比丘眾。唯願世尊
受我為優婆塞。從今日始。終身自歸。乃至命
盡。　佛說如是。異學箭毛聞佛所說。歡喜奉行。
【■】箭毛經第六竟(二千八百七字)。
^n208中阿含晡利多品箭毛經第七我聞如是。　一
^pb時。佛遊王舍城。在竹林加蘭哆園。　爾時。世尊
過夜平旦。著衣持缽。入王舍城而行乞食。行
乞食已。收舉衣缽。澡洗手足。以尼師檀著於
肩上。往至孔雀林異學園中。　爾時。孔雀林異
學園中有一異學。名曰箭毛。名德宗主。眾人
^pb所師。有大名譽。眾所敬重。領大徒眾。五百異
學之所尊也。彼在大眾喧鬧嬈亂。放高大音
聲。說種種畜生之論。謂論王．論賊．論鬥．論食．
論衣服．論婦人．論童女．論婬女．論世間．論空
野．論海中．論國人民。彼共集坐
^pb說如是比畜生之論。異學箭毛遙見佛來。敕
己眾曰。汝等默然住。彼沙門瞿曇來。彼眾默
然。常樂默然。稱說默然。彼若見此眾默然者。
或來相見。異學箭毛命眾默然已。自默然住。
　世尊往詣異學箭毛所。異學箭毛即從坐起。
^pb偏袒著衣。叉手向佛。白曰。善來。沙門瞿曇。沙
門瞿曇久不來此。願坐此坐。世尊便坐異學
箭毛所敷之座。異學箭毛便與世尊共相問
訊。卻坐一面。　世尊問曰。優陀夷。向論何等。以
何事故共集坐此。　異學箭毛答曰。瞿曇。且置
^pb此論。此論非妙。沙門瞿曇欲聞此論。後聞不
難。　世尊如是再三問曰。優陀夷。向論何等。以
何事故共集坐此。　異學箭毛亦再三答曰。瞿
曇。且置此論。此論非妙。沙門瞿曇欲聞此論。
後聞不難。沙門瞿曇若至再三。其欲聞者。今
^pb當說之。瞿曇。我有策慮。有思惟。住策慮地。住
思惟地。有智慧。有辯才。有說實有薩云然。一
切知。一切見。無餘知。無餘見。我往問事。然彼
不知。瞿曇。我作是念。此是何等耶。　世尊問曰。
優陀夷。汝有策慮。有思惟。有策慮地。住思惟
^pb地。有智慧。有辯才。誰說實有薩云然。一切知。
一切見。無餘知。無餘見。汝往問事。而彼不知
耶。　異學箭毛答曰。瞿曇。謂不蘭迦葉是。所以
者何。瞿曇。不蘭迦葉自說實有薩云然。一切
知。一切見。無餘知。無餘見也。我有策慮。有思
^pb惟。住策慮地。住思惟地。有智慧。有辯才。我往
問事。然彼不知。瞿曇。是故我作是念。此是何
等耶。如是摩息迦利瞿舍利子．娑若鞞羅遲
子．尼揵親子．彼復迦旃．阿夷哆雞舍劍婆利。
瞿曇。阿夷哆雞舍劍婆利自說實有薩云然。

^pb一切知。一切見。無餘知。無餘見也。我有策慮。
有思惟。住策慮地。住思惟地。有智慧。有辯才。
我往問事。然彼不知。瞿曇。是故我作是念。此
是何等耶。瞿曇。我復作是念。若我當往詣沙
門瞿曇所。問過去事者。沙門瞿曇必能答我
^pb過去事也。我當往詣沙門瞿曇所。問未來事
者。沙門瞿曇必能答我未來事也。復次。若我
隨所問沙門瞿曇事者。沙門瞿曇必亦答我
隨所問事。　世尊告曰。優陀夷。止。止。汝長夜異
見．異忍．異樂．異欲．異意故。不得盡知我所說
^pb義。優陀夷。我有弟子有因有緣。憶無量過去
本昔所生。謂一生．二生．百生．千生。成劫．敗劫．
無量成敗劫。眾生名某。我曾生彼。如是姓．如
是字。如是生．如是飲食．如是受苦樂．如是長
壽．如是久住．如是壽訖。此死生彼。彼死生此。

^pb我生在此。如是姓．如是字．如是生．如是飲食．
如是受苦樂．如是長壽．如是久住．如是壽訖。
彼來問我過去事。我答彼過去事。我亦往問
彼過去事。彼亦答我過去事。我隨所問彼事。
彼亦答我隨所問事。　復次。優陀夷。我有弟子。
^pb謂清淨天眼出過於人。見此眾生死時生時．
好色惡色．妙與不妙。往來善處及不善處。隨
此眾生之所作業。見其如真。若此眾生成就
身惡行。成就口．意惡行。誣謗聖人。邪見。成就
邪見業。彼因緣此。身壞命終。必至惡處。生地
^pb獄中。若此眾生成就身妙行。成就口．意妙行。
不誣謗聖人。正見。成就正見業。彼因緣此。身
壞命終。必昇善處。得生天中。彼來問我未來
事。我答彼未來事。我亦往問彼未來事。彼亦
答我未來事。我隨所問彼事。彼亦答我隨所
^pb問事。　異學箭毛白曰。瞿曇。若如是者。我轉不
知。我轉不見。轉癡墮癡。謂沙門瞿曇如是說。
優陀夷。止。止。汝長夜異見．異忍．異樂．異欲．異
意故。不得盡知我所說義。優陀夷。我有弟子
有因有緣。憶無量過去本昔所生。謂一生．二
^pb生．百生．千生。成劫．敗劫．無量成敗劫。眾生名
某。我曾生彼。如是姓．如是字。如是生．如是飲
食．如是受苦樂．如是長壽．如是久住．如是壽
訖。此死生彼。彼死生此。我生在此。如是姓．如
是字．如是生．如是飲食．如是受苦樂．如是長
^pb壽．如是久住．如是壽訖。彼來問我過去事。我
答彼過去事。我亦往問彼過去事。彼亦答我
過去事。我隨所問彼事。彼亦答我隨所問事。
　復次。優陀夷。我有弟子。謂清淨天眼出過於
人。見此眾生死時生時．好色惡色．妙與不妙。

^pb往來善處及不善處。隨此眾生之所作業。見
其如真。若此眾生成就身惡行。成就口．意惡
行。誣謗聖人。邪見。成就邪見業。彼因緣此。身
壞命終。必至惡處。生地獄中。若此眾生成就
身妙行。成就口．意妙行。不誣謗聖人。正見。成
^pb就正見業。彼因緣此。身壞命終。必昇善處。得
生天中。彼來問我未來事。我答彼未來事。我
亦往問彼未來事。彼亦答我未來事。我隨所
問彼事。彼亦答我隨所問事。　瞿曇。我於此生
作本所作。得本所得。尚不能憶。況復能憶有
^pb因有緣。無量本昔所生事耶。瞿曇。我尚不能
見飃鬼。況復清淨天眼出過於人。見此眾生
死時生時。善色惡色．妙與不妙。趣至善處及
不善處。隨此眾生之所作業。見其如真耶。瞿
曇。我作是念。若沙門瞿曇問我從師學法
^pb者。儻能答彼。令可意也。　世尊問曰。優陀夷。汝
從師學其法云何。　異學箭毛答曰。瞿曇。彼說
色過於色。彼色最勝。彼色最上。　世尊問曰。優
陀夷。何等色耶。　異學箭毛答曰。瞿曇。若色更
無有色最上．最妙。為最勝也。彼色最勝。彼色
^pb最上。　世尊告曰。優陀夷。猶如有人作如是說。
若此國中有女最妙。我欲得彼。彼若有人如
是問者。君知國中有女最妙．如是姓．如是名．
如是生耶。為長短麤細。為白．黑。為不白不黑。
為剎利女。為梵志．居士．工師女。為東方．南方．
^pb西方．北方耶。彼人答曰。我不知也。復問彼人。
君不知．不見國中有女最妙。如是姓．如是名．
如是生。長短麤細．白．黑．不白不黑。剎利女。梵
志．居士．工師女。東方．南方．西方．北方者。而作
是說。我欲得彼女耶。如是。優陀夷。汝作是說。

^pb彼說色過於色。彼色最勝。彼色最上。問曰。汝
彼色。然不知也。　異學箭毛白曰。瞿曇。猶如紫
磨。極妙金精。金師善磨。瑩治令淨。藉以白練。
安著日中。其色極妙。光明照耀。如是。瞿曇。我
說彼色過於色。彼色最勝。彼色最上。　世尊告
^pb曰。優陀夷。我今問汝。隨所解答。優陀夷。於意
云何。謂紫磨金精。藉以白練。安著日中。其色
極妙。光明照耀。及螢火蟲在夜闇中光明照
耀。於中光明。何者最上．為最勝耶。異學箭毛
答曰。瞿曇。螢火光明於紫磨金精光明。最上．
^pb為最勝也。　世尊問曰。優陀夷。於意云何。謂螢
火蟲在夜闇中光明照耀。及燃油燈在夜闇
中光明照耀。於中光明。何者最上．為最勝耶。
　異學箭毛答曰。瞿曇。燃燈光明於螢火蟲光
明。最上．為最勝也。　世尊問曰。優陀夷。於意云
何。
^pb謂燃油燈在夜闇中光明照耀。及燃大木積
火在夜闇中光明照耀。於中光明。何者最上．
為最勝耶。異學箭毛答曰。瞿曇。燃大木積火
之光明於燃油燈光明。最上．為最勝也。　世尊
問曰。優陀夷。於意云何。謂燃大木積火。在夜
^pb闇中光明照耀。及太白星平旦無曀光明照
耀。於中光明。何者最上．為最勝耶。　異學箭毛
答曰。瞿曇。太白星光於燃大木積火光。最上．
為最勝也。　世尊問曰。優陀夷。於意云何。謂太
白星平旦無曀光明照耀。及月殿光夜半無
^pb曀光明照耀。於中光明。何者最上．為最勝耶。
　異學箭毛答曰。瞿曇。月殿光明於太白星光。
最上．為最勝也。　世尊問曰。優陀夷。於意云何。
謂月殿光夜半無曀光明照曜。及日殿光秋
時向中。天淨無曀光明照耀。於中光明。何者
^pb最上．為最勝耶。　異學箭毛答曰。瞿曇。日殿光
明於月殿光。最上．為最勝也。　世尊告曰。優陀
夷。多有諸天。今此日月雖有大如意足。有大
威德。有大福祐。有大威神。然其光明故不及
諸天光明也。我昔曾與諸天共集。共彼論事。
^pb我之所說。可彼天意。然我不作是說。彼色過
於色。彼色最勝。彼色最上。優陀夷。而汝於螢
火蟲光色最弊最醜。說彼色過於色。彼色最
勝。彼色最上。問已不知。　異學箭毛白曰。世尊。
悔過此說。善逝。悔過此說。　世尊問曰。優陀夷。
^pb汝何意如是說。世尊。悔過此說。善逝。悔過此
說耶。　異學箭毛答曰。瞿曇。我作是說。彼色過
於色。彼色最勝。彼色最上。沙門瞿曇今善檢
我。善教善訶。令我虛妄無所有也。瞿曇。是故
我如是說。世尊。悔過此說。善逝。悔過此說。　異
^pb學箭毛語曰。瞿曇。後世一向樂。有一道跡一
向作世證。　世尊問曰。優陀夷。云何後世一向
樂。云何有一道跡一向作世證耶。　異學箭毛
答曰。瞿曇。或有一離殺斷殺．不與取．邪婬．妄
言。乃至離邪見得正見。瞿曇。是謂後世一向
^pb樂。是謂有一道跡一向作世證。　世尊告曰。優
陀夷。我今問汝。隨所解答。優陀夷。於意云何。
若有一離殺斷殺。彼為一向樂．為雜苦耶。　異
學箭毛答曰。瞿曇。是雜苦也。　若有一離不與
取．邪婬．妄言。乃至離邪見得正見。彼為一向
^pb樂．為雜苦耶。　異學箭毛答曰。瞿曇。是雜苦也。
　世尊問曰。優陀夷。非為如是雜苦樂道跡作
世證耶。　異學箭毛答曰。瞿曇。如是雜苦樂道
跡作世證也。　異學箭毛白曰。世尊。悔過此說。
善逝。悔過此說。　世尊問曰。優陀夷。汝何意故
^pb作如是說。世尊。悔過此說。善逝。悔過此說耶。
　異學箭毛答曰。瞿曇。我向者說後世一向樂。
有一道跡一向作世證。沙門瞿曇今善檢我。
善教善訶。令我虛妄無所有也。瞿曇。是故我
如是說。世尊。悔過此說。善逝。悔過此說。　世尊
^pb告曰。優陀夷。世有一向樂。有一道跡一向作
世證也。　異學箭毛問曰。瞿曇。云何世一向樂。
云何一道跡一向作世證耶。　世尊答曰。優陀
夷。若時如來出世。無所著．等正覺．明行成為．
善逝．世間解．無上士．道法御．天人師。號佛．眾
^pb祐。彼斷。乃至五蓋．心穢．慧羸。離欲．離惡不善
之法。有覺．有觀．離生喜．樂。得初禪成就遊。不
共彼天戒等．心等．見等也。彼覺．觀已息。內靖．
一心。無覺．無觀。定生喜．樂。得第二禪成就遊。
不共彼天戒等．心等．見等也。彼離於喜欲。捨
無
^pb求遊。正念正智而身覺樂。謂聖所說．聖所捨．
念．樂住室。得第三禪成就遊。不共彼天戒等．
心等．見等也。優陀夷。是謂世一向樂。　異學箭
毛問曰。瞿曇。世中一向樂。唯極是耶。　世尊答
曰。世中一向樂。不但極是也。優陀夷。更有一
^pb道跡一向作世證。　異學箭毛問曰。瞿曇。云何
更有一道跡一向作世證耶。　世尊答曰。優陀
夷。比丘離欲．離惡不善之法。有覺．有觀。離生
喜．樂。得初禪成就遊。得共彼天戒等．心等．見
等也。彼覺．觀已息。內靖．一心。無覺．無觀。定生
^pb喜．樂。得第二禪成就遊。得共彼天戒等．心等．
見等也。彼離於喜欲。捨無求遊。正念正智而
身覺樂。謂聖所說．聖所捨．念．樂住．室。得第三
禪成就遊。得共彼天戒等．心等．見等也。優陀
夷。是謂一道跡一向作世證。　異學箭毛問
^pb曰。瞿曇。沙門瞿曇弟子為此世一向樂故。一
道跡一向作世證故。從沙門瞿曇學梵行耶。
　世尊答曰。優陀夷。我弟子不為世一向樂故。
亦不為一道跡一向作世證故。從我學梵行
也。優陀夷。更有最上．最妙．最勝。為作證故。我
^pb弟子從我學梵行也。　於是。彼大眾放高大音
聲。彼是最上．最妙．最勝。為作證故。沙門瞿曇
弟子從沙門瞿曇學梵行也。　於是。異學箭毛
敕己眾。令默然已。白曰。瞿曇。云何最上．最妙．
最勝。為作證故。沙門瞿曇弟子從沙門瞿曇
^pb學梵行耶。　世尊答曰。優陀夷。比丘者樂滅．苦
滅。喜．憂本已滅。不苦不樂．捨．念．清淨。得第四
禪成就遊。優陀夷。是謂最上．最妙．最勝。為作
證故。我弟子從我學梵行也。　於是。異學箭毛
即從坐起。欲稽首佛足。於是。異學箭毛諸弟
^pb子異學梵行者白異學箭毛曰。尊今應作師
時。欲為沙門瞿曇作弟子耶。尊不應作師時。
為沙門瞿曇作弟子也。是為異學箭毛諸弟
子學梵行者。為異學箭毛而作障礙。謂從世
尊學梵行也。　佛說如是。異學箭毛聞佛所說。
^pb歡喜奉行。【■】箭毛經第七竟(三千八百三十字
)。
^n209中阿含晡利多品鞞摩那修經第八【■】(第五後
誦)我聞如是。　一時。佛遊舍衛國。在勝林給孤
獨園。　爾時。異學鞞摩那修中後仿佯往詣佛
^pb所。相問訊已。問曰。瞿曇。最色最色。瞿曇。最色。
　世尊問曰。迦旃。何等色也。　異學鞞摩那修答
曰。瞿曇。若色更無有色最上．最妙．最勝。瞿曇。
彼色最勝。彼色最上。　世尊告曰。迦旃。猶如有
人作如是說。若此國中有女最妙。我欲得彼。
彼若有人如是問者。君知國中有女最妙。如
^pb是姓．如是名．如是生耶。為長短麤細。為白．黑。
為不白不黑。為剎利女。為梵志．居士．工師女。
為東方．南方．西方．北方耶。彼人答曰。我不知
也。復問彼人。君不知．不見國中有女最妙。如
是姓．如是名．如是生。長短麤細．白．黑．不白不
^pb黑。剎利女。梵志．居士．工師女。東方．南方．西方．
北方者。而作是說。我欲得彼女耶。如是。迦旃。
汝作是說。彼妙色最妙色。彼色最勝。彼色最
上。問汝彼色。然不知也。　異學鞞摩那修白曰。
瞿曇。猶如紫磨。極妙金精。金師善磨。瑩治令
^pb淨。藉以白練。安著日中。其色極妙。光明照耀。
如是。瞿曇。我說彼妙色最妙色。彼色最勝。彼
色最上。　世尊告曰。迦旃。我今問汝。隨所解答。
迦旃。於意云何。謂紫磨金精。藉以白練。安著
日中。其色極妙。光明照耀。及螢火蟲在夜闇
^pb中光明照耀。於中光明。何者最上．為最勝耶。
　異學鞞摩那修答曰。瞿曇。螢火光明於紫磨
金精光明。最上．為最勝也。世尊問曰。迦旃。於
意云何。謂螢火蟲在夜闇中光明照耀。及燃
油燈在夜闇中光明照耀。於中光明。何者最
^pb上．為最勝耶。　異學鞞摩那修答曰。瞿曇。燃燈
光明於螢火蟲光明。最上．為最勝也。　世尊問
曰。迦旃。於意云何。謂燃油燈在夜闇中光明
照耀。及燃大木積火在夜闇中光明照耀。於
中光明。何者最上．為最勝耶。　異學鞞摩那修
^pb答曰。瞿曇。燃大木積火之光明於燃油燈光
明。最上．為最勝也。　世尊問曰。迦旃。於意云何。
謂燃大木積火在夜闇中光明照耀。及太白
星平旦無曀光明照耀。於中光明。何者最上．
為最勝耶。　異學鞞摩那修答曰。瞿曇。太白星
^pb光於燃大木積火光。最上．為最勝也。　世尊問
曰。迦旃。於意云何。謂太白星平旦無曀光明
照耀。及月殿光夜半無曀光明照耀。於中光
明。何者最上．為最勝耶。　異學鞞摩那修答曰。
瞿曇。月殿光明於太白星光。最上．為最勝也。
^pb　世尊問曰。迦旃。於意云何。謂月殿光夜半無
曀光明照曜。及日殿光秋時向中。天淨無曀
光明照耀。於中光明。何者最上．為最勝耶。　異
學鞞摩那修答曰。瞿曇。日殿光明於月殿光。
最上．為最勝也。　世尊告曰。迦旃。多有諸天。今
^pb此日月雖有大如意足。有大威德。有大福祐。
有大威神。然其光明故不及諸天光明也。我
昔曾與諸天共集。共彼論事。我之所說。可彼
天意。然我不作是說。彼妙色最妙色。彼色最
勝。彼色最上。迦旃。而汝於螢火蟲光色最弊
^pb最醜。說彼妙色最妙色。彼色最勝。彼色最上。
問已不知。於是。異學鞞摩那修為世尊面訶
責已。內懷憂慼。低頭默然。失辯無言。如有所
伺。　於是。世尊面訶責已。復令歡悅。告曰。迦旃。
有五欲功德。可喜．意．令樂欲相應樂。眼知色。
^pb耳知聲。鼻知香。舌知味。身知觸。迦旃。色或有
愛者。或不愛者。若有一人。彼於此色可意．稱
意．樂意．足意．滿願意。彼於餘色雖最上．最勝。
而不欲．不思．不願．不求。彼於此色最勝．最上。
迦旃。如是聲．香．味．觸。迦旃。觸或有愛者。或不
^pb愛者。若有一人。彼於此觸可意．稱意．樂意．足
意．滿願意。彼於餘觸雖最上．最勝。而不欲．不
思．不願．不求。彼於此觸最勝．最上。　於是。異學
鞞摩那修叉手向佛。白曰。瞿曇。甚奇。甚特。沙
門瞿曇為我無量方便說欲樂．欲樂第一。瞿
^pb曇。猶如因草火燃木火。因木火燃草火。如是
沙門瞿曇為我無量方便說欲樂．欲樂第一。
　世尊告曰。止。止。迦旃。汝長夜異見．異忍．異樂．
異欲．異意故。不得盡知我所說義。迦旃。謂我
弟子初夜後夜常不眠臥。正定正意。修習道
^pb品。生已盡。梵行已立。所作已辦。不更受有。知
如真。彼盡知我所說。　於是。異學鞞摩那修向
佛瞋恚。生憎嫉．不可。欲誣謗世尊。欲墮世尊。
如是誣謗世尊。如是墮世尊。語曰。瞿曇。有沙
門．梵志。不知世前際。不知世後際。不知無窮
^pb生死。而記說得究竟智。生已盡。梵行已立。所
作已辦。不更受有。知如真。瞿曇。我如是念。云
何此沙門．梵志。不知世前際。亦不知世後際。
不知無窮生死。而記說得究竟智。生已盡。梵
行已立。所作已辦。不更受有。知如真耶。　於是。

^pb世尊便作是念。此異學鞞摩那修向我瞋恚。
生憎嫉．不可。欲誣謗我。欲墮於我。如是誣謗
我。如是墮我。而語我曰。瞿曇。有一沙門梵志。
不知世前際。不知世後際。不知無窮生死。而
記說得究竟智。生已盡。梵行已立。所作已辦。
^pb不更受有。知如真。瞿曇。我作是念。云何此沙
門．梵志。不知世前際。不知世後際。不知無窮
生死。而記說得究竟智。生已盡。梵行已立。所
作已辦。不更受有。知如真耶。　世尊知已。告曰。
迦旃。若有沙門．梵志。不知世前際。不知世後
^pb際。不知無窮生死。而記說得究竟智。生已盡。
梵行已立。所作已辦。不更受有。知如真者。彼
應如是說。置世前際。置世後際。迦旃。我如是
說。置世前際。置世後際。設不憶一生。我弟子
比丘來。不諛諂．無欺誑．質直。我教化之。若隨
^pb我教化。如是行者。必得知正法。迦旃。猶如嬰
孩童子。少年柔軟。仰向臥。父母縛彼手足。彼
於後轉大。諸根成就。父母解彼手足。彼唯憶
解縛時。不憶縛時也。如是。迦旃。我如是說。置
世前際。置世後際。設令不憶一生。我弟子比
^pb丘來。不諛諂．不欺誑．質直。我教化之。若隨我
教化。如是行者。必得知正法。迦旃。譬若因油
因炷而燃燈也。無人益油。亦不易炷者。前油
已盡。後不更益。無所受已。自速滅也。如是。迦
旃。我如是說。置世前際。置世後際。設令不憶
^pb一生。我弟子比丘來。不諛諂．不欺誑．質直。我
教化之。若隨我教化。如是行者。必得知正法。
迦旃。猶如十木聚。二十．三十．四十．五十．六十
木聚。以火燒之。洞然俱熾。遂見火焰。後無有
人更益草．木．糠．糞掃者。前薪已盡。後不更益。
無
^pb所受已。自速滅也。如是。迦旃。我如是說。置世
前際。置世後際。設令不憶一生。我弟子比丘
來。不諛諂．不欺誑．質直。我教化之。若隨我教
化。如是行者。必得知正法。　說此法時。異學鞞
摩那修遠塵離垢。諸法法眼生。於是。異學鞞
^pb摩那修見法得法。覺白淨法。更無餘尊。不復
由他。斷疑度惑。無有猶豫。已住果證。於世尊
法得無所畏。稽首佛足。白曰。世尊。願得從佛
出家學道。受具足。得比丘。行梵行。　世尊告曰。
善哉。比丘行梵行也。　異學從佛得出家學道。
^pb即受具足。得比丘。行梵行。尊者鞞摩那修出
家學道。受具足已。知法見法。乃至得阿羅訶。
　佛說如是。尊者鞞摩那修及諸比丘聞佛所
說。歡喜奉行。【■】鞞摩那修經第八竟(二千一百
四十七字)。中阿含經卷第五十七【★】(八千七百
八十四字)(第五後誦)【☆】
^juan58^pb

中阿含經卷第五十八【□】
　　　　東晉罽賓三藏瞿曇僧伽提婆譯
^n210晡利多品法樂比丘尼經第九【★】(第五後誦)【☆】我
聞如是。　一時。佛遊舍衛國。在勝林給孤獨園。
^pb　爾時。毘舍佉優婆夷往詣法樂比丘尼所。稽
首禮足。卻坐一面。白法樂比丘尼曰。賢聖。欲
有所問。聽我問耶。　法樂比丘尼答曰。毘舍佉。
欲問便問。我聞已當思。毗舍佉優婆夷便問
曰。賢聖。自身。說自身。云何為自身耶。　法樂比
^pb丘尼答曰。世尊說五盛陰。自身色盛陰。覺．想．
行．識盛陰。是謂世尊說五盛陰。　毗舍佉優婆
夷聞已。歎曰。善哉。善哉。賢聖。毗舍佉優婆夷
歎已。歡喜奉行。復問曰。賢聖。云何為自身見
耶。　法樂比丘尼答曰。不多聞愚癡凡夫不見
善知識。不知聖法。不御聖法。彼見色是神。
^pb見神有色。見神中有色。見色中有神也。見覺．
想．行．識是神。見神有識。見神中有識。見識中
有神也。是謂自身見也。　毗舍佉優婆夷聞已。
歎曰。善哉。善哉。賢聖。毗舍佉優婆夷歎已。歡
喜奉行。　復問曰。賢聖。云何無身見耶。法樂比
^pb丘尼答曰。多聞聖弟子見善知識。知聖法。善
御聖法。彼不見色是神。不見神有色。不見神
中有色。不見色中有神也。不見覺．想．行．識是
神。不見神有識。不見神中有識。不見識中有
神也。是謂無身見也。　毗舍佉優婆夷聞已。歎
^pb曰。善哉。善哉。賢聖。毘舍佉優婆夷歎已。歡喜
奉行。　復問曰。賢聖。云何滅自身耶。　法樂比丘
尼答曰。色盛陰斷無餘。捨．吐．盡．不染．滅．息．沒
也。覺．想．行．識盛陰斷無餘。捨．吐．盡．不染．滅．息．
沒也。是謂自身滅。　毗舍佉優婆夷聞已。歎曰。

^pb善哉。善哉。賢聖。毗舍佉優婆夷歎已。歡喜奉
行。復問曰。賢聖。陰說陰盛。陰說盛陰。陰即是
盛陰。盛陰即是陰耶。為陰異．盛陰異耶。法樂
比丘尼答曰。或陰即是盛陰。或陰非盛陰。云
何陰即是盛陰。若色有漏有受。覺．想．行．識有
^pb漏有受。是謂陰即是盛陰。云何陰非盛陰。色
無漏無受。覺．想．行．識無漏無受。是謂陰非盛
陰。　毗舍佉優婆夷聞已。歎曰。善哉。善哉。賢聖。
毗舍佉優婆夷歎已。歡喜奉行。　復問曰。賢聖。
云何八支聖道耶。　法樂比丘尼答曰。八支聖
^pb道者。正見。乃至正定。是謂為八。是謂八支聖
道。　毗舍佉優婆夷聞已。歎曰。善哉。善哉。賢聖。
毗舍佉優婆夷歎已。歡喜奉行。　復問曰。賢聖。
八支聖道有為耶。　法樂比丘尼答曰。如是八
支聖道有為也。　毗舍佉優婆夷聞已。歎曰。善
^pb哉。善哉。賢聖。毗舍佉優婆夷歎已。歡喜奉行。
復問曰。賢聖。有幾聚耶。　法樂比丘尼答曰。有
三聚。戒聚．定聚．慧聚。　毗舍佉優婆夷聞已。歎
曰。善哉。善哉。賢聖。毗舍佉優婆夷歎已。歡喜
奉行。　復問曰。賢聖。八支聖道攝三聚。為三聚
^pb攝八支聖道耶。　法樂比丘尼答曰。非八支聖
道攝三聚。三聚攝八支聖道。正語．正業．正命。
此三道支聖戒聚所攝。正念．正定．此二道支
聖定聚所攝。正見．正志．正方便。此三道支聖
慧聚所攝。是謂非八支聖道攝三聚。三聚攝
^pb八支聖道。　毗舍佉優婆夷聞已。歎曰。善哉。善
哉。賢聖。毗舍佉優婆夷歎已。歡喜奉行。　復問
曰。賢聖。滅有對耶。　法樂比丘尼答曰。滅無對
也。　毗舍佉優婆夷聞已。歎曰。善哉。善哉。賢聖。
毗舍佉優婆夷歎已。歡喜奉行。　復問曰。賢聖。

^pb初禪有幾支耶。　法樂比丘尼答曰。初禪有五
支。覺．觀．喜．樂．一心。是謂初禪有五支。　毗舍佉
優婆夷聞已。歎曰。善哉。善哉。賢聖。毗舍佉優
婆夷歎已。歡喜奉行。　復問曰。賢聖。云何斷。云
何定相。云何定力。云何定功。云何修定耶。　法
^pb樂比丘尼答曰。若善心得一者。是謂定也。四
念處。是謂定相也。四正斷。是謂定力也。四如
意足。是謂定功也。若習此諸善法服。數數專
修精勤者。是謂定修也。　毗舍佉優婆夷聞已。
歎曰。善哉。善哉。賢聖。毘舍佉優婆夷歎已。歡
^pb喜奉行。　復問曰。賢聖。有幾法生身死已。身棄
塚間。如木無情。　法樂比丘尼答曰。有三法生
身死已。身棄塚間。如木無情。云何為三。一者
壽。二者暖。三者識。是謂三法生身死已。身棄
塚間。如木無情。　毘舍佉優婆夷聞已。歎曰。善
哉。
^pb善哉。賢聖。毘舍佉優婆夷歎已。歡喜奉行。　復
問曰。賢聖。若死及入滅盡定者。有何差別。　法
樂比丘尼答曰。死者壽命滅訖。溫暖已去。諸
根敗壞。比丘入滅盡定者壽不滅訖。暖亦不
去。諸根不敗壞。若死及入滅盡定者。是謂差
^pb別。　毘舍佉優婆夷聞已。歎曰。善哉。善哉。賢聖。
毘舍佉優婆夷歎已。歡喜奉行。　復問曰。賢聖。
若入滅盡定及入無想定者。有何差別。法樂
比丘尼答曰。比丘入滅盡定者。想及知滅。入
無想定者。想知不滅。若入滅盡定及入無想
^pb定者。是謂差別。　毘舍佉優婆夷聞已。歎曰。善
哉。善哉。賢聖。毘舍佉優婆夷歎已。歡喜奉行。
　復問曰。賢聖。若從滅盡定起及從無想定起
者。有何差別。　法樂比丘尼答曰。比丘從滅盡
定起時。不作是念。我從滅盡定起。比丘從無
^pb想定起時。作如是念。我為有想。我為無想。若
從滅盡定起及從無想定起者。是謂差別。　毘
舍佉優婆夷聞已。歎曰。善哉。善哉。賢聖。毘舍
佉優婆夷歎已。歡喜奉行。　復問曰。賢聖。比丘
入滅盡定時。作如是念。我入滅盡定耶。　法樂
^pb比丘尼答曰。比丘入滅盡定時。不作是念。我
入滅盡定。然本如是修習心。以是故如是趣
向。　毘舍佉優婆夷聞已。歎曰。善哉。善哉。賢聖。
毘舍佉優婆夷歎已。歡喜奉行。　復問曰。賢聖。
比丘從滅盡定起。作如是念。我從滅盡定起
^pb耶。　法樂比丘尼答曰。比丘從滅盡定起時。不
作是念。我從滅盡定起。然因此身及六處緣
命根。是故從定起。毘舍佉優婆夷聞已。歎曰。
善哉。善哉。賢聖。毘舍佉優婆夷歎已。歡喜奉
行。　復問曰。賢聖。比丘從滅盡定起已。心何所
^pb樂。何所趣。何所順耶。　法樂比丘尼答曰。比丘
從滅盡定起已。心樂離．趣離．順離。　毘舍佉優
婆夷聞已。歎曰。善哉。善哉。賢聖。毘舍佉優婆
夷歎已。歡喜奉行。　復問曰。賢聖。有幾覺耶。法
樂比丘尼答曰。有三覺。樂覺．苦覺．不苦不樂
^pb覺。此何緣有耶。緣更樂有。　毘舍佉優婆夷聞
已。歎曰。善哉。善哉。賢聖。毘舍佉優婆夷歎已。
歡喜奉行。　復問曰。賢聖。云何樂覺。云何苦覺。
云何不苦不樂覺耶。　法樂比丘尼答曰。若樂
更樂所觸生。身心樂善覺。是覺謂樂覺也。若
^pb苦更樂所觸生。身心苦不善覺。是覺謂苦覺
也。若不苦不樂更樂所觸生。身心不苦不樂。
非善非不善覺。是覺謂不苦不樂覺。　毘舍佉
優婆夷聞已。歎曰。善哉。善哉。賢聖。毘舍佉優
婆夷歎已。歡喜奉行。　復問曰。賢聖。樂覺者。云
^pb何樂。云何苦。云何無常。云何災患。云何使耶。
苦覺者。云何樂。云何苦。云何無常。云何災患。
云何使耶。不苦不樂覺者。云何樂。云何苦。云
何無常。云何災患。云何使耶。　法樂比丘尼答
曰。樂覺者。生樂住樂。變易苦。無常者即是災
^pb患。欲使也。苦覺者。生苦住苦。變易樂。無常者
即是災患。恚使也。不苦不樂覺者。不知苦．不
知樂。無常者即是變易。無明使也。　毘舍佉優
婆夷聞已。歎曰。善哉。善哉。賢聖。毘舍佉優婆
夷歎已。歡喜奉行。　復問曰。賢聖。一切樂覺欲
^pb使耶。一切苦覺恚使耶。一切不苦不樂覺無
明使耶。法樂比丘尼答曰。非一切樂覺欲使
也。非一切苦覺恚使也。非一切不苦不樂覺
無明使也。云何樂覺非欲使耶。若比丘離欲．
離惡不善之法。有覺．有觀。離生喜．樂。得初禪
^pb成就遊。是謂樂覺非欲使也。所以者何。此斷
欲故。云何苦覺非恚使耶。若求上解脫樂。求
願悒悒生憂苦。是謂苦覺非恚使也。所以者
何。此斷恚故。云何不苦不樂覺非無明使耶。
樂滅．苦滅。喜．憂本已滅。不苦不樂．捨．念．清淨。
^pb得第四禪成就遊。是謂不苦不樂覺非無明
使也。所以者何。此斷無明故。　毗舍佉優婆夷
聞已。歎曰。善哉。善哉。賢聖。毗舍佉優婆夷歎
已。歡喜奉行。復問曰。賢聖。樂覺者有何對耶。
　法樂比丘尼答曰。樂覺者以苦覺為對。　毗舍
^pb佉優婆夷聞已。歎曰。善哉。善哉。賢聖。毗舍佉
優婆夷歎已。歡喜奉行。　復問曰。賢聖。苦覺者
有何對耶。　法樂比丘尼答曰。苦覺者以樂覺
為對。　毘舍佉優婆夷聞已。歎曰。善哉。善哉。賢
聖。毘舍佉優婆夷歎已。歡喜奉行。復問曰。賢
^pb聖。樂覺苦覺者有何對耶。　法樂比丘尼答曰。
樂覺苦覺者以不苦不樂為對。　毘舍佉優婆
夷聞已。歎曰。善哉。善哉。賢聖。毘舍佉優婆夷
歎已。歡喜奉行。　復問曰。賢聖。不苦不樂覺者
有何對耶。　法樂比丘尼答曰。不苦不樂覺者
^pb以無明為對。　毘舍佉優婆夷聞已。歎曰。善哉。
善哉。賢聖。毘舍佉優婆夷歎已。歡喜奉行。　復
問曰。賢聖。無明者有何對耶。　法樂比丘尼答
曰。無明者以明為對。　毘舍佉優婆夷聞已。歎
曰。善哉。善哉。賢聖。毘舍佉優婆夷歎已。歡喜
^pb奉行。　復問曰。賢聖。明者有何對耶。　法樂比丘
尼答曰。明者以涅槃為對。　毘舍佉優婆夷聞
已。歎曰。善哉。善哉。賢聖。毘舍佉優婆夷歎已。
歡喜奉行。　復問曰。聖賢。涅槃者有何對耶。　法
樂比丘尼告曰。君欲問無窮事。然君問事不
^pb能得窮我邊也。涅槃者。無對也。涅槃者。以無
罥過．罥罥滅訖。以此義故。從世尊行梵行。　於
是。毘舍佉優婆夷聞法樂比丘尼所說。善受
善持。善誦習已。即從坐起。稽首禮法樂比丘
尼足。繞三匝而去。　於是。法樂比丘尼見毘舍
^pb佉優婆夷去後不久。往詣佛所。稽首佛足。卻
坐一面。與毘舍佉優婆夷所共論者。盡向佛
說。叉手向佛。白曰。世尊。我如是說．如是答。非
為誣謗世尊耶。說真實．說如法．說法次法耶。
於如法中。非有相違．有諍．有咎耶。　世尊答曰。
^pb比丘尼。汝如是說．如是答。不誣謗我。汝說真
實。說如法．說法次法。於如法中而不相違。無
諍咎也。比丘尼。若毘舍佉優婆夷以此句．以
此文來問我者。我為毘舍佉優婆夷亦以此
義．以此句．以此文而答彼也。比丘尼。此義
^pb如汝所說。汝當如是持。所以者何。此說即是
義故。　佛說如是。法樂比丘尼及諸比丘聞佛
所說。歡喜奉行。【■】法樂比丘尼經第九竟(三千
四十九字)。
^n211中阿含晡利多品大拘絺羅經第十【■】(第五後
^pb誦)我聞如是。　一時。佛遊王舍城。在竹林迦蘭
哆園。　爾時。尊者舍黎子則於晡時從燕坐起。
往詣尊者大拘絺羅所。共相問訊。卻坐一面。
　尊者舍黎子語曰。賢者拘絺羅。欲有所問。聽
我問耶。　尊者大拘絺羅白曰。尊者舍黎子。欲
^pb問便問。我聞已當思。　尊者舍黎子問曰。賢者
拘絺羅。不善者說不善。不善根者說不善根。
何者不善。何者不善根耶。　尊者大拘絺羅答
曰。身惡行。口．意惡行。是不善也。貪．恚．癡。是不
善根也。是謂不善。是謂不善根。　尊者舍黎子
聞已。歎曰。善哉。善哉。賢者拘絺羅。尊者舍黎
子
^pb歎已。歡喜奉行。　復問曰。賢者拘絺羅。善者說
善。善根者說善根。何者為善。何者善根耶。　尊
者大拘絺羅答曰。身妙行。口．意妙行。是善也。
不貪．不恚．不癡。是善根也。是謂為善。是謂善
根。　尊者舍黎子聞已。歎曰。善哉。善哉。賢者拘
^pb絺羅。尊者舍黎子歎已。歡喜奉行。復問曰。賢
者拘絺羅。智慧者說智慧。何者智慧。　尊者大
拘絺羅答曰。知如是故說智慧。知何等耶。知
此苦如真。知此苦習．知此苦滅．知此苦滅道
如真。知如是故說智慧。　尊者舍黎子聞已。歎
^pb曰。善哉。善哉。賢者拘絺羅。尊者舍黎子歎已。
歡喜奉行。　復問曰。賢者拘絺羅。識者說識。何
者識耶。尊者大拘絺羅答曰。識識是故說識。
識何等耶。識色。識聲．香．味．觸．法。識識是故說
識。　尊者舍黎子聞已。歎曰。善哉。善哉。賢者
^pb拘絺羅。尊者舍黎子歎已。歡喜奉行。　復問曰。
賢者拘絺羅。智慧及識。此二法為合為別。此
二法可得別施設耶。　尊者大拘絺羅答曰。此
二法合不別。此二法不可別施設。所以者何。
智慧所知。即是識所識。是故此二法合不別。
^pb此二法不可別施設。　尊者舍黎子聞已。歎曰。
善哉。善哉。賢者拘絺羅。尊者舍黎子歎已。歡
喜奉行。　復問曰。賢者拘絺羅。知者汝以何等
知。　尊者大拘絺羅答曰。知者我以智慧知。　尊
者舍黎子聞已。歎曰。善哉。善哉。賢者拘絺羅。
^pb尊者舍黎子歎已。歡喜奉行。　復問曰。賢者拘
絺羅。智慧有何義。有何勝。有何功德。　尊者大
拘絺羅答曰。智慧者有厭義．無欲義．見如真
義。尊者舍黎子聞已。歎曰。善哉。善哉。賢者拘
絺羅。尊者舍黎子歎已。歡喜奉行。　復問曰。
^pb賢者拘絺羅。云何正見。　尊者大拘絺羅答曰。
知苦如真。知苦習．滅．道如真者。是謂正見。　尊
者舍黎子聞已。歎曰。善哉。善哉。賢者拘絺羅。
尊者舍黎子歎已。歡喜奉行。　復問曰。賢者拘
絺羅。幾因幾緣生正見耶。尊者大拘絺羅答
^pb曰。二因二緣而生正見。云何為二。一者從他
聞。二者內自思惟。是謂二因二緣而生正見。
　尊者舍黎子聞已。歎曰。善哉。善哉。賢者拘絺
羅。尊者舍黎子歎已。歡喜奉行。　復問曰。賢者
拘絺羅。有幾支攝正見。得心解脫果．慧解脫
^pb果。得心解脫功德．慧解脫功德耶。　尊者大拘
絺羅答曰。有五支攝正見。得心解脫果．慧解
脫果。得心解脫功德．慧解脫功德。云何為五。
一者真諦所攝。二者戒所攝。三者博聞所攝。
四者止所攝。五者觀所攝。是謂有五支攝正
見。
^pb得心解脫果．慧解脫果。得心解脫功德．慧解
脫功德。　尊者舍黎子聞已。歎曰。善哉。善哉。賢
者拘絺羅。尊者舍黎子歎已。歡喜奉行。　復問
曰。賢者拘絺羅。云何生當來有。　尊者大拘絺
羅答曰。愚癡凡夫無知．不多聞。無明所覆。愛
^pb結所繫。不見善知識。不知聖法。不御聖法。是
謂生當來有。　尊者舍黎子聞已。歎曰。善哉。善
哉。賢者拘絺羅。尊者舍黎子歎已。歡喜奉行。
　復問曰。賢者拘絺羅。云何不生當來有。　尊者
大拘絺羅答曰。若無明已盡。明已生者。必盡
^pb苦也。是謂不生於當來有。　尊者舍黎子聞已。
歎曰。善哉。善哉。賢者拘絺羅。尊者舍黎子歎
已。歡喜奉行。　復問曰。賢者拘絺羅。有幾覺耶。
　尊者大拘絺羅答曰。有三覺。樂覺．苦覺．不苦
不樂覺。此緣何有耶。緣更樂有。　尊者舍黎子
^pb聞已。歎曰。善哉。善哉。賢者拘絺羅。尊者舍黎
子歎已。歡喜奉行。　復問曰。賢者拘絺羅。覺．想．
思。此三法為合為別。此三法可別施設耶。　尊
者大拘絺羅答曰。覺．想．思。此三法合不別。此
三法不可別施設。所以者何。覺所覺者。即是
^pb想所想。思所思。是故此三法合不別。此三法
不可別施設。　尊者舍黎子聞已。歎曰。善哉。善
哉。賢者拘絺羅。尊者舍黎子歎已。歡喜奉行。
　復問曰。賢者拘絺羅。滅者有何對。　尊者大拘
絺羅答曰。滅者無有對。　尊者舍黎子聞已。歎
^pb曰。善哉。善哉。賢者拘絺羅。尊者舍黎子歎已。
歡喜奉行。　復問曰。賢者拘絺羅。有五根異行．
異境界。各各受自境界。眼根。耳．鼻．舌．身根。此
五根異行．異境界。各各受自境界。誰為彼盡
受境界。誰為彼依耶。　尊者大拘絺羅答曰。五
^pb根異行．異境界。各各自受境界。眼根。耳．鼻．舌．
身根。此五根異行．異境界。各各受自境界。意
為彼盡受境界。意為彼依。　尊者舍黎子聞已。
歎曰。善哉。善哉。賢者拘絺羅。尊者舍黎子歎
已。歡喜奉行。　復問曰。賢者拘絺羅。意者依何
^pb住耶。　尊者大拘絺羅答曰。意者依壽。依壽住。
　尊者舍黎子聞已。歎曰。善哉。善哉。賢者拘絺
羅。尊者舍黎子歎已。歡喜奉行。　復問曰。賢者
拘絺羅。壽者依何住耶。　尊者大拘絺羅答曰。
壽者依暖。依暖住。　尊者舍黎子聞已。歎曰。善
^pb哉。善哉。賢者拘絺羅。尊者舍黎子歎已。歡喜
奉行。　復問曰。賢者拘絺羅。壽及暖。此二法為
合為別。此二法可得別施設耶。　尊者大拘絺
羅答曰。壽及暖。此二法合不別。此二法不可
別施設。所以者何。因壽故有暖。因暖故有壽。

^pb若無壽者則無暖。無暖者則無壽。猶如因油
因炷。故得燃燈。彼中因㷿有光。因光故有㷿若
無㷿則無光。無光者則無㷿如是因壽故有暖。
因暖故有壽。若無壽者則無暖。無暖者則無
壽。是故此二法合不別。此二法不可別施設。
^pb　尊者舍黎子聞已。歎曰。善哉。善哉。賢者拘絺
羅。尊者舍黎子歎已。歡喜奉行。　復問曰。賢者
拘絺羅。有幾法生身死已。身棄塚間。如木無
情。　尊者大拘絺羅答曰。有三法生身死已。身
棄塚間。如木無情。云何為三。一者壽。二者暖。
^pb三者識。此三法生身死已。身棄塚間。如木無
情。　尊者舍黎子聞已。歎曰。善哉。善哉。賢者拘
絺羅。尊者舍黎子歎已。歡喜奉行。　復問曰。賢
者拘絺羅。若死及入滅盡定者。有何差別。　尊
者大拘絺羅答曰。死者壽命滅訖。
^pb溫暖已去。諸根敗壞。比丘入滅盡定者。壽不
滅訖。暖亦不去。諸根不敗壞。死及入滅盡定
者。是謂差別。　尊者舍黎子聞已。歎曰。善哉。善
哉。賢者拘絺羅。尊者舍黎子歎已。歡喜奉行。
　復問曰。賢者拘絺羅。若入滅盡定及入無想
^pb定者。有何差別。　尊者大拘絺羅答曰。比丘入
滅盡定者。想及知滅。比丘入無想定者。想知
不滅。若入滅盡定及入無想定者。是謂差別。
　尊者舍黎子聞已。歎曰。善哉。善哉。賢者拘絺
羅。尊者舍黎子歎已。歡喜奉行。　復問曰。賢者
^pb拘絺羅。若從滅盡定起及從無想定起者。有
何差別。　尊者大拘絺羅答曰。比丘從滅盡定
起時。不如是念。我從滅盡定起。比丘從無想
定起時。作如是念。我為有想。我為無想。從滅
盡定起及從無想定起者。是謂差別。　尊者舍
^pb黎子聞已。歎曰。善哉。善哉。賢者拘絺羅。尊者
舍黎子歎已。歡喜奉行。　復問曰。賢者拘絺羅。
比丘入滅盡定時先滅何法。為身行。為口．意
行耶。　尊者大拘絺羅答曰。比丘入滅盡定時。
先滅身行。次滅口行。後滅意行。　尊者舍黎子
^pb聞已。歎曰。善哉。善哉。賢者拘絺羅。尊者舍黎
子歎已。歡喜奉行。　復問曰。賢者拘絺羅。比丘
從滅盡定起時。先生何法。為身行口．意行耶。
　尊者大拘絺羅答曰。比丘從滅盡定起時。先
生意行。次生口行。後生身行。　尊者舍黎子聞
^pb已。歎曰。善哉。善哉。賢者拘絺羅。尊者舍黎子
歎已歡喜奉行。　復問曰。賢者拘絺羅。比丘從
滅盡定起時觸幾觸。　尊者大拘絺羅答曰。比
丘從滅盡定起時觸三觸。云何為三。一者不
移動觸。二者無所有觸。三者無相觸。比丘從
^pb滅盡定起時觸此三觸。　尊者舍黎子聞已。歎
曰。善哉。善哉。賢者拘絺羅。尊者舍黎子歎已。
歡喜奉行。　復問曰。賢者拘絺羅。空．無願．無相。
此三法異義．異文耶。為一義．異文耶。尊者大
拘絺羅答曰。空．無願．無相。此三法異義．異文。
^pb　尊者舍黎子聞已。歎曰。善哉。善哉。賢者拘絺
羅。尊者舍黎子歎已。歡喜奉行。復問曰。賢者
拘絺羅。有幾因幾緣生不移動定耶。　尊者大
拘絺羅答曰。有四因四緣生不移動定。云何
為四。若比丘離欲．離惡不善之法。至得第四
^pb禪成就遊。是謂四因四緣生不移動定。　尊者
舍黎子聞已。歎曰。善哉。善哉。賢者拘絺羅。尊
者舍黎子歎已。歡喜奉行。　復問曰。賢者拘絺
羅。有幾因幾緣生無所有定耶。　尊者大拘絺
羅答曰。有三因三緣生無所有定。云何為三。

^pb若比丘度一切色想。至得無所有處成就遊。
是謂有三因三緣生無所有定。　尊者舍黎子
聞已。歎曰。善哉。善哉。賢者拘絺羅。尊者舍黎
子歎已。歡喜奉行。　復問曰。賢者拘絺羅。有幾
因幾緣生無想定。　尊者大拘絺羅答曰。有二
^pb因二緣生無想定。云何為二。一者不念一切
想。二者念無想界。是謂二因二緣生無想定。
　尊者舍黎子聞已。歎曰。善哉。善哉。賢者拘絺
羅。尊者舍黎子歎已。歡喜奉行。　復問曰。賢者
拘絺羅。有幾因幾緣住無想定耶。　尊者大拘
^pb絺羅答曰。有二因二緣住無想定。云何為二。
一者不念一切想。二者念無想界。是謂二因
二緣住無想定。　尊者舍黎子聞已。歎曰。善哉。
善哉。賢者拘絺羅。尊者舍黎子歎已。歡喜奉
行。　復問曰。賢者拘絺羅。有幾因幾緣從無想
^juan59^pb
^pb定起。　尊者大拘絺羅答曰。有三因三緣從無
想定起。云何為三。一者念一切想。二者不念
無想界。三者因此身因六處緣命根。是謂三
因三緣。從無想定起。　如是。彼二尊更相稱歎
善哉善哉。更互所說。歡喜奉行。從坐起去。【■】尊
^pb者大拘絺羅經第十竟(三千七十五字)。【○】【○】【○】【○】中阿
含經卷第五十八(六千一百二十四字)【■】中阿
含晡利多品第三竟(三萬四百四十五字)(第
五【■】後誦)。
中阿含經卷第五十九【□】
^pb　　　　東晉罽賓三藏瞿曇僧伽提婆譯
　　例品第四(有十一經)(第五後誦)
　一切智．法嚴　　鞞訶．第一得
　愛生．及八城　　阿那律陀二
　諸見．箭與喻　　比例最在後
^n212中阿含例品一切智經第一我聞如是。　一時。
佛遊鬱頭隨若。在普棘刺林。　爾時。拘薩羅王
波斯匿聞沙門瞿曇遊鬱頭隨若。在普棘刺
林。拘薩羅王波斯匿聞已。告一人曰。汝往詣
沙門瞿曇所。為我問訊聖體康強。安快無病。
起居輕便。氣力如常耶。作如是語。拘薩羅王
波斯匿問訊聖體康強。安快無病。起居輕便。
氣力如常耶。又復語曰。拘薩羅王波斯匿欲
來相見。　彼人受教。往詣佛所。共相問訊。卻坐
一面。白曰。瞿曇。拘薩羅王波
^pb斯匿問訊聖體康強。安快無病。起居輕便。氣
力如常耶。拘薩羅王波斯匿欲來相見。　世尊
答曰。今拘薩羅王波斯匿安隱快樂。今天及
人．阿修羅．揵塔和．羅剎及餘若干身安隱快
樂。拘薩羅王波斯匿若欲來者。自可隨意。彼
^pb時。使人聞佛所說。善受持誦。即從坐起。繞三
匝而去。　爾時。尊者阿難住世尊後。執拂侍佛。
使人去後。於是。世尊迴顧告曰。阿難。汝來共
詣東向大屋。開窗閉戶。住彼密處。今日拘薩
羅王波斯匿一心無亂。欲聽受法。　尊者阿難
^pb白曰。唯然。　於是。世尊將尊者阿難至彼東向
大屋。開窗閉戶。密處布座。敷尼師檀。結跏趺
坐。　彼時。使人還詣拘薩羅王波斯匿所。白曰。
天王。我已通沙門瞿曇。沙門瞿曇今待天王。
唯願天王自當知時。　拘薩羅王波斯匿告御
者
^pb曰。汝可嚴駕。我今欲往見沙門瞿曇。御者受
教。即便嚴駕。　爾時。賢及月姊妹與拘薩羅王
波斯匿共坐食時。聞今日拘薩羅王波斯匿
當往見佛。白曰。大王。若今往見世尊者。願為
我等稽首世尊。問訊聖體康強。安快無病。起
^pb居輕便。氣力如常耶。作如是語。賢及月姊妹
稽首世尊。問訊聖體康強。安快無病。起居輕
便。氣力如常耶。拘薩羅王波斯匿為賢及月
姊妹默然而受。　彼時。御者嚴駕已訖。白曰。天
王。嚴駕已辦。隨天王意。　時。王聞已。即便乘車。
^pb從鬱頭隨若出。往至普棘刺林。　爾時。普棘刺
林門外眾多比丘露地經行。拘薩羅王波斯
匿往詣諸比丘所。問曰。諸賢。沙門瞿曇今在
何處。我欲往見。諸比丘答曰。大王。彼東向大
屋開窗閉戶。世尊在中。大王欲見者。可詣彼
^pb屋。在外住已。謦欬敲戶。世尊聞者。必為開戶。
　拘薩羅王波斯匿即便下車。眷屬圍繞。步往
至彼東向大屋。到已住外。謦欬敲戶。世尊聞
已。即為開戶。拘薩羅王波斯匿便入彼屋。前
詣佛所。白曰。瞿曇。賢及月姊妹稽首世尊。問
^pb訊聖體康強。安快無病。起居輕便。氣力如常
耶。　世尊問王。賢及月姊妹更無人使耶。　拘薩
羅王波斯匿白曰。瞿曇。當知今日賢及月姊
妹我共坐食。聞我今當欲往見佛。便白曰。大
王。若往見佛者。當為我等稽首世尊。問訊聖
^pb體康強。安快無病。起居輕便。氣力如常耶。故
如是白世尊。賢及月姊妹稽首世尊。問訊聖
體康強。安快無病。起居輕便。氣力如常耶。瞿
曇。彼賢及月稽首世尊。問訊聖體康強。安快
無病。起居輕便。氣力如常耶。　世尊答曰。
^pb大王。今賢及月姊妹安隱快樂。今天及人．阿
修羅．揵塔和．羅剎及餘若干身安隱快樂。　於
是。拘薩羅王波斯匿與佛共相問訊。卻坐一
面。白曰。瞿曇。我欲有所問。聽乃敢陳。世尊告
曰。大王。欲問者。恣意所問。　拘薩羅王波斯匿
^pb便問曰。瞿曇。我聞沙門瞿曇作如是說。本無。
當不有。今現亦無若有餘沙門．梵志一切知．
一切見者。瞿曇。憶如是說耶。世尊答曰。大王。
我不憶作如是說。本無。當不有。今現亦無若
有餘沙門．梵志一切知．一切見者。　爾時。鞞留
^pb羅大將住在拘薩羅王波斯匿後。執拂拂王。
於是拘薩羅王波斯匿迴顧告鞞留羅大將
曰。前日王共大眾坐。誰最前說沙門瞿曇作
如是說。本無。當不有。今現亦無若有餘沙門．
梵志一切知．一切見者。　鞞留羅大將答曰。天
^pb王。有想年少吉祥子前作是說。　拘薩羅王波
斯匿聞已。告一人曰。汝往至想年少吉祥子
所。作如是語。拘薩羅王波斯匿呼汝。　彼人受
教。即往想年少吉祥子所。作如是語。年少。拘
薩羅王波斯匿呼汝。　彼人去後。於是。拘薩羅
^pb王波斯匿白世尊曰。沙門瞿曇。頗有異說異
受。沙門瞿曇憶所說耶。　世尊答曰。大王。我憶
曾如是說。本無。當不有。今現亦無若有餘沙
門．梵志一時知一切。一時見一切。大王。我憶
如是說也。　拘薩羅王波斯匿聞已。歎曰。沙門
^pb瞿曇所說如師。沙門瞿曇所說如善師。欲更
有所問。聽我問耶。　世尊告曰。大王。欲問。恣意
所問。　拘薩羅王波斯匿問曰。瞿曇。此有四種。
剎利．梵志．居士．工師。為有勝如．有差別耶。　世
尊答曰。此有四種。剎利．梵志．居士．工師。此有
^pb勝如．有差別也。剎利．梵志種。此於人間為最
上德。居士．工師種。此於人間為下德也。此有
四種。剎利．梵志．居士．工師。是謂勝如．是謂差
別。　拘薩羅王波斯匿聞已。歎曰。沙門瞿曇所
說如師。沙門瞿曇所說如善師。　拘薩羅王波
^pb斯匿白曰。瞿曇。我不但問於現世義。亦復欲
問於後世義。聽我問耶。　世尊告曰。大王。欲問。
恣意所問。　拘薩羅王波斯匿問曰。瞿曇。此有
四種。剎利．梵志．居士．工師。此有勝如．有差別
於後世耶。世尊答曰。此有四種。剎利．梵志．居
^pb士．工師。此有勝如．有差別謂後世也。此有四
種。剎利．梵志．居士．工師。若成就此五斷支。必
得善師如來．無所著．正盡覺。必得可意。無不
可意。亦於長夜得義饒益。安隱快樂。云何為
五。多聞聖弟子信著如來。根生定立。無能奪
^pb者。謂沙門．梵志．天及魔．梵及餘世間。是謂第
一斷支。復次。大王。多聞聖弟子少病無病。成
就等食道。不熱不冷。正樂不諍。謂食飲消．正
安隱消。是謂第二斷支。復次。大王。多聞聖弟
子無諂無誑．質直。現如真世尊及諸梵行。是
^pb謂第三斷支。　復次。大王。多聞聖弟子常行精
進。斷惡不善。修諸善法。恒自起意。專一堅固。
為諸善本。不捨方便。是謂第四斷支。復次。大
王。多聞聖弟子修行智慧。觀興衰法。得如此
智。聖慧明達。分別曉了。以正盡苦。是謂第五
^pb斷支。此有四種。剎利．梵志．居士．工師。彼若成
就此五斷支。必得善師如來．無所著．正盡覺。
必得可意。無不可意。亦於長夜得義饒益。安
隱快樂。此有四種。剎利．梵志．居士．工師。是謂
勝如．是謂差別於後世也。　拘薩羅王波斯匿
^pb聞已。歎曰。沙門瞿曇所說如師。沙門瞿曇所
說如善師。欲更有所問。聽我問耶。世尊告曰。
大王。欲問。恣意所問。　拘薩羅王波斯匿問曰。
瞿曇。此有四種。剎利．梵志．居士．工師。此有勝
如．此有差別於斷行耶。　世尊答曰。此有四種。
^pb剎利．梵志．居士．工師。此有勝如．此有差別於
斷行也。大王。於意云何。若信者所斷。是不信
斷者。終無是處。若少病者所斷。是多病斷者。
終無是處。若不諂不誑者所斷。是諂誑斷者。
終無是處。若精勤者所斷。是懈怠斷者。終無
^pb是處。若智慧者所斷。是惡慧斷者。終無是處。
　猶如四御。象御．馬御．牛御．人御。彼中二御不
可調．不可御。二御可調．可御。大王。於意云何。
若此二御不可調．不可御。彼來調地．御地。受
御事者。終無是處。若彼二御可調．可御。來至
^pb調地．御地。受御事者。必有是處。如是。大王。於
意云何。若信者所斷。是不信斷耶。終無是處。
若少病者所斷。是多病斷耶。終無是處。若不
諂不誑者所斷。是諂誑斷耶。終無是處。若精
勤者所斷。是懈怠斷耶。終無是處。若智慧者
^pb所斷。是惡慧斷耶。終無是處。如是此四種。剎
利．梵志．居士．工師。是謂勝如．是謂差別於斷
行也。　拘薩羅王波斯匿聞已。歎曰。沙門瞿曇
所說如師。沙門瞿曇所說如善師。欲更有所
問。聽我問耶。　世尊答曰。大王。欲問。恣意所問。
^pb　拘薩羅王波斯匿問曰。瞿曇。此有四種。剎利．
梵志．居士．工師。此有勝如．此有差別。謂斷耶。
　世尊答曰。此有四種。剎利．梵志．居士．工師。彼
等等斷。無有勝如．無有差別於斷也。大王。猶
如東方剎利童子來。彼取乾娑羅木作火
^pb母。攢攢生火。南方梵志童子來。彼取乾娑羅
木作火母。鑽攢生火。西方居士童子來。彼取
乾栴檀木作火母。鑽攢生火。北方工師童子
來。彼取乾缽投摩木作火母。鑽攢生火。大王。
於意云何。謂彼若干種人持若干種木作火
^pb母。鑽攢生火。彼中或有人著燥草木。生煙．生
焰．生色。大王。於煙煙．焰焰．色色說何等差別
耶。　拘薩羅王波斯匿答曰。瞿曇。謂彼若干種
人取若干種木作火母。攢攢生火。彼中或有
人著燥草木。生煙．生焰．生色。瞿曇。我不說煙
^pb煙．焰焰．色色有差別也。　如是。大王。此有四種。
剎利．梵志．居士．工師。彼一切等等斷。無有勝
如．無有差別於斷也。　拘薩羅王波斯匿聞已。
歎曰。沙門瞿曇所說如師。沙門瞿曇所說如
善師。欲更有所問。聽我問耶。　世尊告曰。大王。

^pb欲問。恣意所問。　拘薩羅王波斯匿問曰。瞿曇。
有天耶。　世尊問曰。大王。何意問有天耶。　拘薩
羅王波斯匿答曰。瞿曇。若有天有諍．樂諍者。
彼應來此間。若有天無諍．不樂諍者。不應來
此間。　爾時。鞞留羅大將住在拘薩羅王波斯
^pb匿後。執拂拂王。鞞留羅大將白曰。瞿曇。若有
天無諍．不樂諍者不來此間。且置彼天。若有
天諍．樂諍來此間者。沙門瞿曇必說彼天福
勝．梵行勝。此天得自在退彼天．遣彼天也。　是
時。尊者阿難在世尊後。執拂侍佛。於是。尊者
^pb阿難作是念。此鞞留羅大將是拘薩羅王波
斯匿子。我是世尊子。今正是時。子子共論。　於
是。尊者阿難語鞞留羅大將曰。我欲問汝。隨
所解答。大將。於意云何。拘薩羅王波斯匿所
有境界。教令所及。拘薩羅王波斯匿福勝．
^pb梵行勝故。寧得自在退去．遣去耶。　鞞留羅大
將答曰。沙門。若拘薩羅王波斯匿所有境界。
教令所及。拘薩羅王波斯匿福勝．梵行勝故。
得自在退去．遣去也。　大將。於意云何。若非拘
薩羅王波斯匿境界。教令所不及。拘薩羅王
^pb波斯匿福勝．梵行勝故。意得自在退彼．遣彼
耶。　鞞留羅大將答曰。沙門。若非拘薩羅王波
斯匿境界。教令所不及。拘薩羅王波斯匿福
勝．梵行勝故。不得自在退彼．遣彼也。　尊者阿
難復問曰。大將。頗聞有三十三天耶。　鞞留羅
^pb大將答曰。我拘薩羅王波斯匿遊戲時。聞有
三十三天。　大將。於意云何。拘薩羅王波斯匿
福勝．梵行勝故。寧得自在退彼三十三天。遣
彼三十三天耶。　鞞留羅大將答曰。沙門。拘薩
羅王波斯匿尚不能得見三十三天。況
^pb復退遣耶。退遣彼三十三天者。終無是處。　如
是。大將。若有天無諍．不樂諍不來此間者。此
天福勝．梵行勝。若有此天諍．樂諍來此間者。
此天於彼天尚不能得見。況復天天遣退耶。
若退遣彼者。終無是處。　於是。拘薩羅王波斯
^pb匿問曰。瞿曇。此沙門名何等耶。　世尊答曰。大
王。此比丘名阿難。是我侍者。　拘薩羅王波斯
匿聞已。歎曰。阿難所說如師。阿難所說如善
師。欲更有所問。聽我問耶。　世尊告曰。大王。欲
問。恣意所問。　拘薩羅王波斯匿問曰。瞿曇。頗
^pb有梵耶。　世尊問曰。大王。何意問有梵耶。大王。
若我施設有梵。彼梵清淨。　世尊與拘薩羅王
波斯匿於其中間論此事時。彼使人將想年
少吉祥子來還。詣拘薩羅王波斯匿所。白曰。
天王。想年少吉祥子已來在此。　拘薩羅王波
斯匿
^pb聞已。問想年少吉祥子曰。前日王共大眾會
坐。誰最前說沙門瞿曇如是說。本無。當不有。
今現亦無若有餘沙門．梵志一切知．一切見
耶。　想年少吉祥子答曰。天王。鞞留羅大將前
說也。　鞞留羅大將聞已。白曰。天王。此想年少
^pb吉祥子前說也。　如是彼二人更互共諍此論。
於其中間彼御者即便嚴駕。至拘薩羅王波
斯匿所。白曰。天王。嚴駕已至。天王當知時。　拘
薩羅王波斯匿聞已。白世尊曰。我問瞿曇一
切知事。沙門瞿曇答我一切知事。我問沙門
^pb瞿曇四種清淨。沙門瞿曇答我四種清淨。我
問沙門瞿曇所得。沙門瞿曇答我所得。我問
沙門瞿曇有梵。沙門瞿曇答我有梵。若我更
問餘事者。沙門瞿曇必答我餘事。瞿曇。我今
多事。欲還請辭。　世尊答曰。大王。自當知時。　拘
^pb薩羅王波斯匿聞世尊所說。善受持誦。即從
座起。繞世尊三匝而去。　佛說如是。拘薩羅王
波斯匿．尊者阿難及一切大眾聞佛所說。歡
喜奉行。【■】一切智經第一竟(三千七百七十三
字)。
^pb^n213中阿含例品法莊嚴經第二【★】(第五後誦)【☆】我聞
如是。　一時。佛遊釋中。在釋家都邑。名彌婁離。
　爾時。拘薩羅王波斯匿與長作共俱有所為
故。出詣邑名城。拘薩羅王波斯匿至彼園觀。
見諸樹下寂無音聲。遠離。無惡。無有人民。隨
^pb順燕坐。見已。憶念世尊。拘薩羅王波斯匿告
曰。長作。今此樹下寂無音聲。遠離。無惡。無有
人民。隨順燕坐。此處我數往見佛。長作。世尊
今在何處。我欲往見。　長作答曰。天王。我聞世
尊遊釋中。在釋家都邑。名彌婁離。　拘薩羅王
波斯匿復問曰。長作。釋家都邑名彌婁
^pb離。去此幾許。　長作答曰。天王。去此三拘婁舍。
　拘薩羅王波斯匿告曰。長作。可敕嚴駕。我欲
詣佛。　長作受教。即敕嚴駕。白曰。天王。嚴駕已
訖。隨天王意。拘薩羅王波斯匿即昇乘出城
外。往至釋家都邑。名彌婁離。　爾時。彌婁離門
^pb外眾多比丘露地經行。拘薩羅王波斯匿往
詣諸比丘所。問曰。諸尊。世尊今在何處晝行。
　眾多比丘答曰。大王。彼東向大屋。開窗閉戶。
世尊今在彼中晝行。大王。欲見便往詣彼。到
已住外。謦欬敲戶。世尊聞者。必為開戶。　拘薩
^pb羅王波斯匿即便下車。若有王剎利頂來而
得人處。教令大地。有五儀飾。劍．蓋．華鬘及珠
柄拂．嚴飾之屣。彼盡脫已。授與長作。長作念
曰。天王今者必當獨入。我等應共住此待耳。
　於是。拘薩羅王波斯匿眷屬圍遶。步往至彼
東
^pb向大屋。到已住外。謦欬敲戶。世尊聞已。即為
開戶。拘薩羅王波斯匿便入彼屋。前至佛所。
稽首禮足。再三自稱姓名。我是拘薩羅王波
斯匿。我是拘薩羅王波斯匿。　世尊答曰。如是。
大王。汝是拘薩羅王波斯匿。汝是拘薩羅王
^pb波斯匿。拘薩羅王波斯匿再三自稱姓名已。
稽首佛足。卻坐一面。　世尊問曰。大王。見我有
何等義。而自下意稽首禮足。供養承事耶。　拘
薩羅王波斯匿答曰。世尊。我於佛而有法靖。
因此故。我作是念。如來．無所著．正盡覺所說
^pb法善。世尊弟子眾善趣向也。世尊。我坐都坐
時。見母共子諍。子共母諍。父子．兄弟．姊妹．親
屬展轉共諍。彼鬥諍時。母說子惡。子說母惡。
父子．兄弟．姊妹．親屬相更說惡。況復他人。我
見世尊弟子諸比丘眾從世尊行梵行。或有
^pb比丘少多起諍。捨戒罷道。不說佛惡。不說諸
法惡。不說眾惡。但自責數。我為惡。我為無德。
所以者何。以我不能從世尊自盡形壽修行
梵行。是謂我於佛而有法靖。因此故。我作是
念。如來．無所著．正盡覺所說法善。世尊弟子
^pb眾善趣向也。　復次。世尊。我見一沙門梵志。或
九月或十月。少多學行梵行。捨隨本服。復為
欲所染。染欲著欲。為欲所縛。憍驁受入。不見
災患。不見出要而樂行欲。世尊。我見世尊弟
子諸比丘眾自盡形壽修行梵行。乃至億數。
^pb我於此外。不見如是清淨梵行。如世尊家。是
謂我於佛而有法靖。因此故。我作是念。如來．
無所著．正盡覺所說法善。世尊弟子眾善趣
向也。　復次。世尊。我見一沙門梵志羸瘦憔悴。
形色極惡。身生白皰。人不喜見。我作是念。此
諸
^pb尊何以羸瘦憔悴。形色極惡。身生白皰。人不
喜見。此諸尊必不樂行梵行。或身有患。或屏
處作惡。以是故諸尊羸瘦憔悴。形色極惡。身
生白皰。人不喜見。我往問彼。諸尊何故羸瘦
憔悴。形色極惡。身生白皰。人不喜見。諸尊不
^pb樂行梵行耶。為身有患耶。為屏處作惡耶。是
故諸尊羸瘦憔悴。形色極惡。身生白皰。人不
喜見。彼答我曰。大王。是白病。大王。是白病。　世
尊。我見世尊弟子諸比丘眾樂行端正。面色
悅澤。形體淨潔。無為無求。護他妻食如鹿。自
^pb盡形壽修行梵行。我見已。作是念。此諸尊何
故樂行端正。面色悅澤。形體淨潔。無為無求。
護他妻食如鹿。自盡形壽修行梵行。此諸尊
或得離欲。或得增上心。現法樂居。易不難得。
是故此諸尊樂行端正。面目悅澤。形體淨潔。

^pb無為無求。護他妻食如鹿。自盡形壽修行梵
行。若行欲樂行端正者。我應樂行端正。何以
故。我得五欲功德。易不難得。若此諸尊得離
欲。得增上心。於現法樂居。易不難得。是故此
諸尊樂行端正。面色悅澤。形體淨潔。無為無
^pb求。護他妻食如鹿。自盡形壽修行梵行。是謂
我於佛而有法靖。因此故。我作是念。如來．無
所著．正盡覺所說法善。世尊弟子眾善趣向
也。　復次。世尊。我見一沙門梵志聰明智慧。自
稱聰明智慧。博聞決定。暗識諸經。制伏強敵。
^pb談論覺了。名德流布。一切世間無不聞知。所
遊至處壞諸見宗。輒自立論。而作是說。我等
往至沙門瞿曇所。問如是如是事。若能答者。
當難詰彼。若不能答。亦難詰已。捨之而去。彼
聞世尊遊某村邑。往至佛所。尚不敢問於世
^pb尊事。況復欲難詰耶。是謂我於佛而有法靖。
因此故。我作是念。如來．無所著．正盡覺所說
法善。世尊弟子眾善趣向也。　復次。世尊。我見
一沙門梵志聰明智慧。自稱聰明智慧。博聞
決定。暗識諸經。制伏強敵。談論覺了。名德流
^pb布。一切世間無不聞知。所遊至處壞諸見宗。
輒自立論。而作是說。我等往至沙門瞿曇所。
問如是如是事。若能答者。當難詰彼。若不能
答。亦難詰已。捨之而去。彼聞世尊遊某村邑。
往至佛所。問世尊事。世尊為答。彼聞答已。便
^pb得歡喜。稽首佛足。繞三匝而去。是謂我於佛
而有法靖。因此故。我作是念。如來．無所著．正
盡覺所說法善。世尊弟子眾善趣向也。　復次。
世尊。我見一沙門梵志聰明智慧。自稱聰明
智慧。博聞決定。暗識諸經。制伏強敵。談論覺
^pb了。名德流布。一切世間無不聞知。所遊至處
壞諸見宗。輒自立論。而作是說。我等往至沙
門瞿曇所。問如是如是事。若能答者。當難詰
彼。若不能答。亦難詰已。捨之而去。彼聞世尊
遊某村邑。往至佛所。問世尊事。世尊為答。彼
^pb聞答已。便得歡喜。即自歸佛．法及比丘眾。世
尊受彼為優婆塞。終身自歸。乃至命盡。是謂
我於佛而有法靖。因此故。我作是念。如來．無
所著．正盡覺所說法善。世尊弟子眾善趣向
也。復次。世尊。我見一沙門梵志聰明智慧。自
^pb稱聰明智慧。博聞決定。暗識諸經。制伏強敵。
談論覺了。名德流布。一切世間無不聞知。所
遊至處壞諸見宗。輒自立論。而作是說。我等
往至沙門瞿曇所。問如是如是事。若能答者。
當難詰彼。若不能答。亦難詰已。捨之而去。彼
^pb聞世尊遊某村邑。往至佛所。問世尊事。世尊
為答。彼聞答已。便得歡喜。即從世尊求出家
學。而受具足。得比丘法。佛便度彼而授具足。
得比丘法。　若彼諸尊出家學道而受具足。得
比丘法已。獨住遠離。心無放逸。修行精勤。彼
^pb獨住遠離。心無放逸。修行精勤已。若族姓子
所為。剃除鬚髮。著袈裟衣。至信．捨家．無家．學
道者。唯無上梵行訖。於現法中自知自覺。自
作證成就遊。生已盡。梵行已立。所作已辦。不
更受有。知如真。若彼諸尊知法已。乃至得阿
^pb羅訶。得阿羅訶已。便作是念。諸賢。我本幾了
幾失。所以者何。我本非沙門稱沙門。非梵行
稱梵行。非阿羅訶稱阿羅訶。我等今是沙門。
是梵行。是阿羅訶。是謂我於佛而有法靖。因
此故。我作是念。如來．無所著．正盡覺所說法
善。
^pb世尊弟子眾善趣向也。　復次。世尊。我自若居
國。無過者令殺。有過者令殺。然在都坐。我故
不得作如是說。卿等並住。無人問卿事。人問
我事。卿等不能斷此事。我能斷此事。於其中
間競論餘事。不待前論訖。我數見世尊大眾
^pb圍繞說法。彼中一人鼾眠作聲。有人語彼。君
莫鼾眠作聲。君不用聞世尊說法如甘露耶。
彼人聞已。即便默然。我作是念。如來．無所著．
正盡覺．眾調御士。甚奇。甚特。所以者何。以無
刀杖。皆自如法。安隱快樂。是謂我於佛而有
^pb法靖。因此故。我作是念。如來．無所著．正盡覺
所說法善。世尊弟子眾善趣向也。　復次。世尊。
我於仙餘及宿舊二臣出錢財賜。亦常稱譽。
彼命由我。然不能令彼仙餘及宿舊二臣下
意恭敬．尊重．供養．奉事於我。如為世尊下意
^pb恭敬．尊重．供養．奉事也。是謂我於佛而有法
靖。因此故。我作是念。如來．無所著．正盡覺所
說法善。世尊弟子眾善趣向也。復次。世尊。我
昔出仙。宿一小屋中。欲試仙餘．宿舊二臣。知
彼頭向何處眠耶。為向我。為向世尊。於是。仙
^pb餘．宿舊二臣則於初夜結跏趺坐。默然燕坐。
至中夜聞世尊在某方處。便以頭向彼。以足
向我。我見已。作是念。此仙餘及宿舊二臣不
在現勝事。是故彼不下意恭敬．尊重．供養．奉
事於我。如為世尊下意恭敬．尊重．供養．奉事
^pb也。是謂我於佛而有法靖。因此故。我作是念。
如來．無所著．正盡覺所說法善。世尊弟子眾
善趣向也。復次。世尊。我亦國王。世尊亦法王。
我亦剎利。世尊亦剎利。我亦拘薩羅。世尊亦
拘薩羅。我年八十。世尊亦八十。世尊以此事
故。
^pb我堪耐為世尊盡形壽。下意恭敬．尊重．供養．
奉事。世尊。我今多事。欲還請辭。　世尊告曰。大
王。自知時。於是。拘薩羅王波斯匿聞佛所說。
善受持誦。即從坐起。稽首佛足。繞三匝而去。
　爾時。尊者阿難住世尊後。執拂侍佛。於是。世
^pb尊迴顧告曰。阿難。若有比丘依彌婁離林住
者。令彼一切集在講堂。　於是。尊者阿難受佛
教已。若諸比丘依彌婁離林住者。令彼一切
集在講堂。還詣佛所。白曰。世尊。若有比丘依
彌婁離林住者。彼一切已集講堂。唯願世尊
^pb自當知時。　於是。世尊將尊者阿難往至講堂
比丘眾前。敷座而坐。告曰。比丘。今拘薩羅王
波斯匿在我前說此法莊嚴經已。即從座起。
稽首我足。繞三匝而去。比丘。汝等當受持此
法莊嚴經。善誦善習。所以者何。比丘。此法
^pb莊嚴經。如義如法。為梵行本。趣智趣覺。趣至
涅槃。若族姓子至信．捨家．無家．學道者。亦當
受持。當誦當習此法莊嚴經。　佛說如是。彼諸
比丘聞佛所說。歡喜奉行。【■】法莊嚴經第二竟
(三千三十七字)。
^pb^n214中阿含例品鞞訶提經第三【★】(第五後誦)【☆】我聞
如是。　一時。佛遊舍衛國。在勝林給孤獨園。　爾
時。尊者阿難住舍衛國。於東園鹿子母堂為
小事故。彼時尊者阿難將一比丘從舍衛出。
往至東園鹿子母堂。所為事訖。將彼比丘還。
^pb往至勝林給孤獨園。　爾時。拘薩羅王波斯匿
乘一奔陀利象。與尸利阿荼大臣俱出舍衛
國。尊者阿難遙見拘薩羅王波斯匿來已。問
伴比丘。彼是拘薩羅王波斯匿耶。　答曰。是也。
　尊者阿難便下道避至一樹下。　拘薩羅王波
斯匿遙見尊者阿難在於樹間。問曰。尸
^pb利阿荼。彼是沙門阿難耶。尸利阿荼答曰。是
也。　拘薩羅王波斯匿告尸利阿荼大臣曰。汝
御此象。令至沙門阿難所。尸利阿荼受王教
已。即御此象。令至尊者阿難所。　於是。拘薩羅
王波斯匿問曰。阿難。從何處來。欲至何處。　尊
^pb者阿難答曰。大王。我從東園鹿子母堂來。欲
至勝林給孤獨園。　拘薩羅王波斯匿語曰。阿
難。若於勝林無急事者。可共往至阿夷羅婆
提河。為慈愍故。尊者阿難為拘薩羅王波斯
匿默然而受。　於是。拘薩羅王波斯匿令尊者
^pb阿難在前。共至阿夷羅婆提河。到已下乘。取
彼象薦。四疊敷地。請尊者阿難。阿難。可坐此
座。　尊者阿難答曰。止。止。大王。但心靖足。　拘薩
羅王波斯匿再三請尊者阿難。阿難。可坐此
座。　尊者阿難亦再三語。止。止。大王。但心靖足。

^pb我自有尼師檀。我今當坐。於是。尊者阿難敷
尼師檀。結跏趺坐。　拘薩羅王波斯匿與尊者
阿難共相問訊。卻坐一面。語曰。阿難。欲有所
問。聽我問耶。　尊者阿難答曰。大王。欲問便問。
我問已當思。　拘薩羅王波斯匿問曰。阿難。如
^pb來頗行如是身行。謂此身行為沙門．梵志所
憎惡耶。　尊者阿難答曰。大王。如來不行如是
身行。謂是身行為沙門．梵志聰明智慧及餘
世間所憎惡也。　拘薩羅王波斯匿聞已。歎曰。
善哉。善哉。阿難。我所不及。若聰明智慧及餘
^pb世間者。而阿難及之。阿難。若有不善相悉而
毀呰稱譽者。我等不見彼真實也。阿難。若有
善相悉而毀呰稱譽者。我見彼真實也。阿難。
如來頗行如是身行。謂此身行為沙門．梵志
聰明智慧及餘世間所憎惡耶。尊者阿難答
^pb曰。大王。如來終不行如是身行。謂此身行為
沙門．梵志聰明智慧及餘世間所憎惡也。　拘
薩羅王波斯匿問曰。阿難。云何為身行耶。　尊
者阿難答曰。大王。不善身行也。　拘薩羅王波
斯匿問曰。阿難。云何不善身行耶。　尊者阿難
^pb答曰。大王。謂身行有罪。　拘薩羅王波斯匿問
曰。阿難。云何身行有罪耶。　尊者阿難答曰。大
王。謂行身行。智者所憎惡。　拘薩羅王波斯匿
問曰。阿難。云何智者所憎惡耶。　尊者阿難答
曰。大王。謂行身行．自害．害彼．俱害。滅智慧．惡
^pb相助。不得涅槃。不趣智。不趣覺。不趣涅槃。彼
可行法不知如真。不可行法亦不知如真。可
行法不知如真。不可行法亦不知如真已。可
受法不知如真。不可受法亦不知如真。可受
法不知如真。不可受法亦不知如真已。可斷
^pb法不知如真。不可斷法亦不知如真。可斷法
不知如真。不可斷法亦不知如真已。可成就
法不知如真。不可成就法亦不知如真。可成
就法不知如真。不可成就法亦不知如真已。
可行法便不行。不可行法而行。可行法便不
^pb行。不可行法而行已。可受法便不受。不可受
法而受。可受法便不受。不可受法而受已。可
斷法便不斷。不可斷法而斷。可斷法便不斷。
不可斷法而斷已。可成就法便不成就。不可
成就法而成就。可成就法便不成就。不可成
^pb就法而成就已。不善法轉增。善法轉減。是故
如來終不行此法。　拘薩羅王波斯匿問曰。阿
難。如來何故終不行此法耶。　尊者阿難答曰。
大王。離欲．欲已盡。離恚．恚已盡。離癡．癡已盡。
如來斷一切不善之法。成就一切善法。教
^pb師．妙師．善順師。將御．順御。善語．妙語．善順語。
是故如來終不行此法。　拘薩羅王波斯匿歎
曰。善哉。善哉。阿難。如來不可行法終不行。所
以者何。以如來．無所著．正盡覺故。阿難。汝彼
師弟子。學道欲得無上安隱涅槃。汝尚不行
^pb此法。況復如來行此法耶。　拘薩羅王波斯匿
問曰。阿難。如來頗行如是身行。謂此身行不
為沙門．梵志聰明智慧及餘世間所憎惡耶。
　尊者阿難答曰。大王。如來必行如是身行。謂
此身行不為沙門．梵志聰明智慧及餘世間
^pb所憎惡也。　拘薩羅王波斯匿問曰。阿難。云何
為身行耶。　尊者阿難答曰。大王。謂善身行也。
　拘薩羅王波斯匿問曰。阿難。云何善身行耶。
　尊者阿難答曰。大王。謂身行無罪。　拘薩羅王
波斯匿問曰。阿難。云何身行無罪耶。　尊者阿
^pb難答曰。大王。謂行身行。智者所不憎惡。　拘薩
羅王波斯匿問曰。阿難。云何智者所不憎惡。
　尊者阿難答曰。大王。謂行身行。不自害．不害
彼．不俱害。覺慧．不惡相助。得涅槃。趣智趣覺。
趣至涅槃。彼可行法知如真。不可行法亦知
^pb如真。可行法知如真。不可行法亦知如真已。
可受法知如真。不可受法亦知如真。可受法
知如真。不可受法亦知如真已。可斷法知如
真。不可斷法亦知如真。可斷法知如真。不可
斷法亦知如真已。可成就法知如真。不可成
^pb就法亦知如真。可成就法知如真。不可成就
法亦知如真已。可行法而行。不可行法便不
行。可行法而行。不可行法便不行已。可受法
而受。不可受法便不受。可受法而受。不可受
法便不受已。可斷法而斷。不可斷法便不斷。

^pb可斷法而斷。不可斷法便不斷已。可成就法
而成就。不可成就法便不成就。可成就法而
成就。不可成就法便不成就已。不善法轉減。
善法轉增。是故如來必行此法。　拘薩羅王波
斯匿問曰。阿難。如來何故必行此法耶。　尊者
^pb阿難答曰。大王。離欲．欲已盡。離恚．恚已盡。離
癡．癡已盡。如來成就一切善法。斷一切不善
之法。教師．妙師．善順師。將御．順御。善語．妙語．
善順語。是故如來必行此法。　拘薩羅王波斯
匿歎曰。善哉。善哉。阿難。如來可行法必行。所
^pb以者何。以如來．無所著．正盡覺故。阿難。汝彼
師弟子。學道欲得無上安隱涅槃。汝尚行此
法。況復如來不行此法耶。阿難善說。我今歡
喜。阿難快說。我極歡喜。若村輸租阿難法應
受者。我村輸租為法布施。阿難。若象．馬．牛．羊
^pb阿難法應受者。我象．馬．牛．羊為法布施。阿難。
若婦女及童女阿難法應受者。我婦女及童
女為法布施。阿難。若生色寶阿難法應受者。
我生色寶為法布施。阿難。如此之事阿難皆
不應受。我拘薩羅家有一衣。名鞞訶提。彼第
^pb一。王以繖枓孔中盛送來為信。阿難。若拘薩
羅家劫貝諸衣者。此鞞訶提於諸衣中最為
第一。所以者何。此鞞訶提衣長十六肘。廣八
肘。我此鞞訶提衣。今為法故布施阿難。阿難。
當作三衣。持令彼拘薩羅家長夜增益福。尊
^pb者阿難答曰。止。止。大王。但心靖足。自有三衣。
謂我所受。　拘薩羅王波斯匿白曰。阿難。聽我
說喻。慧者聞喻則解其義。猶如大雨時。此阿
夷羅婆提河水滿。兩岸溢則流出。阿難見耶。
　尊者阿難答曰。見也。　拘薩羅王波斯匿
^pb白曰。如是。阿難。若有三衣。當與比丘．比丘尼。
漸學舍羅．舍羅磨尼離。阿難。以此鞞訶提作
三衣受持。令彼拘薩羅家長夜增益福。尊者
阿難為拘薩羅王波斯匿默然而受。　於是。拘
薩羅王波斯匿知尊者阿難默然受已。鞞訶
^pb提衣為法布施尊者阿難。即從座起。繞三匝
而去。　去後不久。尊者阿難持鞞訶提衣往詣
佛所。稽首佛足。卻住一面。白曰。世尊。此鞞訶
提衣。今日拘薩羅王波斯匿為法布施我。願
世尊以兩足著鞞訶提衣上。令拘薩羅家長
^pb夜得增益福。　於是。世尊以兩足著鞞訶提衣
上。告曰。阿難。若汝與拘薩羅王波斯匿所共
論者。今悉向我而廣說之。　於是。尊者阿難與
拘薩羅王波斯匿所共論者。盡向佛說。叉手
白曰。我如是說。不誣謗世尊耶。真說如法。
^pb說法次法。不於如法有過失耶。　世尊答曰。汝
如是說。不誣謗我。真說如法。說法次法。亦不
於如法有過失也。阿難。若拘薩羅王波斯匿
以此義．以此句．以此文來問我者。我亦為拘
薩羅王波斯匿以此義．以此句．以此文答彼
^pb也。阿難。此義如汝所說。汝當如是受持。所以
者何。此說即是其義。　佛說如是。尊者阿難及
諸比丘聞佛所說。歡喜奉行。【■】鞞訶提經第三
竟(二千五百九十一字)。
^n215中阿含例品第一得經第四【★】(第五後誦)【☆】我聞
^pb如是。　一時。佛遊舍衛國。在勝林給孤獨園。　爾
時。世尊告諸比丘。若拘薩羅王波斯匿所有
境界。教令所及。彼中拘薩羅王波斯匿最為
第一。拘薩羅王波斯匿者。變易有異。多聞聖
弟子如是觀則厭彼。厭彼已。尚不欲第一。況
復下賤。所謂日月境界。光明所照。所照
^pb諸方。謂千世界。此千世界。有千日．千月．千弗
于逮．千閻浮洲．千拘陀尼洲。千鬱單越洲．千
須彌山．千四大王天．千四天王子．千三十三
天．千釋天因陀羅．千焰摩天．千須焰摩天子。
千兜率哆天．千兜率哆天子。千化樂天．千善
^pb化樂天子．千他化樂天．千自在天子。千梵世
界及千別梵。彼中有一梵大梵。富祐作化尊。
造眾生父。已有當有。彼大梵者。變易有異。多
聞聖弟子如是觀則厭彼。厭彼已。尚不欲第
一。況復下賤。後時此世敗壞。此世敗壞時。眾
^pb生生晃昱天中。彼中有色乘意生。具足一切。
支節不減。諸根不壞。以喜為食。形色清淨。自
身光照。飛乘虛空。住彼久遠。晃昱天者。變易
有異。多聞聖弟子如是觀則厭彼。厭彼已。尚
不欲第一。況復下賤。　復次。有四想。有比丘想
小．想大．想
^pb無量．想無所有。眾生如是樂想意解者。變易
有異。多聞聖弟子如是觀則厭彼。厭彼已。尚
不欲第一。況復下賤。復次有八除處。云何為
八。比丘。內有色想。外觀色。少善色惡色。彼色
除已知．除已見。作如是想。是謂第一除處。復
^pb次。比丘。內有色想。外觀色。無量善色惡色。彼
色除已知．除已見。作如是想。是謂第二除處。
復次。比丘。內無色想。外觀色。少善色惡色。彼
色除已知．除已見。作如是想。是謂第三除處。
復次。比丘。內無色想。外觀色。無量善色惡色。
^pb彼色除已知．除已見。作如是想。是謂第四除
處。　復次。比丘。內無色想。外觀色。青青色。青見
青光。猶如青水華。青青色。青見青光。猶如成
就波羅奈衣。熟擣磨碾。光色悅澤。青青色。青
見青光。如是。比丘。內無色想。外觀色。青青色。

^pb青見青光。無量無量。淨意潤意。樂不憎惡。彼
色除已知．除已見。作如是想。是謂第五除處。
復次。比丘。內無色想。外觀色。黃黃色。黃見黃
光。猶如頻頭歌羅華。黃黃色。黃見黃光。猶如
成就波羅奈衣。熟擣磨碾。光色悅澤。黃黃色。
^pb黃見黃光。如是。比丘。內無色想。外觀色。黃黃
色。黃見黃光。無量無量。淨意潤意。樂不憎惡。
彼色除已知．除已見。作如是想。是謂第六除
處。　復次。比丘。內無色想。外觀色。赤赤色。赤見
赤光。猶如加尼歌羅華。赤赤色。赤見赤光。猶
^pb如成就波羅奈衣。熟擣磨碾。光色悅澤。赤赤
色。赤見赤光。如是。比丘。內無色想。外觀色。赤
赤色。赤見赤光。無量無量。淨意潤意。樂不憎
惡。彼色除已知．除已見。作如是想。是謂第七
除處。復次。比丘。內無色想。外觀色。白白色。白
^pb見白光。猶如太白白色。白見白光。猶如成就
波羅奈衣。熟擣磨碾。光色悅澤。白白色。白見
白光。如是。比丘。內無色想。外觀色。白白色。白
見白光。無量無量。淨意潤意。樂不憎惡。彼色
除已知．除已見。作如是想。是謂第八除處。眾
^pb生如是樂除處意解者。變易有異。多聞聖弟
子如是觀則厭彼。厭彼已。尚不欲第一。況復
下賤。　復次。有十一切處。云何為十。有比丘無
量地處修一。思惟上下諸方不二。無量水處。
無量火處。無量風處。無量青處。無量黃處。無
^pb量赤處。無量白處。無量空處。無量識處第十
修一。思惟上下諸方不二。眾生如是樂一切
處意解者。變易有異。多聞聖弟子如是觀則
厭彼。厭彼已。尚不欲第一。況復下賤。是謂第
一清淨說。施設最第一。謂我無．我不有。及為
^pb彼證故。施設於道。是謂第一外依見處．最依
見處。謂度一切色想。乃至得非有想非無想
處成就遊。是謂於現法中第一。求趣至涅槃。
於現法中最施設涅槃。謂六更樂處生．滅．味．
離．慧見如真。及為彼證故。施設於道。　復次。有
^pb四斷。云何為四。有斷樂遲。有斷樂速。有斷苦
遲。有斷苦速。於中若有斷樂遲者。是樂遲故。
說下賤。於中【★】若有斷樂欲。若有人習此法初
無厭足。若復有人習飲酒者初無厭足。若復
有人修習睡眠初無厭足。是謂比丘若人有
^pb習此三法者初無厭足。亦復不能至滅盡處。
是故諸比丘常當捨離此三法不親近之。如
是諸比丘當作是學。爾時諸比丘聞佛所說。
歡喜奉行。
供養三善根　三痛三覆露　相法三不覺
愛敬無厭足
一得經第四竟(一千三百七十一字)。【☆】【○】【○】
中阿
含經卷第五十九【★】(一萬七百七十二字)(第五
後誦)【☆】