^juan1^pb


^pb　　No. 99
雜阿含經卷第一
　　　　宋天竺三藏求那跋陀羅譯
^n1如是我聞。　一時。佛住舍衛國祇樹給孤獨園。
　爾時。世尊告諸比丘。當觀色無常。如是觀者。
^pb則為正觀。正觀者。則生厭離。厭離者。喜貪盡。
喜貪盡者。說心解脫。　如是觀受．想．行．識無常。
如是觀者。則為正觀。正觀者。則生厭離。厭離
者。喜貪盡。喜貪盡者。說心解脫。　如是。比丘。心
解脫者。若欲自證。則能自證。我生已盡。梵行
^pb已立。所作已作。自知不受後有。如觀無常。苦．
空．非我亦復如是。　時。諸比丘聞佛所說。歡喜
奉行。
^n2如是我聞。　一時。佛住舍衛國祇樹給孤獨園。
　爾時。世尊告諸比丘。於色當正思惟。色無常
如實知。所以者何。比丘。於色正思惟。觀色
^pb無常如實知者。於色欲貪斷。欲貪斷者。說心
解脫。　如是受．想．行．識當正思惟。觀識無常如
實知。所以者何。於識正思惟。觀識無常者。則
於識欲貪斷。欲貪斷者。說心解脫。　如是心解
脫者。若欲自證。則能自證。我生已盡。梵行已
^pb立。所作已作。自知不受後有。如是正思惟無
常。苦．空．非我亦復如是。　時。諸比丘聞佛所說。
歡喜奉行。
^n3如是我聞。　一時。佛住舍衛國祇樹給孤獨園。
　爾時。世尊告諸比丘。於色不知．不明．不斷．不
^pb離欲。則不能斷苦。如是受．想．行．識。不知．不明．
不斷．不離欲。則不能斷苦。　諸比丘。於色若知．
若明．若斷．若離欲。則能斷苦。如是受．想．行．識。
若知．若明．若斷．若離欲。則能堪任斷苦。　時。諸
比丘聞佛所說。歡喜奉行。
^pb^n4如是我聞。　一時。佛住舍衛國祇樹給孤獨園。
　爾時。世尊告諸比丘。於色不知．不明．不斷．不
離欲．心不解脫者。則不能越生．老．病．死怖。如
是受．想．行．識。不知．不明．不斷．不離欲貪．心不
解脫者。則不能越生．老．病．死怖。　比丘。於色若
^pb知．若明．若斷．若離欲。則能越生．老．病．死怖。諸
比丘。若知．若明．若離欲貪．心解脫者。則能越
生．老．病．死怖。如是受．想．行．識。若知．若明．若斷．
若離欲貪．心解脫者。則能越生．老．病．死怖。　時。
諸比丘聞佛所說。歡喜奉行。
^pb^n5如是我聞。　一時。佛住舍衛國祇樹給孤獨園。
　爾時。世尊告諸比丘。於色愛喜者。則於苦愛
喜。於苦愛喜者。則於苦不得解脫．不明．不離
欲。如是受．想．行．識愛喜者。則愛喜苦。愛喜苦
者。則於苦不得解脫。　諸比丘。於色不愛喜者。

^pb則不喜於苦。不喜於苦者。則於苦得解脫。如
是受．想．行．識不愛喜者。則不喜於苦。不喜於
苦者。則於苦得解脫。　諸比丘。於色不知．不明．
不離欲貪．心不解脫。貪心不解脫者。則不能
斷苦。如是受．想．行．識。不知．不明．不離欲貪．心
^pb不解脫者。則不能斷苦。　於色若知．若明．若離
欲貪．心得解脫者。則能斷苦。如是受．想．行．識。
若知．若明．若離欲貪．心得解脫者。則能斷苦。
　時。諸比丘聞佛所說。歡喜奉行。
^n6如是我聞。　一時。佛住舍衛國祇樹給孤獨園。
^pb　爾時。世尊告諸比丘。於色不知．不明．不離欲
貪．心不解脫者。則不能越生．老．病．死怖。如是
受．想．行．識。不知．不明．不離欲貪．心不解脫者。
則不能越生．老．病．死怖。　諸比丘。於色若知．若
明．若離欲貪．心解脫者。則能越生．老．病．死怖。

^pb如是受．想．行．識。若知．若明．若離欲貪．心解脫
者。則能越生．老．病．死怖。　時。諸比丘聞佛所說。
歡喜奉行。
^n7如是我聞。　一時。佛住舍衛國祇樹給孤獨園。
　爾時。世尊告諸比丘。於色愛喜者。則於苦愛
^pb喜。於苦愛喜者。則於苦不得解脫。如是受．想．
行．識愛喜者。則愛喜苦。愛喜苦者。則於苦不
得解脫。　諸比丘。於色不愛喜者。則不喜於苦。
不喜於苦者。則於苦得解脫。如是受．想．行．識
不愛喜者。則不喜於苦。不喜於苦者。則於苦
^pb得解脫。　時。諸比丘聞佛所說。歡喜奉行。
　無常及苦．空　　非我．正思惟
無知等四種　及於色喜樂
^n8如是我聞。　一時。佛住舍衛國祇樹給孤獨園。
　爾時。世尊告諸比丘。過去．未來色無常。況現
^pb在色。聖弟子。如是觀者。不顧過去色。不欲未
來色。於現在色厭．離欲．正向滅盡。如是。過去．
未來受．想．行．識無常。況現在識。聖弟子。如是
觀者。不顧過去識。不欣未來識。於現在識厭．
離欲．正向滅盡。如無常。苦．空．非我亦復如是。
^pb　時。諸比丘聞佛所說。歡喜奉行。
^n9如是我聞。　一時。佛住舍衛國祇樹給孤獨園。
　爾時。世尊告諸比丘。色無常。無常即苦。苦即
非我。非我者亦非我所。如是觀者。名真實正
觀。如是受．想．行．識無常。無常即苦。苦即非我。
^pb非我者亦非我所。如是觀者。名真實觀。　聖弟
子。如是觀者。厭於色。厭受．想．行．識。厭故不樂。
不樂故得解脫。解脫者真實智生。我生已盡。
梵行已立。所作已作。自知不受後有。　時。諸比
丘聞佛所說。歡喜奉行。
^pb^n10如是我聞。　一時。佛住舍衛國祇樹給孤獨園。
　爾時。世尊告諸比丘。色無常。無常即苦。苦即
非我。非我者即非我所。如是觀者。名真實觀。
如是受．想．行．識無常。無常即苦。苦即非我。非
我者即非我所。如是觀者。名真實觀。　聖弟子。
^pb如是觀者。於色解脫。於受．想．行．識解脫。我說
是等解脫於生．老．病．死．憂．悲．苦惱。　時。諸比丘
聞佛所說。歡喜奉行。
^n11如是我聞。　一時。佛住舍衛國祇樹給孤獨園。
　爾時。世尊告諸比丘。色無常。若因．若緣生諸
^pb色者。彼亦無常。無常因．無常緣所生諸色。云
何有常。如是受．想．行．識無常。若因．若緣生諸
識者。彼亦無常。無常因．無常緣所生諸識。云
何有常。如是。諸比丘。色無常。受．想．行．識無常。
無常者則是苦。苦者則非我。非我者則非我
^pb所。　聖弟子。如是觀者。厭於色。厭於受．想．行．識。
厭者不樂。不樂則解脫。解脫知見。我生已盡。
梵行已立。所作已作。自知不受後有。　時。諸比
丘聞佛所說。歡喜奉行。
^n12如是我聞。　一時。佛住舍衛國祇樹給孤獨園。
^pb　爾時。世尊告諸比丘。色無常。若因．若緣生諸
色者。彼亦無常。無常因．無常緣所生諸色。云
何有常。受．想．行．識無常。若因．若緣生諸識者。
彼亦無常。無常因．無常緣所生諸識。云何有
常。　如是。比丘。色無常。受．想．行．識無常。無常者
^pb則是苦。苦者則非我。非我者則非我所。如是
觀者。名真實觀。聖弟子。如是觀者。於色解脫。
於受．想．行．識解脫。我說是等為解脫生．老．病．
死．憂．悲．苦惱。時。諸比丘聞佛所說。歡喜奉行。

^pb^n13如是我聞。　一時。佛住舍衛國祇樹給孤獨園。
　爾時。世尊告諸比丘。若眾生於色不味者。則
不染於色。以眾生於色味故。則有染著。如是
眾生於受．想．行．識不味者。彼眾生則不染於
識。以眾生味受．想．行．識故。彼眾生染著於識。
^pb　諸比丘。若色於眾生不為患者。彼諸眾生不
應厭色。以色為眾生患故。彼諸眾生則厭於
色。如是受．想．行．識不為患者。彼諸眾生不應
厭識。以受．想．行．識為眾生患故。彼諸眾生則
厭於識。　諸比丘。若色於眾生無出離者。彼諸
^pb眾生不應出離於色。以色於眾生有出離故。
彼諸眾生出離於色。如是受．想．行．識於眾生
無出離者。彼諸眾生不應出離於識。以受．想．
行．識於眾生有出離故。彼諸眾生出離於識。
　諸比丘。若我於此五受陰不如實知味是味．

^pb患是患．離是離者。我於諸天．若魔．若梵．沙門．
婆羅門．天．人眾中。不脫．不出．不離。永住顛倒。
亦不能自證得阿耨多羅三藐三菩提。　諸比
丘。我以如實知此五受陰味是味．患是患．離
是離故。我於諸天．若魔．若梵．沙門．婆羅門．天．
^pb人眾中。自證得脫．得出．得離．得解脫結縛。永
不住顛倒。亦能自證得阿耨多羅三藐三菩
提。　時。諸比丘聞佛所說。歡喜奉行。
^n14如是我聞。　一時。佛住舍衛國祇樹給孤獨園。
　爾時。世尊告諸比丘。我昔於色味有求有行。
^pb若於色味隨順覺。則於色味以智慧如實見。
如是於受．想．行．識味有求有行。若於受．想．行．
識味隨順覺。則於識味以智慧如實見。　諸比
丘。我於色患有求有行。若於色患隨順覺。則
於色患以智慧如實見。如是受．想．行．識患有
求
^pb有行。若於識患隨順覺。則於識患以智慧如
實見。　諸比丘。我於色離有求有行。若於色隨
順覺。則於色離以智慧如實見。如是受．想．行．
識離有求有行。若於受．想．行．識離隨順覺。則
於受．想．行．識離以智慧如實見。　諸比丘。我於
^pb五受陰不如實知味是味．患是患．離是離者。
我於諸天．若魔．若梵．沙門．婆羅門．天．人眾中。
不脫．不離．不出。永住顛倒。不能自證得阿耨
多羅三藐三菩提。　諸比丘。我以如實知五受
陰味是味．患是患．離是離。我於諸天人．若魔．
^pb若梵．沙門．婆羅門．天．人眾中。以脫．以離．以出。
永不住顛倒。能自證得阿耨多羅三藐三菩
提。　時。諸比丘聞佛所說。歡喜奉行。
過去四種說　厭離及解脫　二種說因緣
味亦復二種
^pb^n15如是我聞。　一時。佛住舍衛國祇樹給孤獨園。
　爾時。有異比丘來詣佛所。稽首佛足。卻住一
面。白佛言。善哉。世尊。今當為我略說法要。我
聞法已。當獨一靜處。修不放逸。修不放逸已。
當復思惟。所以善男子出家。剃除鬚髮。身著
^pb法服。信家．非家．出家。為究竟無上梵行。現法
作證。我生已盡。梵行已立。所作已作。自知不
受後有。　爾時。世尊告彼比丘。善哉。善哉。比丘
快說此言。云當為我略說法要。我聞法已。獨
一靜處。修不放逸。乃至自知不受後有。如是
^pb說耶。　比丘白佛。如是。世尊。　佛告比丘。諦聽。諦
聽。善思念之。當為汝說。比丘。若隨使使者。即
隨使死。若隨死者。為取所縛。比丘。若不隨使
使。則不隨使死。不隨使死者。則於取解脫。　比
丘白佛。知已。世尊。知已。善逝。　佛告比丘。汝云
何
^pb於我略說法中。廣解其義。　比丘白佛言。世尊。
色隨使使．色隨使死。隨使使．隨使死者。則為
取所縛。如是受．想．行．識。隨使使．隨使死。隨使
使．隨使死者。為取所縛。　世尊。若色不隨使使．
不隨使死。不隨使使．不隨使死者。則於取解
^pb脫。如是受．想．行．識。不隨使使．不隨使死。不隨
使使．不隨使死者。則於取解脫。如是。世尊。略
說法中。廣解其義。　佛告比丘。善哉。善哉。比丘
於我略說法中。廣解其義。所以者何。色隨使
使．隨使死。隨使使．隨使死者。則為取所縛。如
^pb是受．想．行．識。隨使使．隨使死。隨使使．隨使死
者。則為取所縛。　比丘。色不隨使使．不隨使死。
不隨使使．不隨使死者。則於取解脫。如是受．
想．行．識。不隨使使．不隨使死。不隨使使．不隨
使死者。則於取解脫。　時。彼比丘聞佛所說。心
^pb大歡喜。禮佛而退。獨在靜處。精勤修習。住不
放逸。精勤修習。住不放逸已。思惟。所以善男
子出家。剃除鬚髮。身著法服。信家．非家．出家。
乃至自知不受後有。　時。彼比丘即成羅漢。心
得解脫。
^pb^n16如是我聞。　一時。佛住舍衛國祇樹給孤獨園。
　爾時。有異比丘來詣佛所。所問如上。差別者。
隨使使．隨使死者。則增諸數。若不隨使使．不
隨使死者。則不增諸數。　佛告比丘。汝云何於
我略說法中。廣解其義。時。彼比丘白佛言。世
^pb尊。若色隨使使．隨使死。隨使使．隨使死者。則
增諸數。如是受．想．行．識。隨使使．隨使死。隨使
使．隨使死者。則增諸數。　世尊。若色不隨使使．
不隨使死。不隨使使．不隨使死者。則不增諸
數。如是受．想．行．識。不隨使使．不隨使死。不隨
^pb使使．不隨使死者。則不增諸數。如是。世尊。我
於略說法中。廣解其義。如是。乃至得阿羅漢。
心得解脫。
^n17如是我聞。　一時。佛住舍衛國祇樹給孤獨園。
　有異比丘從坐起。偏袒右肩。合掌白佛言。善
^pb哉。世尊。為我略說法要。我聞法已。當獨一靜
處。專精思惟。住不放逸。所以善男子出家。剃
除鬚髮。身著法服。信家．非家．出家學道。為究
竟無上梵行。現法身作證。我生已盡。梵行已
立。所作已作。自知不受後有。　爾時。世尊告彼
^pb比丘。善哉。善哉。汝作是說。世尊。為我略說法
要。我於略說法中。廣解其義。當獨一靜處。專
精思惟。住不放逸。乃至自知不受後有。汝如
是說耶。　比丘白佛。如是。世尊。　佛告比丘。諦聽。
諦聽。善思念之。當為汝說。比丘。非汝所應之
^pb法。宜速斷除。斷彼法者。以義饒益。長夜安樂。
時。彼比丘白佛言。知已。世尊。知已。善逝。佛告
比丘。云何於我略說法中。廣解其義。比丘白
佛言。世尊。色非我所應。宜速斷除。受．想．行．識
非我所應。宜速斷除。以義饒益。長夜安樂。是
^pb故。世尊。我於世尊略說法中。廣解其義。　佛言。
善哉。善哉。比丘。汝於我略說法中。廣解其義。
所以者何。色者非汝所應。宜速斷除。如是受．
想．行．識非汝所應。宜速斷除。斷除已。以義饒
益。長夜安樂。　時。彼比丘聞佛所說。心大歡喜。
^pb禮佛而退。獨一靜處。精勤修習。住不放逸。精
勤修習。住不放逸已。思惟。所以善男子出家。
剃除鬚髮。身著法服。正信．非家．出家。乃至自
知不受後有。　時。彼比丘成阿羅漢。心得解脫。
^n18如是我聞。　一時。佛住舍衛國祇樹給孤獨園。
　
^pb爾時。有異比丘從坐起。偏袒右肩。為佛作禮。
卻住一面。而白佛言。善哉。世尊。為我略說法
要。我聞法已。當獨一靜處。專精思惟。不放逸
住。乃至自知不受後有。　佛告比丘。善哉。善哉。
汝作如是說。世尊。為我略說法要。我聞法已。
^pb當獨一靜處。專精思惟。不放逸住。乃至自知
不受後有耶。　時。彼比丘白佛言。如是。世尊。　佛
告比丘。諦聽。諦聽。善思念之。當為汝說。若非
汝所應。亦非餘人所應。此法宜速除斷。斷彼
法已。以義饒益。長夜安樂。　時。彼比丘白佛言。
^pb知已。世尊。知已。善逝。　佛告比丘。云何於我略
說法中。廣解其義。　比丘白佛言。世尊。色非我．
非我所應。亦非餘人所應。是法宜速除斷。斷
彼法已。以義饒益。長夜安樂。如是受．想．行．識。
非我．非我所應。亦非餘人所應。宜速除斷。斷
^pb彼法已。以義饒益。長夜安樂。是故。我於如來
略說法中。廣解其義。　佛告比丘。善哉。善哉。汝
云何於我略說法中。廣解其義。所以者何。比
丘。色非我．非我所應。亦非餘人所應。是法宜
速除斷。斷彼法已。以義饒益。長夜安樂。如是
^pb受．想．行．識。非我．非我所應。亦非餘人所應。是
法宜速除斷。斷彼法已。以義饒益。長夜安樂。
　時。彼比丘聞佛所說。心大歡喜。禮佛而退。獨
一靜處。精勤修習。不放逸住。乃至自知不受
後有。　時。彼比丘心得解脫。成阿羅漢。
^pb^n19如是我聞。　一時。佛住舍衛國祇樹給孤獨園。
　爾時。有異比丘從坐起。為佛作禮。而白佛言。
世尊。為我略說法要。我聞法已。當獨一靜處。
專精思惟。不放逸住。不放逸住已。思惟。所以
善男子正信家．非家．出家。乃至自知不受後
^pb有。　爾時。世尊告彼比丘。善哉。善哉。汝今作是
說。善哉。世尊。為我略說法要。我聞法已。當獨
一靜處。專精思惟。不放逸住。乃至自知不受
後有耶。　比丘白佛言。如是。世尊。　佛告比丘。諦
聽。諦聽。善思念之。當為汝說。比丘。結所繫法
^pb宜速除斷。斷彼法已。以義饒益。長夜安樂。　時。
彼比丘白佛言。知已。世尊。知已。善逝。　佛告比
丘。汝云何於我略說法中。廣解其義。　比丘白
佛言。世尊。色是結所繫法。是結所繫法宜速
除斷。斷彼法已。以義饒益。長夜安樂。如是受．
^pb想．行．識結所繫法。是結所繫法宜速除斷。斷
彼法已。以義饒益。長夜安樂。是故我於世尊
略說法中。廣解其義。　佛告比丘。善哉。善哉。汝
於我略說法中。廣解其義。所以者何。色是結
所繫法。此法宜速除斷。斷彼法已。以義饒益。

^pb長夜安樂。如是受．想．行．識是結所繫法。此法
宜速除斷。斷彼法已。以義饒益。長夜安樂。　時。
彼比丘聞佛所說。心大歡喜。禮佛而退。獨一
靜處。專精思惟。不放逸住。乃至心得解脫。成
阿羅漢。
^pb^n20深經亦如是說。
^n21如是我聞。　一時。佛住舍衛國祇樹給孤獨園。
　爾時。有異比丘從坐起。為佛作禮。而白佛言。
世尊。為我略說法要。我聞法已。當獨一靜處。
專精思惟。不放逸住。不放逸住已。思惟。所以
^pb善男子正信．非家．出家。乃至自知不受後有。
　爾時。世尊告彼比丘。善哉。善哉。汝今作是說。
善哉。世尊。為我略說法要。我聞法已。當獨一
靜處。專精思惟。不放逸住。乃至自知不受後
有耶。　比丘白佛言。如是。世尊。　佛告比丘。諦聽。

^pb諦聽。善思念之。當為汝說。比丘。動搖時。則為
魔所縛。若不動者。則解脫波旬。　比丘白佛言。
知已。世尊。知已。善逝。　佛告比丘。汝云何於我
略說法中。廣解其義。　比丘白佛言。世尊。色動
搖時。則為魔所縛。若不動者。則解脫波旬。如
^pb是受．想．行．識動搖時。則為魔所縛。若不動者。
則解脫波旬。是故我於世尊略說法中。廣解
其義。　佛告比丘。善哉。善哉。汝於我略說法中。
廣解其義。所以者何。若色動搖時。則為魔所
縛。若不動者。則解脫波旬。如是受．想．行．識動
^pb搖時。則為魔所縛。若不動者。則解脫波旬。乃
至自知不受後有。心得解脫。成阿羅漢。
^n22如是我聞。　一時。佛住舍衛國祇樹給孤獨園。
　爾時。有比丘名劫波。來詣佛所。頭面禮足。卻
住一面。白佛言。如世尊說。比丘心得善解脫。

^pb世尊。云何比丘心得善解脫。　爾時。世尊告劫
波曰。善哉。善哉。能問如來心善解脫。善哉。劫
波。諦聽。諦聽。善思念之。當為汝說。劫波。當觀
知諸所有色。若過去．若未來．若現在。若內．若
外。若麤．若細。若好．若醜。若遠．若近。彼一切悉
^pb皆無常。正觀無常已。色愛即除。色愛除已。心
善解脫。如是觀受．想．行．識。若過去．若未來．若
現在。若內．若外．若麤．若細。若好．若醜。若遠．若
近。彼一切悉皆無常。正觀無常已。識愛即除。
識愛除已。我說心善解脫。劫波。如是。比丘心
^pb善解脫者。如來說名心善解脫。所以者何。愛
欲斷故。愛欲斷者。如來說名心善解脫。時。劫
波比丘聞佛所說。心大歡喜。禮佛而退。爾時。
劫波比丘受佛教已。獨一靜處。專精思惟。不
放逸住。乃至自知不受後有。心善解脫。成阿
^pb羅漢。
^n23如是我聞。　一時。佛住王舍城迦蘭陀竹園。　爾
時。尊者羅睺往詣佛所。頭面禮足。卻住一面。
白佛言。世尊。云何知．云何見我此識身及外
境界一切相。能令無有我．我所見．我慢使繫
^pb著。　佛告羅睺。善哉。善哉。能問如來。云何知．云
何見我此識身及外境界一切相。令無有我．
我所見．我慢使繫著耶。羅睺白佛言。如是。世
尊。　佛告羅睺。善哉。諦聽。諦聽。善思念之。當為
汝說。羅睺。當觀若所有諸色。若過去．若未來．
^pb若現在。若內．若外。若麤．若細。若好．若醜。若遠．
若近。彼一切悉皆非我．不異我．不相在。如是
平等慧正觀。如是受．想．行．識。若過去．若未來．
若現在。若內．若外。若麤．若細。若好．若醜。若遠．
若近。彼一切非我．不異我．不
^pb相在。如是平等慧如實觀。　如是。羅睺。比丘如
是知．如是見。如是知．如是見者。於此識身及
外境界一切相。無有我．我所見．我慢使繫著。
　羅睺。比丘若如是於此識身及外境界一切
相。無有我．我所見．我慢使繫著者。比丘是名
^pb斷愛欲。轉去諸結。正無間等。究竟苦邊。　時。羅
睺聞佛所說。歡喜奉行。
^n24如是我聞。　一時。佛住王舍城伽蘭陀竹園。　爾
時。世尊告羅睺。比丘。云何知．云何見我此識
身及外境界一切相。無有我．我所見．我慢使
^pb繫著。　羅睺白佛言。世尊為法主．為導．為覆。善
哉。世尊當為諸比丘演說此義。諸比丘從佛
聞已。當受持奉行。佛告羅睺。諦聽。諦聽。善思
念之。當為汝說。　羅睺白佛。唯然。受教。　佛告羅
睺。當觀諸所有色。若過去．若未
^pb來．若現在。若內．若外。若麤．若細。若好．若醜。若
遠．若近。彼一切非我．不異我．不相在。如是平
等慧如實觀。如是受．想．行．識。若過去．若未來．
若現在。若內．若外。若麤．若細。若好．若醜。若遠．
若近。彼一切非我．不異我．不相在。如是平等
^pb慧如實觀。　比丘。如是知．如是見我此識身及
外境界一切相。無有我．我所見．我慢使繫著。
　羅睺。比丘如是識身及外境界一切相。無有
我．我所見．我慢使繫著者。超越疑心。遠離諸
相。寂靜解脫。是名比丘斷除愛欲。轉去諸結。
^pb正無間等。究竟苦邊。　時。羅睺聞佛所說。歡喜
奉行。
　使．增諸數　　非我．非彼　　結繫．動搖
　劫波所問　　亦羅睺　　所問二經
^n25如是我聞。　一時。佛住舍衛國祇樹給孤獨園。
　
^pb時。有異比丘來詣佛所。為佛作禮。卻住一面。
白佛言。如世尊說多聞。云何為多聞。　佛告比
丘。善哉。善哉。汝今問我多聞義耶。　比丘白佛。
唯然。世尊。　佛告比丘。諦聽。善思。當為汝說。比
丘當知。若聞色是生厭．離欲．滅盡．寂靜法。是
^pb名多聞。如是聞受．想．行．識。是生厭．離欲．滅盡．
寂靜法。是名多聞比丘。是名如來所說多聞。
　時。彼比丘聞佛所說。踊躍歡喜。作禮而去。
^n26如是我聞。　一時。佛住舍衛國祇樹給孤獨園。
　爾時。有異比丘來詣佛所。頭面禮足。卻住一
^pb面。白佛言。如世尊所說法師。云何名為法師。
　佛告比丘。善哉。善哉。汝今欲知如來所說法
師義耶。　比丘白佛。唯然。世尊。　佛告比丘。諦聽。
善思。當為汝說。　佛告比丘。若於色說是生厭．
離欲．滅盡．寂靜法者。是名法師。若於受．想．行．
識。說是生厭．
^pb離欲．滅盡．寂靜法者。是名法師。是名如來所
說法師。　時。彼比丘聞佛所說。踊躍歡喜。作禮
而去。
^n27如是我聞。　一時。佛住舍衛國祇樹給孤獨園。
　爾時。有異比丘來詣佛所。頭面作禮。卻住一
^pb面。白佛言。如世尊說法次法向。云何法次法
向。　佛告比丘。善哉。善哉。汝今欲知法次法向
耶。　比丘白佛。唯然。世尊。　佛告比丘。諦聽。善思。
當為汝說。比丘。於色向厭．離欲．滅盡。是名法
次法向。如是受．想．行．識。於識向厭．離欲．滅盡。
^pb是名法次法向。　時。彼比丘聞佛所說。踊躍歡
喜。作禮而去。
^n28如是我聞。　一時。佛住舍衛國祇樹給孤獨園。
　爾時。有異比丘來詣佛所。頭面禮足。卻住一
^pb面。白佛言。世尊。如世尊所說。得見法涅槃。云
何比丘得見法涅槃。　佛告比丘。善哉。善哉。汝
今欲知見法涅槃耶。　比丘白佛。唯然。世尊。　佛
告比丘。諦聽。善思。當為汝說。　佛告比丘。於色
生厭．離欲．滅盡。不起諸漏。心正解脫。是名比
^pb丘見法涅槃。如是受．想．行．識。於識生厭．離欲．
滅盡。不起諸漏。心正解脫。是名比丘見法涅
槃。時。彼比丘聞佛所說。踊躍歡喜。作禮而去。
^n29如是我聞。　一時。佛住舍衛國祇樹給孤獨園。
　爾時。有異比丘名三蜜離提。來詣佛所。頭面
^pb禮足。卻住一面。白佛言。如世尊說說法師。云
何名為說法師。　佛告比丘。汝今欲知說法師
義耶。　比丘白佛。唯然。世尊。佛告比丘。諦聽。善
思。當為汝說。若比丘於色說厭．離欲．滅盡。是
名說法師。如是於受．想．行．識。於識說厭．離欲．
滅盡。
^pb是名說法師。　時。彼比丘聞佛所說。踊躍歡喜。
作禮而去。
　多聞．善說法　　向法及涅槃
三蜜離提問　云何說法師
^n30如是我聞。　一時。佛住王舍城迦蘭陀竹園。　爾
^pb時。尊者舍利弗在耆闍崛山中。　時。有長者子
名輸屢那。日日遊行。到耆闍崛山。詣尊者舍
利弗。問訊起居已。卻坐一面。語舍利弗言。若
諸沙門．婆羅門於無常色．變易．不安隱色言。
我勝．我等．我劣。何故沙門．婆羅門作如是想。
^pb而不見真實。若沙門．婆羅門於無常．變易．不
安隱受．想．行．識而言。我勝．我等．我劣。何故沙
門．婆羅門作如是想。而不見真實。　若沙門．婆
羅門於無常色．不安隱色．變易言。我勝．我等．
我劣。何所計而不見真實。於無常．變易．不安
^pb隱受．想．行．識言。我勝．我等．我劣。何所計而不
見真實。輸屢那。於汝意云何。色為常．為無常
耶。　答言。無常。　輸屢那。若無常。為是苦耶。　答言。
是苦。　輸屢那。若無常．苦。是變易法。於意云何。
聖弟子於中見色是我．異我．相在不。　答言。不
^pb也。　輸屢那。於意云何。受．想．行．識為常．為無常。
　答言。無常。　若無常。是苦耶。　答言。是苦。　輸屢那。
識若無常．苦。是變易法。於意云何。聖弟子於
中見識是我．異我．相在不。　答言。不也。輸屢那。
當知色。若過去．若未來．若現在。若內．若外。若
^pb麤．若細。若好．若醜。若遠．若近。彼一切色不是
我．不異我．不相在。是名如實知。如是受．想．行．
識。若過去．若未來．若現在。若內．若外。若麤．若
細。若好．若醜。若遠．若近。彼一切識不是我．不
異我．不相在。是名如實知。輸屢那。如是於色．

^pb受．想．行．識生厭．離欲．解脫。解脫知見。我生已
盡。梵行已立。所作已作。自知不受後有。　時。舍
利弗說是經已。長者子輸屢那遠塵離垢。得
法眼淨。時。長者子輸屢那見法得法。不由於
他。於正法中。得無所畏。從坐起。偏袒右肩。胡
^pb跪合掌。白舍利弗言。我今已度。我從今日歸
依佛．歸依法．歸依僧。為優婆塞。我從今日已。
盡壽命。清淨歸依三寶。　時。長者子輸屢那聞
舍利弗所說。歡喜踊躍。作禮而去。
^n31如是我聞。　一時。佛住王舍城迦蘭陀竹園。　爾
^pb時。尊者舍利弗在耆闍崛山。　時。有長者子名
輸屢那。日日遊行。到耆闍崛山。詣舍利弗所。
頭面禮足。卻坐一面。　時。舍利弗謂輸屢那。若
沙門．婆羅門於色不如實知。色集不如實知。
色滅不如實知。色滅道跡不如實知故。輸屢
^pb那。當知此沙門．婆羅門不堪能斷色。如是沙
門．婆羅門於受．想．行．識不如實知。識集不如
實知。識滅不如實知。識滅道跡不如實知故。
不堪能斷識。　輸屢那。若沙門．婆羅門於色如
實知。色集如實知。色滅如實知。色滅道跡如
^pb實知故。輸屢那。當知此沙門．婆羅門堪能斷
色。如是。輸屢那。若沙門．婆羅門於受．想．行．識
如實知。識集如實知。識滅如實知。識滅道跡
如實知故。輸屢那。當知此沙門．婆羅門堪能
斷識。　輸屢那。於意云何。色為常．為無常耶。答
^pb言。無常。　又問。若無常者。是苦耶。　答言。是苦。　舍
利弗言。若色無常．苦者。是變易法。聖弟子寧
於中見色是我．異我．相在不。　答言。不也。　輸屢
那。如是受．想．行．識為常．為無常耶。　答言。無常。
　又問。若無常者。是苦耶。　答言。是苦。　又問。若無
^pb常．苦者。是變易法。聖弟子寧於中見識是我．
異我．相在不。　答曰。不也。輸屢那。當知色。若過
去．若未來．若現在。若內．若外。若麤．若細．若好．
若醜。若遠．若近。於一切色不是我．不異我．不
相在。是名如實知。輸屢那。聖弟子於色生厭．
^pb離欲．解脫。解脫生．老．病．死．憂．悲．苦惱。　如是受．
想．行．識。若過去．若未來．若現在。若內．若外。若
麤．若細。若好．若醜。若遠．若近。彼一切識不是
我．不異我．不相在。是名如實知。輸屢那。聖弟
子於識生厭．離欲．解脫。解脫生．老．病．死．憂．悲．
^pb苦惱。　時。輸屢那聞舍利弗所說。歡喜踊躍。作
禮已。去。
^n32如是我聞。　一時。佛住王舍城迦蘭陀竹園。爾
時。尊者舍利弗在耆闍崛山。　時。有長者子名
輸屢那。日日遊行。到耆闍崛山。詣舍利弗所。

^pb頭面禮足。卻坐一面。　時。舍利弗告輸屢那。若
沙門．婆羅門於色不如實知。色集不如實知。
色滅不如實知。色味不如實知。色患不如實
知。色離不如實知故。不堪能超越色。若沙門．
婆羅門於受．想．行．識不如實知。識集不如實
^pb知。識滅不如實知。識味不如實知。識患不如
實知。識離不如實知故。此沙門．婆羅門不堪
能超越識。　若沙門．婆羅門於色．色集．色滅．色
味．色患．色離如實知。此沙門．婆羅門堪能超
越色。若沙門．婆羅門於受．想．行．識．識集．識滅．
^pb識味．識患．識離如實知。此沙門．婆羅門堪能
超越識。　輸屢那。於汝意云何。色為常．為無常
耶。　答言。無常。　無常者。為苦耶。　答言。是苦。　輸屢
那。若色無常．苦。是變易法。聖弟子於中寧有
是我．異我．相在不。　答言。不也。　輸屢那。於汝
^juan2^pb
^pb意云何。如是受．想．行．識為常．為無常。　答言。無
常。　若無常者。是苦耶。　答言。是苦。　輸屢那。若無
常．苦。是變易法。聖弟子於中寧有是我．異我．
相在不。答言。不也。　輸屢那。當知色。若過去．若
未來．若現在。若內．若外。若麤．若細。若好．若醜。
^pb若遠．若近。於一切色不是我．不異我．不相在。
是名如實知。　輸屢那。受．想．行．識。若過去．若未
來．若現在。若內．若外。若麤．若細。若好．若醜。若
遠．若近。於一切識不是我．不異我．不相在。是
名如實知。　輸屢那。聖弟子於此五受陰正觀
^pb非我．非我所。如是正觀。於諸世間無所攝受。
無攝受者。則無所著。無所著者。自得涅槃。我
生已盡。梵行已立。所作已作。自知不受後有。
　時。長者子輸屢那聞舍利弗所說。歡喜踊躍。
作禮而去。

雜阿含經卷第一

雜阿含經卷第二
　　　　宋天竺三藏求那跋陀羅譯
^pb^n33如是我聞。　一時。佛住舍衛國祇樹給孤獨園。
　爾時。世尊告諸比丘。色非是我。若色是我者。
不應於色病．苦生。亦不應於色欲令如是．不
令如是。以色無我故。於色有病．有苦生。亦得
於色欲令如是．不令如是。受．想．行．識亦復如
^pb是。比丘。於意云何。色為是常．為無常耶。　比丘
白佛。無常。世尊。　比丘。若無常者。是苦不。　比丘
白佛。是苦。世尊。　若無常．苦。是變易法。多聞聖
弟子於中寧見有我．異我．相在不。　比丘白佛。
不也。世尊。　受．想．行．識亦復如是。是故。比丘。諸
所有色。若過去．若未來．若現在。若內．若外。若
麤．若細。若好．若醜。若遠．若近。彼一切非我．不
異我．不相在。如是觀察。受．想．行．識亦復如是。
　
^pb比丘。多聞聖弟子於此五受陰非我．非我所。
如實觀察。如實觀察已。於諸世間都無所取。
無所取故無所著。無所著故自覺涅槃。我生
已盡。梵行已立。所作已作。自知不受後有。　佛
說此經已。諸比丘聞佛所說。歡喜奉行。
^pb^n34如是我聞。　一時。佛住波羅奈國仙人住處鹿
野苑中。　爾時。世尊告餘五比丘。色非有我。若
色有我者。於色不應病．苦生。亦不得於色欲
令如是．不令如是。以色無我故。於色有病．有
苦生。亦得於色欲令如是．不令如是。受．想．行．
^pb識亦復如是。比丘。於意云何。色為是常．為無
常耶。　比丘白佛。無常。世尊。　比丘。若無常者。是
苦耶。比丘白佛。是苦。世尊。　比丘。若無常．苦。是
變易法。多聞聖弟子寧於中見是我．異我．相
在不。　比丘白佛。不也。世尊。　受．想．行．識亦復如
^pb是。是故。比丘。諸所有色。若過去．若未來．若現
在。若內．若外。若麤．若細。若好．若醜。若遠．若近。
彼一切非我．非我所。如實觀察。受．想．行．識亦
復如是。　比丘。多聞聖弟子於此五受陰見非
我．非我所。如是觀察。於諸世間都無所取。無
^pb所取故無所著。無所著故自覺涅槃。我生已
盡。梵行已立。所作已作。自知不受後有。　佛說
此經已。餘五比丘不起諸漏。心得解脫。　佛說
此經已。諸比丘聞佛所說。歡喜奉行。
^n35如是我聞。　一時。佛住支提竹園精舍。　爾時。有
^pb三正士出家未久。所謂尊者阿㝹陀．尊者難
提．尊者金毘羅。　爾時。世尊知彼心中所念。而
為教誡。比丘。此心．此意．此識。當思惟此。莫思
惟此。斷此欲．斷此色。身作證具足住。比丘。寧
有色。若常．不變易．正住不。比丘白佛。不也。世
尊。　佛告比丘。善哉。善哉。色是無常．變易．正住
不。　比丘白佛。不也。
^pb世尊。　佛告比丘。善哉。善哉。色是無常．變易之
法。厭．離欲．滅．寂沒。如是色從本以來。一切無
常．苦．變易法。如是知已。緣彼色生諸漏害．熾
然．憂惱皆悉斷滅。斷滅已。無所著。無所著已。
安樂住。安樂住已。得般涅槃。受．想．行．識亦復
^pb如是。　佛說此經時。三正士不起諸漏。心得解
脫。　佛說此經已。諸比丘聞佛所說。歡喜奉行。
^n36如是我聞。　一時。佛住摩偷羅國跋提河側傘
蓋菴羅樹園。　爾時。世尊告諸比丘。住於自洲。
住於自依。住於法洲。住於法依。不異洲不異
^pb依。比丘。當正觀察。住自洲自依。法洲法依。不
異洲不異依。何因生憂悲惱苦。云何有四。何
故何繫著。云何自觀察未生憂悲惱苦而生。
已生憂悲惱苦生長增廣。　諸比丘白佛。世尊
法根．法眼．法依。唯願為說。諸比丘聞已。當如
說奉
^pb行。　佛告比丘。諦聽。善思。當為汝說。比丘。有色。
因色繫著色。自觀察未生憂悲惱苦而生。已
生而復增長廣大。受．想．行．識亦復如是。比丘。
頗有色常恒．不變易．正住耶。　答言。不也。世尊。
佛告比丘。善哉。善哉。比丘。色是無常。若善男
^pb子知色是無常已變易。離欲．滅．寂靜．沒。從本
以來。一切色無常．苦．變易法知已。若色因緣
生憂悲惱苦斷。彼斷已無所著。不著故安隱
樂住。安隱樂住已。名為涅槃。受．想．行．識亦復
如是。　佛說此經時。十六比丘不生諸漏。心得
^pb解脫。　佛說此經已。諸比丘聞佛所說。歡喜奉
行。
　竹園．毘舍離　　清淨．正觀察
　無常．苦．非我　　五．三．與十六
^n37如是我聞。　一時。佛住舍衛國祇樹給孤獨園。
　
^pb爾時。世尊告諸比丘。我不與世間諍。世間與
我諍。所以者何。比丘。若如法語者。不與世間
諍。世間智者言有。我亦言有。云何為世間智
者言有。我亦言有。比丘。色無常．苦．變易法。世
間智者言有。我亦言有。如是受．想．行．識。無常．
^pb苦．變易法。世間智者言有。我亦言有。世間智
者言無。我亦言無。謂色是常．恒．不變易．正住
者。世間智者言無。我亦言無。受．想．行．識。常．恒．
不變易．正住者。世間智者言無。我亦言無。是
名世間智者言無。我亦言無。比丘。有世間世
^pb間法。我亦自知自覺。為人分別演說顯示。世
間盲無目者不知不見。非我咎也。諸比丘。云
何為世間世間法。我自知。我自覺。為人演說。
分別顯示。盲無目者不知不見。是比丘。色無
常．苦．變易法。是名世間世間法。如是受．想．行．

^pb識。無常．苦。是世間世間法。比丘。此是世間世
間法。我自知自覺。為人分別演說顯示。盲無
目者不知不見。我於彼盲無目不知不見者。
其如之何。　佛說此經已。諸比丘聞佛所說。歡
喜奉行。
^pb^n38如是我聞。　一時。佛住舍衛國祇樹給孤獨園。
　爾時。世尊告諸比丘。世人為卑下業。種種求
財活命。而得巨富。世人皆知。如世人之所知。
我亦如是說。所以者何。莫令我異於世人。　諸
比丘。譬如一器。有一處人。名為揵茨。有名缽。
^pb有名匕匕羅。有名遮留。有名毘悉多。有名婆
闍那。有名薩牢。如彼所知。我亦如是說。所以
者何。莫令我異於世人故。如是。比丘。有世間
法。我自知自覺。為人分別演說顯示。知見而
說。世間盲無目者不知不見。世間盲無目
^pb者不知不見。我其如之何。　比丘。云何世間世
間法。我自知自覺。乃至不知不見。色無常．苦．
變易法。是為世間世間法。受．想．行．識。無常．苦．
變易法。是世間世間法。比丘。是名世間世間
法。我自知自見。乃至盲無目者不知不見。其
^pb如之何。　佛說此經已。諸比丘聞佛所說。歡喜
奉行。
^n39如是我聞。　一時。佛住舍衛國祇樹給孤獨園。
　爾時。世尊告諸比丘。有五種種子。何等為五。
謂根種子．莖種子．節種子．自落種子．實種子。
^pb此五種子不斷．不壞．不腐．不中風。新熟堅實。
有地界而無水界。彼種子不生長增廣。若彼
種新熟堅實。不斷．不壞．不中風。有水界而無
地界。彼種子亦不生長增廣。若彼種子新熟
堅實。不斷．不壞．不腐．不中風。有地．水界。彼種
^pb子生長增廣。　比丘。彼五種子者。譬取陰俱識。
地界者。譬四識住。水界者。譬貪喜。四取攀緣
識住。何等為四。於色中識住。攀緣色。喜貪潤
澤。生長增廣。於受．想．行中識住。攀緣受．想．行。
貪喜潤澤。生長增廣。比丘。識於中若來．若去．
^pb若住．若沒．若生長增廣。　比丘。若離色．受．想．行。
識有若來．若去．若住．若生者。彼但有言數。問
已不知。增益生癡。以非境界故。色界離貪。離
貪已。於色封滯意生縛斷。於色封滯意生縛
斷已。攀緣斷。攀緣斷已。識無住處。不復生長
^pb增廣。受．想．行界離貪。離貪已。於行封滯意生
觸斷。於行封滯意生觸斷已。攀緣斷。攀緣斷
已。彼識無所住。不復生長增廣。不生長故。不
作行。不作行已住。住已知足。知足已解脫。解
脫已。於諸世間都無所取．無所著。無所取．無
^pb所著已。自覺涅槃。我生已盡。梵行已立。所作
已作。自知不受後有。我說彼識不至東．西．南．
北．四維．上．下。無所至趣。唯見法。欲入涅槃．寂
滅．清涼．清淨．真實。　佛說此經已。諸比丘聞佛
所說。歡喜奉行。
^pb^n40如是我聞。　一時。佛住舍衛國祇樹給孤獨園。
　爾時。世尊告諸比丘。封滯者不解脫。不封滯
則解脫。云何封滯不解脫。比丘。攀緣四取陰
識住。云何為四。色封滯識住。受．想．行封滯識
住。乃至非境界故。是名封滯。故不解脫。云何
^pb不封滯則解脫。於色界離貪。受．想．行．識離貪。
乃至清淨真實。是則不封滯則解脫。　佛說此
經已。諸比丘聞佛所說。歡喜奉行。
^n41如是我聞。　一時。佛住舍衛國祇樹給孤獨園。
　爾時。世尊告諸比丘。有五受陰。色受陰。受．想．

^pb行．識受陰。我於此五受陰。五種如實知。色如
實知。色集．色味．色患．色離如實知。如是受．想．
行．識如實知。識集．識味．識患．識離如實知。　云
何色如實知。諸所有色。一切四大及四大造
色。是名色。如是色如實知。云何色集如實知。
^pb於色喜愛。是名色集。如是色集如實知。云何
色味如實知。謂色因緣生喜樂。是名色味。如
是色味如實知。云何色患如實知。若色無常．
苦．變易法。是名色患。如是色患如實知。云何
色離如實知。若於色調伏欲貪．斷欲貪．越欲
^pb貪。是名色離。如是色離如實知。　云何受如實
知。有六受身。眼觸生受。耳．鼻．舌．身．意觸生受。
是名受。如是受如實知。云何受集如實知。觸
集是受集。如是受集如實知。云何受味如實
知。緣六受生喜樂。是名受味。如是受味如實
知。
^pb云何受患如實知。若受無常．苦．變易法。是名
受患。如是受患如實知。云何受離如實知。於
受調伏欲貪．斷欲貪．越欲貪。是名受離。如是
受離如實知。　云何想如實知。謂六想身。云何
為六。謂眼觸生想。耳．鼻．舌．身．意觸生想。是名
^pb想。如是想如實知。云何想集如實知。謂觸集
是想集。如是想集如實知。云何想味如實知。
想因緣生喜樂。是名想味。如是想味如實知。
云何想患如實知。謂想無常．苦．變易法。是名
想患。如是想患如實知。云何想離如實知。若
^pb於想調伏欲貪．斷欲貪．越欲貪。是名想離。如
是想離如實知。　云何行如實知。謂六思身。眼
觸生思。耳．鼻．舌．身．意觸生思。是名為行。如是
行如實知。云何行集如實知。觸集是行集。如
是行集如實知。云何行味如實知。謂行因緣
^pb生喜樂。是名行味。如是行味如實知。云何行
患如實知。若行無常．苦．變易法。是名行患。如
是行患如實知。云何行離如實知。若行調伏
欲貪．斷欲貪．越欲貪。是名行離。如是行離如
實知。　云何識如實知。謂六識身。眼識身。耳．鼻．
^pb舌．身．意識身。是名為識身。如是識身如實知。
云何識集如實知。謂名色集。是名識集。如是
識集如實知。云何識味如實知。識因緣生喜
樂。是名識味。如是識味如實知。云何識患如
實知。若識無常．苦．變易法。是名識患。如是識
^pb患如實知。云何識離如實知。謂於識調伏欲
貪．斷欲貪．越欲貪。是名識離。如是識離如實
知。　比丘。若沙門．婆羅門於色如是知．如是見。
如是知．如是見。離欲向。是名正向。若正向者。
我說彼入。受．想．行．識亦復如是。若沙
^pb門．婆羅門於色如實知．如實見。於色生厭．離
欲。不起諸漏。心得解脫。若心得解脫者。則為
純一。純一者。則梵行立。梵行立者。離他自在。
是名苦邊。受．想．行．識亦復如是。　佛說此經已。
諸比丘聞佛所說。歡喜奉行。
^pb^n42如是我聞。　一時。佛住舍衛國祇樹給孤獨園。
　爾時。世尊告諸比丘。有七處善．三種觀義。盡
於此法得漏盡。得無漏。心解脫．慧解脫。現法
自知身作證具足住。我生已盡。梵行已立。所
作已作。自知不受後有。云何比丘七處善。比
^pb丘。如實知色．色集．色滅．色滅道跡．色味．色患．
色離如實知。如是受．想．行．識。識集．識滅．識滅
道跡．識味．識患．識離如實知。　云何色如實知。
諸所有色．一切四大及四大造色。是名為色。
如是色如實知。云何色集如實知。愛喜是
^pb名色集。如是色集如實知。云何色滅如實知。
愛喜滅是名色滅。如是色滅如實知。云何色
滅道跡如實知。謂八聖道。正見．正志．正語．正
業．正命．正方便．正念．正定。是名色滅道跡。如
是色滅道跡如實知。云何色味如實知。謂色
^pb因緣生喜樂。是名色味。如是色味如實知。云
何色患如實知。若色無常．苦．變易法。是名色
患。如是色患如實知。云何色離如實知。謂於
色調伏欲貪．斷欲貪．越欲貪。是名色離。如是
色離如實知。　云何受如實知。謂六受。眼觸生
^pb受。耳．鼻．舌．身．意觸生受。是名受。如是受如實
知。云何受集如實知。觸集是受集。如是受集
如實知。云何受滅如實知。觸滅是受滅。如是
受滅如實知。云何受滅道跡如實知。謂八聖
道。正見。乃至正定。是名受滅道跡。如是受滅
^pb道跡如實知。云何受味如實知。受因緣生喜
樂。是名受味。如是受味如實知。云何受患如
實知。若無常．苦．變易法。是名受患。如是受患
如實知。云何受離如實知。若於受調伏欲貪．
斷欲貪．越欲貪。是名受離。如是受離如實知。
^pb　云何想如實知。謂六想。眼觸生想。耳．鼻．舌．身．
意觸生想。是名為想。如是想如實知。云何想
集如實知。觸集是想集。如是想集如實知。云
何想滅如實知。觸滅是想滅。如是想滅如實
知。云何想滅道跡如實知。謂八聖道。正見。乃
^pb至正定。是名想滅道跡。如是想滅道跡如實
知。云何想味如實知。想因緣生喜樂。是名想
味。如是想味如實知。云何想患如實知。若想
無常．苦．變易法。是名想患。如是想患如實知。
云何想離如實知。若於想調伏欲貪．斷欲
^pb貪．越欲貪。是名想離。如是想離如實知。　云何
行如實知。謂六思身。眼觸生思。耳．鼻．舌．身．意
觸生思。是名為行。如是行如實知。云何行集
如實知。觸集是行集。如是行集如實知。云何
行滅如實知。觸滅是行滅。如是行滅如實知。
^pb云何行滅道跡如實知。謂八聖道。正見。乃至
正定。是名行滅道跡。如是行滅道跡如實知。
云何行味如實知。行因緣生喜樂。是名行味。
如是行味如實知。云何行患如實知。若行無
常．苦．變易法。是名行患。如是行患如實知。云
^pb何行離如實知。若於行調伏欲貪．斷欲貪．越
欲貪。是名行離。如是行離如實知。　云何識如
實知。謂六識身。眼識。耳．鼻．舌．身．意識身。是名
為識。如是識如實知。云何識集如實知。名色
集是識集。如是識集如實知。云何識滅如實
^pb知。名色滅是識滅。如是識滅如實知。云何識
滅道跡如實知。謂八聖道。正見。乃至正定。是
名識滅道跡。如是識滅道跡如實知。云何識
味如實知。識因緣生喜樂。是名識味。如是識
味如實知。云何識患如實知。若識無常．苦．變
^pb易法。是名識患。如是識患如實知。云何識離
如實知。若識調伏欲貪．斷欲貪．越欲貪。是名
識離如實知。比丘。是名七處善。　云何三種觀
義。比丘。若於空閑．樹下．露地。觀察陰．界．入。正
方便思惟其義。是名比丘三種觀義。是名比
^pb丘七處善．三種觀義。盡於此法得漏盡。得無
漏。心解脫．慧解脫。現法自知作證具足住。我
生已盡。梵行已立。所作已作。自知不受後有。
　佛說此經已。諸比丘聞佛所說。歡喜奉行。
^n43如是我聞。　一時。佛住舍衛國祇樹給孤獨園。
　
^pb爾時。世尊告諸比丘。取故生著。不取則不著。
諦聽。善思。當為汝說。　比丘白佛。唯然。受教。　佛
告比丘。云何取故生著。愚癡無聞凡夫於色
見是我．異我．相在。見色是我．我所而取。取已。
彼色若變．若異。心亦隨轉。心隨轉已。亦生取
^pb著。攝受心住。攝受心住故。則生恐怖。障礙．心
亂。以取著故。愚癡無聞凡夫於受．想．行．識。見
我．異我．相在。見識是我．我所而取。取已。彼識
若變．若異。彼心隨轉。心隨轉故。則生取著。攝
受心住。住已。則生恐怖．障礙．心亂。以取著故。
^pb是名取著。　云何名不取不著。多聞聖弟子於
色不見我．異我．相在。於色不見我．我所而取。
不見我．我所而取色。彼色若變．若異。心不隨
轉。心不隨轉故。不生取著。攝受心住。不攝受
住故。則不生恐怖．障礙．心亂。不取著故。如是
受．
^pb想．行．識。不見我．異我．相在。不見我．我所而取。
彼識若變．若異。心不隨轉。心不隨轉故。不取
著。攝受心住。不攝受心住故。心不恐怖．障礙．
心亂。以不取著故。是名不取著。是名取著．不
取著。　佛說此經已。諸比丘聞佛所說。歡喜奉
^pb行。
^n44如是我聞。　一時。佛住舍衛國祇樹給孤獨園。
　爾時。世尊告諸比丘。若生則繫著。不生則不
繫著。諦聽。善思。當為汝說。　云何若生則繫著。
愚癡無聞凡夫於色集．色滅．色味．色患．色離
^pb不如實知故。於色愛喜．讚歎．取著。於色是我．
我所而取。取已。彼色若變．若異。心隨變異。心
隨變異故。則攝受心住。攝受心住故。則生恐
怖．障礙．顧念。以生繫著故。受．想．行．識亦復如
是。是名生繫著。云何不生不繫著。多聞聖弟
子色集．色滅．色味．色患．色離如實知。如實知
^pb故。不愛喜．讚歎．取著。不繫我．我所而取。以不
取故。彼色若變．若異。心不隨變異。心不隨變
異故。心不繫著。攝受心住。不攝受心住故。心
不恐怖．障礙．顧念。以不生不著故。受．想．行．識
亦復如是。是名不生不繫著。　佛說此經已。諸
^pb比丘聞佛所說。歡喜奉行。
^n45如是我聞。　一時。佛住舍衛國祇樹給孤獨園。
　爾時。世尊告諸比丘。有五受陰。云何為五。色
受陰。受．想．行．識受陰。若諸沙門．婆羅門見有
我者。一切皆於此五受陰見我。諸沙門．婆羅
^pb門見色是我．色異我．我在色．色在我。見受．想．
行．識是我識．異我．我在識．識在我。愚癡無聞
凡夫以無明故。見色是我．異我．相在。言我真
實不捨。以不捨故。諸根增長。諸根長已。增諸
觸。六觸入處所觸故。愚癡無聞凡夫起苦樂
^pb覺。從觸入處起。何等為六。謂眼觸入處。耳．鼻．
舌．身．意觸入處。　如是。比丘。有意界．法界．無明
界。愚癡無聞凡夫無明觸故。起有覺．無覺．有
無覺．我勝覺．我等覺．我卑覺．我知我見覺。如
是知．如是見覺。皆由六觸入故。多聞聖弟子
^pb於此六觸入處。捨離無明而生明。不生有覺．
無覺．有無覺．勝覺．等覺．卑覺．我知我見覺。如
是知．如是見已。先所起無明觸滅。後明觸覺
起。　佛說此經已。諸比丘聞佛所說。歡喜奉行。
^n46如是我聞。　一時。佛住舍衛國祇樹給孤獨園。
^pb　爾時。世尊告諸比丘。有五受陰。云何為五。色
受．想．行．識受陰。若沙門．婆羅門以宿命智自
識種種宿命。已識．當識．今識。皆於此五受陰。
已識．當識．今識。我過去所經。如是色．如是受．
如是想．如是行．如是識。若可閡可分。是
^pb名色受陰。指所閡。若手．若石．若杖．若刀．若冷．
若暖．若渴．若飢．若蚊．虻．諸毒虫．風．雨觸。是名
觸閡。是故閡是色受陰。復以此色受陰無常．
苦．變易。諸覺相是受受陰。何所覺。覺苦．覺樂．
覺不苦不樂。是故名覺相是受受陰。復以此
^pb受受陰是無常．苦．變易。諸想是想受陰。何所
想。少想．多想．無量想。都無所有。作無所有想。
是故名想受陰。復以此想受陰是無常．苦．變
易法。為作相是行受陰。何所為作。於色為作。
於受．想．行．識為作。是故為作相是行受陰。復
^pb以此行受陰是無常．苦．變易法。別知相是識
受陰。何所識。識色。識聲．香．味．觸．法。是故名識
受陰。復以此識受陰是無常．苦．變易法。　諸比
丘。彼多聞聖弟子於此色受陰作如是學。我
今為現在色所食。過去世已曾為彼色所食。

^pb如今現在。復作是念。我今為現在色所食。我
若復樂著未來色者。當復為彼色所食。如今
現在。作如是知已。不顧過去色。不樂著未來
色。於現在色生厭．離欲．滅患．向滅。多聞聖弟
子於此受．想．行．識受陰學。我今現在為現在
^pb識所食。於過去世已曾為識所食。如今現在。
我今已為現在識所食。若復樂著未來識者。
亦當復為彼識所食。如今現在。如是知已。不
顧過去識。不樂未來識。於現在識生厭．離欲．
滅患．向滅。滅而不增。退而不進。滅而不起。捨
^pb而不取。　於何滅而不增。色滅而不增。受．想．行．
識滅而不增。於何退而不進。色退而不進。受．
想．行．識退而不進。於何滅而不起。色滅而不
起。受．想．行．識滅而不起。於何捨而不取。色捨
而不取。受．想．行．識捨而不取。　滅而不增。寂滅
而
^pb住。退而不進。寂退而住。滅而不起。寂滅而住。
捨而不取。不生繫著。不繫著已。自覺涅槃。我
生已盡。梵行已立。所作已作。自知不受後有。
　佛說此經時。眾多比丘不起諸漏。心得解脫。
　佛說此經已。諸比丘聞佛所說。歡喜奉行。
^pb　我卑下．種子　　封滯．五轉．七
二繫著及覺　三世陰世食
^n47如是我聞。　一時。佛住舍衛國祇樹給孤獨園。
　爾時。世尊告諸比丘。信心善男子應作是念。
我應隨順法。我當於色多修厭離住。於受．想．
^pb行．識多修厭離住。信心善男子即於色多修
厭離住。於受．想．行．識多修厭離住。故於色得
厭。於受．想．行．識得厭。厭已。離欲解脫。解脫知
見。我生已盡。梵行已立。所作已作。自知不受
後有。　佛說此經已。諸比丘聞佛所說。歡
^pb喜奉行。
^n48如是我聞。　一時。佛住舍衛國祇樹給孤獨園。
　爾時。世尊告諸比丘。信心善男子正信．非家．
出家。自念。我應隨順法。於色當多修厭住。於
受．想．行．識多修厭住。信心善男子正信．非家．
^pb出家。於色多修厭住。於受．想．行．識多修厭住
已。於色得離。於受．想．行．識得離。我說是等。悉
離一切生．老．病．死．憂．悲．惱苦。　佛說此經已。諸
比丘聞佛所說。歡喜奉行。
^n49如是我聞。　一時。佛住舍衛國祇樹給孤獨園。
^pb　爾時。世尊告尊者阿難曰。若信心長者．長者
子來問汝言。於何等法知其生滅。汝當云何
答乎。　阿難白佛。世尊。若有長者．長者子來問
我者。我當答言。知色是生滅法。知受．想．行．識
是生滅法。世尊。若長者．長者子如是問者。我
^pb當如是答。　佛告阿難。善哉。善哉。應如是答。所
以者何。色是生滅法。受．想．行．識是生滅法。知
色是生滅法者。名為知色。知受．想．行．識是生
滅法者。名為知識。　佛說此經已。諸比丘聞佛
所說。歡喜奉行。
^pb^n50如是我聞。　一時。佛住舍衛國祇樹給孤獨園。
　爾時。世尊告尊者阿難曰。若有諸外道出家
來問汝言。阿難。世尊何故教人修諸梵行。如
是問者。云何答乎。　阿難白佛。世尊。若外道出
家來問我言阿難。世尊何故教人修諸梵行。
^pb者。我當答言。為於色修厭．離欲．滅盡．解脫．不
生故。世尊教人修諸梵行。為於受．想．行．識。修
厭．離欲．滅盡．解脫．不生故。教人修諸梵行。世
尊。若有外道出家作如是問者。我當作如是
答。佛告阿難。善哉。善哉。應如是答。所以者何。

^pb我實為於色修厭．離欲．滅盡．解脫．不生故。教
人修諸梵行。於受．想．行．識。修厭．離欲．滅盡．解
脫．不生故。教人修諸梵行。　佛說此經已。尊者
阿難聞佛所說。歡喜奉行。
^n51如是我聞。　一時。佛住舍衛國祇樹給孤獨園。
^pb　爾時。世尊告諸比丘。我今為汝說壞．不壞法。
諦聽。善思。當為汝說。諸比丘。色是壞法。彼色
滅涅槃是不壞法。受．想．行．識是壞法。彼識滅
涅槃是不壞法。　佛說此經已。諸比丘聞佛所
說。歡喜奉行。
^pb^n52鬱低迦修多羅。如增一阿含經四法中說。
^n53如是我聞。　一時。佛在拘薩羅國人間遊行。於
薩羅聚落村北申恕林中住。　爾時。聚落主大
姓婆羅門聞。沙門釋種子於釋迦大姓。剃除
鬚髮。著袈裟衣。正信．非家．出家學道。成無上
^pb等正覺。於此拘薩羅國人間遊行。到婆羅聚
落村北申恕林中住。又彼沙門瞿曇如是色
貌名稱。真實功德。天．人讚歎。聞于八方。為如
來．應．等正覺．明行足．善逝．世間解．無上士．調
御丈夫．天人師．佛．世尊。於諸世間．諸天．魔．梵
^pb沙門．婆羅門中。大智能自證知。我生已盡。梵
行已立。所作已作。自知不受後有。為世說法。
初．中．後善。善義．善味。純一滿淨。梵行清白。演
說妙法。善哉應見。善哉應往。善應敬事。作是
念已。即便嚴駕。多將翼從。執持金瓶．杖枝．傘
^pb蓋。往詣佛所。恭敬奉事。到於林口。下車步進。
至世尊所。問訊安不。卻坐一面。白世尊曰。沙
門瞿曇。何論何說。　佛告婆羅門。我論因．說因。
　又白佛言。云何論因。云何說因。佛告婆羅門。
有因有緣集世間。有因有緣世間集。有因
^pb有緣滅世間。有因有緣世間滅。　婆羅門白佛
言。世尊。云何為有因有緣集世間。有因有緣
世間集。　佛告婆羅門。愚癡無聞凡夫色集．色
滅．色味．色患．色離。不如實知。不如實知故。愛
樂於色。讚歎於色。染著心住。彼於色愛樂故
^pb取。取緣有。有緣生。生緣老．死．憂．悲．惱苦。是則
大苦聚集。受．想．行．識亦復如是。婆羅門。是名
有因有緣集世間。有因有緣世間集。　婆羅門
白佛言。云何為有因有緣滅世間。有因有緣
世間滅。　佛告婆羅門。多聞聖弟子於色集．色
^pb滅．色味．色患．色離如實知。如實知已。於彼色
不愛樂．不讚歎．不染著．不留住。不愛樂．不留
住故。色愛則滅。愛滅則取滅。取滅則有滅。有
滅則生滅。生滅則老．死．憂．悲．惱苦滅。受．想．行．
識亦復如是。婆羅門。是名有因有緣滅世間。
是名
^pb有因有緣世間滅。婆羅門。是名論因。是名說
因。　婆羅門白佛言。瞿曇。如是論因。如是說因。
世間多事。今請辭還。　佛告婆羅門。宜知是時。
　佛說此經已。諸婆羅門聞佛所說。歡喜隨喜。
禮足而去。
^pb^n54如是我聞。　一時。佛住波羅奈國仙人住處鹿
野苑中。　彼時。毘迦多魯迦聚落有婆羅門來
詣佛所。恭敬問訊。卻坐一面。白佛言。瞿曇。我
有年少弟子。知天文．族姓。為諸大眾占相吉
凶。言有必有。言無必無。言成必成。言壞必壞。
^pb瞿曇。於意云何。　佛告婆羅門。且置汝年少弟
子知天文．族姓。我今問汝。隨汝意答。婆羅門。
於意云何。色本無種耶。　答曰。如是。世尊。　受．想．
行．識本無種耶。　答曰。如是。世尊。　佛告婆羅門。
汝言我年少弟子知天文．族姓。為諸大眾作
^pb如是說。言有必有。言無必無。知見非不實耶。
　婆羅門白佛。如是。世尊。　佛告婆羅門。於意云
何。頗有色常住百歲耶。為異生．異滅耶。受．想．
行．識常住百歲耶。異生．異滅耶。　答曰。如是。世
尊。　佛告婆羅門。於意云何。汝年少弟子知天
^pb文．族姓。為大眾說。成者不壞。知見非不異耶。
　答曰。如是。世尊。　佛告婆羅門。於意云何。此法
彼法。此說彼說。何者為勝。　婆羅門白佛言。世
尊。此如法說。如佛所說顯現開發。譬如有人
溺水。能救獲彼。能救迷方示路。闇慧明燈。世
^pb尊今日善說勝法。亦復如是顯現開發。　佛說
此經已。毘迦多魯迦婆羅門聞佛所說。歡喜
隨喜。即從坐起。禮足而去。
^n55如是我聞。　一時。佛在波羅奈國仙人住處鹿
野苑中。　爾時。世尊告諸比丘。我今當說陰及
^pb受陰。云何為陰。若所有諸色。若過去．若未來．
若現在。若內。若外。若麤．若細。若好．若醜。若遠．
若近。彼一切總說色陰。隨諸所有受．想．行．識
亦復如是。彼一切總說受．想．行．識陰。是名為
陰。云何為受陰。若色是有漏．是取。若彼色過
^pb去．未來．現在。生貪欲．瞋恚．愚癡及餘種種上
煩惱心法。受．想．行．識亦復如是。是名受陰。　佛
說此經已。諸比丘聞佛所說。歡喜奉行。
^n56如是我聞。　一時。佛住波羅奈國仙人住處鹿
野苑中。　爾時。世尊告諸比丘。我今當說有漏．
^pb無漏法。若色有漏是取。彼色能生愛．恚。如是
受．想．行．識。有漏是取。彼識能生愛．恚。是名有
漏法。云何無漏法。諸所有色無漏非受。彼色
若過去．未來．現在。彼色不生愛．恚。如是受．想．
行．識。無漏非受。彼識若過去．未來．現在。不生
^pb貪．恚。是名無漏法。　佛說此經已。諸比丘聞佛
所說。歡喜奉行。
　二信二阿難　　壞法．鬱低迦
婆羅及世間　除漏無漏法
^n57如是我聞。　一時。佛住舍衛國祇樹給孤獨園。
^pb　爾時。世尊著衣持缽。入舍衛城乞食。還持衣
缽。不語眾。不告侍者。獨一無二。於西方國土
人間遊行。　時。安陀林中有一比丘。遙見世尊
不語眾。不告侍者。獨一無二。見已。進詣尊者
阿難所。白阿難言。尊者。當知世尊不語眾。不
^pb告侍者。獨一無二而出遊行。　爾時。阿難語彼
比丘。若使世尊不語眾。不告侍者。獨一無二
而出遊行。不應隨從。所以者何。今日世尊欲
住寂滅滅少事故。　爾時。世尊遊行北至半闍
國波陀聚落。於人所守護林中。住一跋陀薩
羅
^pb樹下。時有眾多比丘詣阿難所。語阿難言。今
聞世尊住在何所。　阿難答曰。我聞世尊北至
半闍國波陀聚落。人所守護林中跋陀薩羅
樹下。　時。諸比丘語阿難曰。尊者知。我等不見
世尊已久。若不憚勞者。可共往詣世尊。哀愍
^pb故。阿難知時。默然而許。　爾時。尊者阿難與眾
多比丘夜過晨朝。著衣持缽。入舍衛城乞食。
乞食已。還精舍。舉臥具。持衣缽。出至西方人
間遊行。北至半闍國波陀聚落人守護林中。
時。尊者阿難與眾多比丘置衣缽。洗足已。詣
^pb世尊所。頭面禮足。於一面坐。　爾時。世尊為眾
多比丘說法。示．教．利．喜。　爾時。座中有一比丘
作是念。云何知．云何見。疾得漏盡。爾時。世尊
知彼比丘心之所念。告諸比丘。若有比丘於
此座中作是念。云何知．云何見。疾得漏盡。
^pb者。我已說法言。當善觀察諸陰。所謂四念處．
四正勤．四如意足．五根．五力．七覺分．八聖道
分。我已說如是法。觀察諸陰。而今猶有善男
子不勤欲作．不勤樂．不勤念．不勤信。而自慢
惰。不能增進得盡諸漏。若復善男子於我所
^pb說法。觀察諸陰。勤欲．勤樂．勤念．勤信。彼能疾
得盡諸漏。愚癡無聞凡夫於色見是我。若見
我者。是名為行。彼行何因。何集。何生。何轉。無
明觸生愛。緣愛起彼行。彼愛何因。何集。何生。
何轉。彼愛受因．受集．受生．受轉。彼受何因。何
^pb集。何生。何轉。彼受觸因．觸集．觸生．觸轉。彼觸
何因。何集。何生。何轉。謂彼觸六入處因．六入
處集．六入處生．六入處轉。彼六入處無常有
為。心緣起法。彼觸受．行受。亦無常有為。心緣
起法。如是觀者。而見色是我。不見色是我。而
^pb見色是我所。不見色是我所。而見色在我。不
見色在我。而見我在色。不見我在色。而見受
是我。不見受是我。而見受是我所。不見受是
我所。而見受在我。不見受在我。而見我在受。
不見我在受。而見想是我。不見想是我。而見
^pb想是我所。不見想是我所。而見想在我。不見
想在我。而見我在想。不見我在想。而見行是
我。不見行是我。而見行是我所。不見行是我
所。而見行在我。不見行在我。而見我在行。不
見我在行。而見識是我。不見識是我。而見識
^pb是我所。不見識是我所。而見識在我。不見識
在我。而見我在識。不見我在識。復作斷見．壞
有見。不作斷見．壞有見。而不離我慢。不離我
慢者。而復見我。見我者即是行。彼行何因。何
集。何生。何轉。如前所說。乃至我慢。作如是知．

^pb如是見者。疾得漏盡。　佛說經已。諸比丘聞佛
所說。歡喜奉行。
^n58如是我聞。　一時。佛住舍衛國東園鹿母講堂。
　爾時。世尊於晡時從禪覺。於諸比丘前敷座
而坐。告諸比丘。有五受陰。云何為五。謂色受
^pb陰。受．想．行．識受陰。　時。有一比丘從坐起。整衣
服。偏袒右肩。右膝著地。合掌白佛言。世尊。此
五受陰。色受陰。受．想．行．識受陰耶。　佛告比丘。
還坐而問。當為汝說。　時。彼比丘為佛作禮。還
復本坐。白佛言。世尊。此五受陰。以何為根。以
^pb何集。以何生。以何觸。　佛告比丘。此五受陰。欲
為根。欲集．欲生．欲觸。　時。彼比丘聞佛所說。歡
喜隨喜。而白佛言。世尊。為說五陰即受。善哉
所說。今當更問。世尊。陰即受。為五陰異受耶。
　佛告比丘。非五陰即受。亦非五陰異受。能於
^pb彼有欲貪者。是五受陰。比丘白佛。善哉。世尊。
歡喜隨喜。今復更問。世尊。有二陰相關耶。　佛
告比丘。如是。如是。猶若有一人如是思惟。我
於未來得如是色．如是受．如是想．如是行．如
是識。是名比丘陰陰相關也。　比丘白佛。善哉
^pb所說。歡喜隨喜。更有所問。世尊。云何名陰。佛
告比丘。諸所有色。若過去．若未來．若現在。若
內．若外。若麤．若細。若好．若醜。若遠．若近。彼一
切總說陰。是名為陰。受．想．行．識亦復如是。如
是。比丘。是名為陰。　比丘白佛。善哉所說。歡喜
^pb隨喜。更有所問。世尊。何因何緣名為色陰。何
因何緣名受．想．行．識陰。　佛告比丘。四大因．四
大緣。是名色陰。所以者何。諸所有色陰。彼一
切悉皆四大。緣四大造故。觸因．觸緣。生受．想．
行。是故名受．想．行陰。所以者何。若所有受．想．

^pb行。彼一切觸緣故。名色因．名色緣。是故名為
識陰。所以者何。若所有識。彼一切名色緣故。
　比丘白佛。善哉所說。歡喜隨喜。更有所問。云
何色味。云何色患。云何色離。云何受．想．行．識
味。云何識患。云何識離。　佛告比丘。緣色生喜
^pb樂。是名色味。若色無常．苦．變易法。是名色患。
若於色調伏欲貪．斷欲貪．越欲貪。是名色離。
若緣受．想．行．識生喜樂。是名識味。受．想．行．識。
無常．苦．變易法。是名識患。於受．想．行．識。調伏
欲貪．斷欲貪．越欲貪。是名識離。　比丘白佛。善
^pb哉所說。歡喜隨喜。更有所問。世尊。云何生我
慢。　佛告比丘。愚癡無聞凡夫於色見我．異我．
相在。於受．想．行．識見我．異我．相在。於此生我
慢。　比丘白佛。善哉所說。歡喜隨喜。更有所問。
世尊。云何得無我慢。　佛告比丘。多聞聖弟子
^pb不於色見我．異我．相在。不於受．想．行．識。見我．
異我．相在。　比丘白佛。善哉所說。更有所問。何
所知．何所見。盡得漏盡。　佛告比丘。諸所有色。
若過去．若未來．若現在。若內．若外。若麤．若細。
若好．若醜。若遠．若近。彼一切非我．不異我．不
^pb相在。受．想．行．識亦復如是。比丘。如是知。如是
見。疾得漏盡。　爾時。會中復有異比丘。鈍根無
知。在無明㲉惡邪見。而作是念。若無我者。作
無我業。於未來世。誰當受報。爾時。世尊知彼
比丘心之所念。告諸比丘。於此眾中。若有愚
^pb癡人。無智明。而作是念。若色無我。受．想．行．識
無我。作無我業。誰當受報。如是所疑。先以解
釋彼。云何比丘。色為常耶。為非常耶。　答言。無
常。世尊。　若無常者。是苦耶。答言。是苦。世尊。　若
無常．苦。是變易法。多聞聖弟子於中寧
^pb見是我．異我．相在不。　答言。不也。世尊。　受．想．行．
識亦復如是。是故。比丘。若所有色。若過去．若
未來．若現在。若內．若外。若麤．若細。若好．若醜。
若遠．若近。彼一切非我．非我所。如是見者。是
為正見。受．想．行．識亦復如是。多聞聖弟子如
^pb是觀者便修厭。厭已離欲。離欲已解脫。解脫
知見。我生已盡。梵行已立。所作已作。自知不
受後有。　佛說此經時。眾多比丘不起諸漏。心
得解脫。佛說此經已。諸比丘聞佛所說。歡喜
奉行。
^pb　陰根．陰即受　　二陰共相關
　名字．因．二味　　我慢疾．漏盡雜阿含經卷第二
^juan3^pb


雜阿含經卷第三
　　　　宋天竺三藏求那跋陀羅譯
^n59如是我聞。　一時。佛住舍衛國祇樹給孤獨園。
^pb　爾時。世尊告諸比丘。有五受陰。云何為五。色
受陰。受．想．行．識受陰。觀此五受陰。是生滅法。
所謂此色．此色集．此色滅。此受．想．行．識。此識
集．此識滅。云何色集。云何色滅。云何受．想．行．
識集。云何受．想．行．識滅。愛喜集是色集。愛喜
^pb滅是色滅。觸集是受．想．行集。觸滅是受．想．行
滅。名色集是識集。名色滅是識滅。比丘。如是
色集．色滅。是為色集．色滅。如是受．想．行．識集。
受．想．行．識滅。是為受．想．行．識集。受．想．行．識滅。
　佛說此經已。時。諸比丘聞佛所說。歡喜奉行。
^n60如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有五受陰。何等為五。所
謂色受陰。受．想．行．識受陰。善哉。比丘不樂於
色。不讚歎色。不取於色。不著於色。善哉。比丘。
不樂於受．想．行．識。不讚歎識。不取於識。不著
於識。所以者何。若比丘不樂於色。不讚歎色。
^pb不取於色。不著於色。則於色不樂。心得解脫。
如是受．想．行．識。不樂於識。不讚歎識。不取於
識。不著於識。則於識不樂。心得解脫。若比丘
不樂於色。心得解脫。如是受．想．行．識不樂。心
得解脫。不滅不生。平等捨住。正念正智。　彼比
^pb丘如是知．如是見者。前際俱見。永盡無餘。前
際俱見。永盡無餘已。後際俱見。亦永盡無餘。
後際俱見。永盡無餘已。前後際俱見。永盡無
餘。無所封著。無所封著者。於諸世間都無所
取。無所取者。亦無所求。無所求者。自覺涅槃。

^pb我生已盡。梵行已立。所作已作。自知不受後
有。佛說此經已。時。諸比丘聞佛所說。歡喜奉
行。
^n61如是我聞。　一時。佛住舍衛國祇樹給孤獨園。
　爾時。世尊告諸比丘。有五受陰。何等為五。謂
^pb色受陰。受．想．行．識受陰。　云何色受陰。所有色。
彼一切四大。及四大所造色。是名為色受陰。
復次。彼色是無常．苦．變易之法。若彼色受陰。
永斷無餘。究竟捨離．滅盡．離欲．寂沒。餘色受
陰更不相續．不起．不出。是名為妙。是名寂靜。
^pb是名捨離。一切有餘愛盡．無欲．滅盡．涅槃。　云
何受受陰。謂六受身。何等為六。謂眼觸生受。
耳．鼻．舌．身．意觸生受。是名受受陰。復次。彼受
受陰無常．苦．變易之法。乃至滅盡．涅槃。　云何
想受陰。謂六想身。何等為六。謂眼觸生想。乃
至
^pb意觸生想。是名想受陰。復次。彼想受陰無常．
苦．變易之法。乃至滅盡．涅槃。　云何行受陰。謂
六思身。何等為六。謂眼觸生思。乃至意觸生
思。是名行受陰。復次。彼行受陰無常．苦．變易
之法。乃至滅盡．涅槃。　云何識受陰。謂六識身。
^pb何等為六。謂眼識身。乃至意識身。是名識受
陰。復次。彼識受陰是無常．苦．變易之法。乃至
滅盡．涅槃。　比丘。若於此法以智慧思惟．觀察．
分別．忍。是名隨信行。超昇離生。越凡夫地。未
得須陀洹果。中間不死。必得須陀洹果。　比丘。
^pb若於此法增上智慧思惟．觀察．忍。是名隨法
行。超昇離生。越凡夫地。未得須陀洹果。中間
不死。必得須陀洹果。　比丘。於此法如實正慧
等見。三結盡斷知。謂身見．戒取．疑。比丘。是名
須陀洹果。不墮惡道。必定正趣三菩提。七有
^pb天人往生。然後究竟苦邊。　比丘。若於此法如
實正慧等見。不起心漏。名阿羅漢。諸漏已盡。
所作已作。捨離重擔。逮得己利。盡諸有結。正
智心得解脫。　佛說此經已。諸比丘聞佛所說。
歡喜奉行。
^pb^n62如是我聞。　一時。佛住舍衛國祇樹給孤獨園。
　爾時。世尊告諸比丘。有五受陰。謂色受陰．受．
想．行．識受陰。愚癡無聞凡夫無慧無明。於五
受陰生我見繫著。使心繫著而生貪欲。比丘。
多聞聖弟子有慧有明。於此五受陰不為見
^pb我繫著。使心結縛而起貪欲。　云何愚癡無聞
凡夫無慧無明。於五受陰見我繫著。使心結
縛而生貪欲。比丘。愚癡無聞凡夫無慧無明。
見色是我．異我．相在。如是受．想．行．識。是我．異
我．相在。如是愚癡無聞凡夫無慧無明。於五
^pb受陰說我繫著。使心結縛而生貪欲。　比丘。云
何聖弟子有慧有明。不說我繫著。使結縛心
而生貪欲。聖弟子不見色是我．異我．相在。如
是受．想．行．識。不見是我．異我．相在。如是。多聞
聖弟子有慧有明。於五受陰不見我繫著。使
^pb結縛心而生貪欲。若所有色。若過去．若未來．
若現在。若內．若外。若麤．若細。若好．若醜。若遠．
若近。彼一切正觀皆悉無常。如是受．想．行．識。
若過去．若未來．若現在。若內．若外．若麤．若細。
若好．若醜。若遠．若近。彼一切正觀皆悉無常。
^pb　佛說此經已。諸比丘聞佛所說。歡喜奉行。
^n63如是我聞。　一時。佛住舍衛國祇樹給孤獨園。
　爾時。世尊告諸比丘。有五受陰。謂色受陰。受．
想．行．識受陰。比丘。若沙門．婆羅門計有我。一
切皆於此五受陰計有我。何等為五。諸沙門．

^pb婆羅門於色見是我．異我．相在。如是受．想．行．
識。見是我．異我．相在。如是愚癡無聞凡夫。計
我．無明．分別如是觀。不離我所。不離我所者。
入於諸根。入於諸根已。而生於觸。六觸入所
觸。愚癡無聞凡夫生苦樂。從是生此等及餘。
^pb謂六觸身。云何為六。謂眼觸入處。耳．鼻．舌．身．
意觸入處。比丘。有意界．法界．無明界。無明觸
所觸。愚癡無聞凡夫言有．言無．言有無．言非
有非無．言我最勝．言我相似。我知．我見。　復次。
比丘。多聞聖弟子住六觸入處。而能厭離無
^pb明。能生於明。彼於無明離欲而生於明。不有．
不無．非有無．非不有無．非有我勝．非有我劣．
非有我相似。我知．我見。作如是知．如是見已。
所起前無明觸滅。後明觸集起。佛說是經已。
諸比丘聞佛所說。歡喜奉行。
^pb^n64如是我聞。　一時。佛住舍衛國東園鹿子母講
堂。　爾時。世尊晡時從禪起。出講堂。於堂陰中
大眾前。敷座而坐。爾時。世尊歎優陀那偈。
法無有吾我　亦復無我所　我既非當有
我所何由生　比丘解脫此　則斷下分結
^pb時。有一比丘從座起。偏袒右肩。右膝著地。合
掌白佛言。世尊。云何無吾我。亦無有我所。我
既非當有。我所何由生。比丘解脫此。則斷下
分結。　佛告比丘。愚癡無聞凡夫計色是我．異
我．相在。受．想．行．識。是我．異我．相在。多聞聖弟
^pb子不見色是我．異我．相在。不見受．想．行．識。是
我．異我．相在。亦非知者。亦非見者。此色是無
常。受．想．行．識是無常。色是苦。受．想．行．識是苦。
色是無我。受．想．行．識是無我。此色非當有。受．
想．行．識非當有。此色壞有。受．想．行．識壞有。故
^pb非我．非我所。我．我所非當有。如是解脫者。則
斷五下分結。時。彼比丘白佛言。世尊。斷五下
分結已。云何漏盡。無漏心解脫．慧解脫。現法
自知作證具足住。我生已盡。梵行已立。所作
已作。自知不受後有。　佛告比丘。愚癡凡夫．無
^pb聞眾生於無畏處而生恐畏。愚癡凡夫．無聞
眾生怖畏。
無我無我所　二俱非當生
攀緣四識住。何等為四。謂色識住．色攀緣．色
愛樂．增進廣大生長。於受．想．行．識住。攀緣．愛
^pb樂．增進廣大生長。比丘。識於此處。若來．若去．
若住．若起．若滅。增進廣大生長。若作是說。更
有異法。識若來．若去．若住．若起．若滅．若增進
廣大生長者。但有言說。問已不知。增益生癡。
以非境界故。所以者何。比丘。離色界貪已。於
^pb色意生縛亦斷。於色意生縛斷已。識攀緣亦
斷。識不復住。無復增進廣大生長。受．想．行界
離貪已。於受．想．行意生縛亦斷。受．想．行意生
縛斷已。攀緣亦斷。識無所住。無復增進廣大
生長。識無所住故不增長。不增長故無所為
^pb作。無所為作故則住。住故知足。知足故解脫。
解脫故於諸世間都無所取。無所取故無所
著。無所著故自覺涅槃。我生已盡。梵行已立。
所作已作。自知不受後有。比丘。我說識不住
東方．南．西．北方．四維．上．下。除欲見法。涅槃滅
^pb盡。寂靜清涼。　佛說此經已。諸比丘聞佛所說。
歡喜奉行。
生滅以不樂　及三種分別　貪著等觀察
是名優陀那
^n65如是我聞。　一時。佛住舍衛國祇樹給孤獨園。
　
^pb爾時。世尊告諸比丘。常當修習方便禪思。內
寂其心。所以者何。比丘常當修習方便禪思。
內寂其心。如實觀察。云何如實觀察。此是色．
此是色集．此是色滅。此是受．想．行．識。此是識
集．此是識滅。　云何色集。受．想．行．識集。愚癡無
^pb聞凡夫於苦．樂．不苦不樂受。不如實觀察。此
受集．受滅．受味．受患．受離不如實觀察故。於
受樂著生取。取緣有。有緣生。生緣老．病．死．憂．
悲．惱苦。如是純大苦聚從集而生。是名色集。
是名受．想．行．識集。　云何色滅。受．想．行．識滅。多
^pb聞聖弟子受諸苦．樂．不苦不樂受。如實觀察。
受集．受滅．受味．受患．受離如實觀察故。於受
樂著滅。著滅故取滅。取滅故有滅。有滅故生
滅。生滅故老．病．死．憂．悲．惱苦滅。如是純大苦
聚皆悉得滅。是名色滅。受．想．行．識滅。　是故。比
丘。
^pb常當修習方便禪思。內寂其心。比丘。禪思住。
內寂其心。精勤方便。如實觀察。　佛說此經已。
諸比丘聞佛所說。歡喜奉行。如觀察。如是分
別．種種分別．知．廣知．種種知．親近．親近修習．
入．觸．證二經。亦如是廣說。
^pb^n66如是我聞。　一時。佛住舍衛國祇樹給孤獨園。
　爾時。世尊告諸比丘。常當修習方便禪思。內
寂其心。所以者何。修習方便禪思。內寂其心
已。如實觀察。云何如實觀察。如實觀察此色．
此色集．此色滅。此受．想．行．識。此識集．此識滅。
^pb　云何色集。云何受．想．行．識集。比丘。愚癡無聞
凡夫不如實觀察色集．色味．色患．色離故。樂
彼色。讚歎愛著。於未來世色復生。受．想．行．識
亦如是廣說。彼色生。受．想．行．識生已。不解脫
於色。不解脫於受．想．行．識。我說彼不解脫生．

^pb老．病．死．憂．悲．惱苦。純大苦聚。是名色集。受．想．
行．識集。　云何色滅。受．想．行．識滅。多聞聖弟子
如實觀察色集．色滅．色味．色患．色離。如實知。
如實知故。不樂於色。不讚歎色。不樂著色。亦
不生未來色。受．想．行．識亦如是廣說。色不生。
^pb受．想．行．識不生故。於色得解脫。於受．想．行．識
得解脫。我說彼解脫生．老．病．死．憂．悲．惱苦聚。
是名色滅。受．想．行．識滅。　是故。比丘。常當修習
方便禪思。內寂其心。精勤方便。如實觀察。　佛
說此經已。諸比丘聞佛所說。歡喜奉行。如觀
^pb察。如是乃至作證十二經。亦應廣說。
^n67如是我聞。　一時。佛住舍衛國祇樹給孤獨園。
　爾時。世尊告諸比丘。常當修習方便禪思。內
寂其心。所以者何。比丘。修習方便禪思。內寂
其心已。如實觀察。云何如實觀察。如實知此
^pb色．此色集．此色滅。此受．想．行．識。此識集．此識
滅。　云何色集。受．想．行．識集。愚癡無聞凡夫不
如實知色集．色滅．色味．色患．色離。不如實知
故。樂著彼色。讚歎於色。樂著於色。讚歎色故
取。取緣有。有緣生。生緣老．死．憂．悲．惱苦。如是
^pb純大苦聚生。是名色集。受．想．行．識集。　云何色
滅。受．想．行．識滅。多聞聖弟子如實知色集．色
滅．色味．色患．色離。如實知故。不樂著色。不讚
歎色。不樂著．讚歎色故。愛樂滅。愛樂滅故取
滅。取滅故有滅。有滅故生滅。生滅故老．病．死．
^pb憂．
^pb悲．惱苦滅。如是純大苦聚滅。云何多聞聖弟
子如實知受．想．行．識。識集．識滅．識味．識患．識
離如實知。知彼故不樂著彼識。不讚歎於識。
不樂著．讚歎識故。樂愛滅。樂愛滅故取滅。取
滅故有滅。有滅故生滅。生滅故老．病．死．憂．悲．
^pb惱苦滅。如是純大苦聚滅。皆悉得滅。比丘。是
名色滅。受．想．行．識滅。　比丘。常當修習方便禪
思。內寂其心。　佛說此經已。諸比丘聞佛所說。
歡喜奉行。如觀察。乃至作證十二經。亦如是
廣說。
^pb^n68如是我聞。　一時。佛住舍衛國祇樹給孤獨園。
　爾時。世尊告諸比丘。常當修習方便禪思。內
寂其心。如實觀察。云何如實觀察。如實知此
色．此色集．此色滅。此受．想．行．識。此識集．此識
滅。　云何色集。受．想．行．識集。緣眼及色眼識生。

^pb三事和合生觸。緣觸生受。緣受生愛。乃至純
大苦聚生。是名色集。如是。緣耳．鼻．舌．身．意。緣
意及法生意識。三事和合生觸。緣觸生受。緣
受生愛。如是乃至純大苦聚生。是名色集。受．
想．行．識集。　云何色滅。受．想．行．識滅。緣眼乃至
^pb色眼識生。三事和合生觸。觸滅則受滅。乃至
純大苦聚滅。如是耳．鼻．舌．身．意。緣意及法意
識生。三事和合生觸。觸滅則受滅。愛滅。乃至
純大苦聚滅。是名色滅。受．想．行．識滅。　是故。比
丘。常當修習方便禪思。內寂其心。　佛說此經
^pb已。諸比丘聞佛所說。歡喜奉行。如觀察。乃至
作證十二經。亦如是廣說。
受與生及樂　亦說六入處　一一十二種
禪定三昧經
^n69如是我聞。　一時。佛住舍衛國祇樹給孤獨園。
　
^pb爾時。世尊告諸比丘。我今當說有身集趣道
及有身集滅道。云何有身集趣道。愚癡無聞
凡夫。見不如實知色集．色滅．色味．色患．色離。
不如實知故。樂色．歎色．著色．住色。樂色．歎色．
著色．住色故。愛樂取。緣取有。緣有生。緣生．老．
^pb病．死．憂．悲．苦惱。如是純大苦聚生。如是受．想．
行．識廣說。是名有身集趣道。比丘。有身集趣
道。當知即是苦集趣道。云何有身集滅道。多
聞聖弟子如實知色．色集．色滅．色味．色患．色
離。如實知故。於色不樂．不歎．不著．不住。不樂．
^pb不歎．不著．不住故。彼色愛樂滅。愛樂滅則取
滅。取滅則有滅。有滅則生滅。生滅則老．病．死．
憂．悲．苦惱。純大苦聚滅。如色．受．想．行．識亦如
是。是名有身滅道跡。有身滅道跡。則是苦滅
道跡。是故說有身滅道跡。　佛說此經已。諸比
丘聞
^pb佛所說。歡喜奉行。如當說有及當知。亦如是
說。
^n70如是我聞。　一時。佛住舍衛國祇樹給孤獨園。
　爾時。世尊告諸比丘。我今當說有身邊．有身
集邊．有身滅邊。諦聽。善思念之。當為汝說。云
^pb何有身邊。謂五受陰。云何為五。色受陰。受．想．
行．識受陰。是名有身邊。云何有身集邊。謂受．
當來有愛．貪．喜俱。彼彼樂著。是名有身集邊。
云何有身滅邊。即此受．當來有愛．貪．喜俱。彼
彼樂著無餘斷吐．盡．離欲．滅．寂沒。是名有身
^pb滅邊。是故當說有身邊．有身集邊．有身滅邊。
　佛說是經已。諸比丘聞佛所說。歡喜奉行。如
當說有及當知。亦如是說。
^n71如是我聞。　一時。佛住舍衛國祇樹給孤獨園。
　爾時。世尊告諸比丘。我今當說有身．有身集．

^pb有身滅．有身滅道跡。諦聽。善思。當為汝說。云
何有身。謂五受陰。云何為五。色受陰。受．想．行．
識受陰。是名有身。云何有身集。當來有愛．貪．
喜俱。彼彼染著。是名有身集。云何有身滅。當
來有愛．貪．喜俱。彼彼樂著無餘斷吐．盡．離欲．
^pb滅。是名有身滅。　云何有身滅道跡。謂八聖道。
正見．正志．正語．正業．正命．正方便．正念．正定。
是名有身滅道跡。是名當說有身．有身集．有
身滅．有身滅道跡。　佛說是經已。諸比丘聞佛
所說。歡喜奉行。餘如是說。差別者。當知有身。
^pb當知斷有身集。當知證有身滅。當知修斷有
身道跡。　佛說此經已。諸比丘聞佛所說。歡喜
奉行。如當說有及當知。亦如是說。又復差別
者。比丘知有身。斷有身集。證有身滅。修斷有
身道。
^pb是名比丘斷愛欲縛諸結等法。修無間等。究
竟苦邊。　又復差別者。是名比丘究竟邊際。究
竟離垢。究竟梵行。純淨上士。又復差別者。是
名比丘阿羅漢盡諸有漏。所作已作。已捨重
擔。逮得己利。盡諸有結。正智心解脫。　又復差
^pb別者。是名比丘斷關．度塹。超越境界。脫諸防
邏。建聖法幢。又復差別者。云何斷關。謂斷五
下分結。云何度塹。謂度無明深塹。云何超越
境界。謂究竟無始生死。云何脫諸防邏。謂有
愛盡。云何建聖法幢。謂我慢盡。　又復差別者。
^pb是名比丘斷五枝。成六枝。守護一。依四種。棄
捨諸諦。離諸求。淨諸覺。身行息。心善解脫。慧
善解脫。純一立梵行。無上士。
其道有三種　實覺亦三種　有身四種說
羅漢有六種
^pb^n72如是我聞。　一時。佛住舍衛國祇樹給孤獨園。
　爾時。世尊告諸比丘。當說所知法．智及智者。
諦聽。善思。當為汝說。云何所知法。謂五受陰。
何等為五。色受陰。受．想．行．識受陰。是名所知
法。　云何為智。調伏貪欲．斷貪欲．越貪欲。是名
^pb為智。　云何智者。阿羅漢是。阿羅漢者。非有他
世死．非無他世死．非有無他世死．非非有無
他世死。廣說無量。諸數永滅。是名說所知法．
智及智者。　佛說此經已。諸比丘聞佛所說。歡
喜奉行。
^pb^n73如是我聞。　一時。佛住舍衛國祇樹給孤獨園。
　爾時。世尊告諸比丘。我今當說重擔．取擔．捨
擔．擔者。諦聽。善思。當為汝說。云何重擔。謂五
受陰。何等為五。色受陰。受．想．行．識受陰。　云何
取擔。當來有愛．貪．喜俱。彼彼樂著。　云何捨擔。

^pb若當來有愛．貪．喜俱。彼彼樂著永斷無餘已．
滅已。吐盡．離欲．滅沒。云何擔者。謂士夫是。士
夫者。如是名。如是生。如是姓族。如是食。如是
受苦樂。如是長壽。如是久住。如是壽命齊限。
是名為重擔．取擔．捨擔．擔者。　爾時。世尊而說
^pb偈言。
已捨於重擔　不復應更取　重任為大苦
捨任為大樂　當斷一切愛　則盡一切行
曉了有餘境　不復轉還有
佛說此經已。諸比丘聞佛所說。歡喜奉行。
^pb^n74如是我聞。　一時。佛住舍衛國祇樹給孤獨園。
　爾時。世尊告諸比丘。有五受陰。何等為五。色
受陰。受．想．行．識受陰。愚癡無聞凡夫不如實
知色．色集．色滅．色味．色患．色離。不如實知故。
於色所樂．讚歎．繫著住。色縛所縛。內縛所縛。

^pb不知根本。不知邊際。不知出離。是名愚癡無
聞凡夫。以縛生。以縛死。以縛從此世至他世。
於彼亦復以縛生。以縛死。是名愚癡無聞凡
夫。隨魔自在。入魔網中。隨魔所化。魔縛所縛。
為魔所牽。受．想．行．識亦復如是。　多聞聖弟子
^pb如實知色．色集．色滅．色味．色患．色離。如實知
故。不貪喜色。不讚歎。不繫著住。非色縛所縛。
非內縛所縛。知根本。知津濟。知出離。是名多
聞聖弟子。不隨縛生。不隨縛死。不隨縛從此
世至他世。不隨魔自在。不入魔手。不隨魔所
^pb作。非魔所縛。解脫魔縛。離魔所牽。受．想．行．識
亦復如是。　佛說此經已。諸比丘聞佛所說。歡
喜奉行。
^n75如是我聞。　一時。佛住舍衛國祇樹給孤獨園。
　爾時。世尊告諸比丘。有五受陰。何等為五。謂
^pb色受陰。比丘於色厭．離欲．滅．不起．解脫。是名
如來．應．等正覺。如是受．想．行．識。厭．離欲．滅．不
起．解脫。是名如來．應．等正覺。比丘亦於色厭．
離欲．滅。名阿羅漢慧解脫。如是受．想．行．識。厭．
離欲．滅。名阿羅漢慧解脫。比丘。如來．應．等正
^pb覺。阿羅漢慧解脫有何差別。　比丘白佛。如來
為法根．為法眼．為法依。唯願世尊為諸比丘
廣說此義。諸比丘聞已。當受奉行。　佛告比丘。
諦聽。善思。當為汝說。如來．應．等正覺未曾聞
法。能自覺法。通達無上菩提。於未來世開覺
^pb聲聞而為說法。謂四念處．四正勤．四如意足．
五根．五力．七覺．八道。比丘。是名如來．應．等正
覺未得而得。未利而利。知道．分別道．說道．通
道。復能成就諸聲聞教授教誡。如是說正順。
欣樂善法。是名如來．羅漢差別。　佛說此經已。

^pb諸比丘聞佛所說。歡喜奉行。
^n76如是我聞。　一時。佛住舍衛國祇樹給孤獨園。
　爾時。世尊告諸比丘。有五受陰。何等為五。色
受陰。受．想．行．識受陰。汝等比丘當觀察於色。
觀察色已。見有我．異我．相在不。　諸比丘白佛
^pb言。不也。世尊。　佛告比丘。善哉。善哉。色無我。無
我者則無常。無常者則是苦。若苦者。彼一切
非我．不異我．不相在。當作是觀。受．想．行．識亦
復如是。多聞聖弟子於此五受陰觀察非我．
非我所。如是觀察已。於世間都無所取。無所
^pb取者。則無所著。無所著者。自覺涅槃。我生已
盡。梵行已立。所作已作。自知不受後有。　佛說
此經已。諸比丘聞佛所說。歡喜奉行。
^n77如是我聞。　一時。佛住舍衛國祇樹給孤獨園。
　爾時。世尊告諸比丘。當斷色欲貪。欲貪斷已。

^pb則色斷。色斷已。得斷知。得斷知已。則根本斷。
如截多羅樹頭。未來不復更生。如是受．想．行．
識欲貪斷。乃至未來世不復更生。　佛說此經
已。諸比丘聞佛所說。歡喜奉行。
^n78如是我聞。　一時。佛住舍衛國祇樹給孤獨園。
^pb　爾時。世尊告諸比丘。若色起．住．出。則苦於此
起。病於此住。老．死於此出。受．想．行．識亦如是
說。比丘。若色滅．息．沒。苦於此滅。病於此息。老．
死於此沒。受．想．行．識亦復如是。　佛說此經已。
諸比丘聞佛所說。歡喜奉行。
^pb^n79如是我聞。　一時。佛住舍衛國祇樹給孤獨園。
　爾時。世尊告諸比丘。過去．未來色尚無常。況
復現在色。多聞聖弟子如是觀察已。不顧過
去色。不欣未來色。於現在色厭．離欲．滅寂靜。
受．想．行．識亦復如是。　比丘。若無過去色者。多
^pb聞聖弟子無不顧過去色。以有過去色故。多
聞聖弟子不顧過去色。若無未來色者。多聞
聖弟子無不欣未來色。以有未來色故。多聞
聖弟子不欣未來色。若無現在色者。多聞聖
弟子不於現在色生厭．離欲．滅盡向。以欲現
^pb在色故。多聞聖弟子於現在色生厭．離欲．滅
盡向。受．想．行．識亦如是說。　佛說此經已。諸比
丘聞佛所說。歡喜奉行。如無常。苦．空．非我三
經。亦如是說。
^n80如是我聞。　一時。佛住舍衛國祇樹給孤獨園。
^pb　爾時。世尊告諸比丘。當說聖法印及見清淨。
諦聽。善思。若有比丘作是說。我於空三昧未
有所得。而起無相．無所有．離慢知見者。莫作
是說。所以者何。若於空未得者而言我得無
相．無所有．離慢知見者。無有是處。若有比丘
^pb作是說。我得空。能起無相．無所有．離慢知見
者。此則善說。所以者何。若得空已。能起無相．
無所有．離慢知見者。斯有是處。云何為聖弟
子及見清淨。　比丘白佛。佛為法根．法眼．法依。
唯願為說。諸比丘聞說法已。如說奉行。　佛告
^pb比丘。若比丘於空閑處樹下坐。善觀色無常．
磨滅．離欲之法。如是觀察受．想．行．識。無常．磨
滅．離欲之法。觀察彼陰無常．磨滅．不堅固．變
易法。心樂．清淨．解脫。是名為空。如是觀者。亦
不能離慢．知見清淨。　復有正思惟三昧。觀色
^pb相斷。聲．香．味．觸．法相斷。是名無相。如是觀者。
猶未離慢．知見清淨。　復有正思惟三昧。觀察
貪相斷。瞋恚．癡相斷。是名無所有。如是觀者。
猶未離慢．知見清淨。　復有正思惟三昧。觀察
我所從何而生。　復有正思惟三昧。觀察我．我
所。從
^pb若見．若聞．若嗅．若嘗．若觸．若識而生。　復作是
觀察。若因．若緣而生識者。彼識因．緣。為常．為
無常。　復作是思惟。若因．若緣而生識者。彼因．
彼緣皆悉無常。復次。彼因．彼緣皆悉無常。彼
所生識云何有常。　無常者。是有為行。從緣起。
^pb是患法．滅法．離欲法．斷知法。是名聖法印．知
見清淨。是名比丘當說聖法印．知見清淨。如
是廣說。　佛說此經已。諸比丘聞佛所說。歡喜
奉行。
^n81如是我聞。　一時。佛住毘耶離獼猴池側重閣
^pb講堂。　爾時。有離車名摩訶男。日日遊行。往詣
佛所。時。彼離車作是念。若我早詣世尊所者。
世尊及我知識比丘皆悉禪思。我今當詣七
菴羅樹阿耆毘外道所。即往詣彼富蘭那迦
葉住處。　時。富蘭那迦葉。外道眾主。與五百外
^pb道前後圍遶。高聲嬉戲。論說俗事。時。富蘭那
迦葉遙見離車摩訶男來。告其眷屬。令寂靜
住。汝等默然。是離車摩訶男是沙門瞿曇弟
子。此是沙門瞿曇白衣弟子。毘耶離中最為
上首。常樂靜寂。讚歎寂靜。彼所之詣寂靜之
^pb眾。是故汝等應當寂靜。　時。摩訶男詣彼眾富
蘭那所。與富蘭那共相問訊。相慰勞已。卻坐
一面。時。摩訶男語富蘭那言。我聞富蘭那為
諸弟子說法。無因．無緣眾生有垢。無因．無緣
眾生清淨。世有此論。汝為審有此。為是外人
^pb相毀之言。世人所撰。為是法．為非法。頗有世
人共論．難問．嫌責以不。　富蘭那迦葉言。實有
此論。非世妄傳。我立此論。是如法論。我說此
法。皆是順法。無有世人來共難問而呵責者。
所以者何。摩訶男。我如是見．如是說。無因．無
^pb緣眾生有垢。無因．無緣眾生清淨。　時。摩訶男
聞富蘭那所說。心不喜樂。呵罵已。從坐起去。
向世尊所。頭面禮足。卻坐一面。以向與富蘭
那所論事。向佛廣說。　佛告離車摩訶男。彼富
蘭那為出意語。不足記也。如是。富蘭那愚癡。
^pb不辨．不善．非因而作是說。無因．無緣眾生有
垢。無因．無緣眾生清淨。所以者何。有因．有緣
眾生有垢。有因．有緣眾生清淨。　摩訶男。何因．
何緣眾生有垢。何因．何緣眾生清淨。摩訶男。
若色非一向是苦．非樂．非隨樂．非樂長養．離
^pb樂者。眾生不應因此而生樂著。摩訶男。以色
非一向是苦．非樂。隨樂。樂所長養。不離樂。是
故眾生於色染著。染著故繫。繫故有惱。摩訶
男。若受．想．行．識。非一向是苦．非樂．非隨樂．非
樂長養．離樂者。眾生不應因此而生樂著。摩
^pb訶男。以識非一向是苦．非樂。隨樂．樂所長養．
不離樂。是故眾生於識染著。染著故繫。繫故
生惱。摩訶男。是名有因．有緣眾生有垢。　摩訶
男。何因．何緣眾生清淨。摩訶男。若色一向是
樂．非苦．非隨苦．非憂苦長養．離苦者。眾生不
^pb應因色而生厭離。摩訶男。以色非一向樂．是
苦．隨苦．憂苦長養．不離苦。是故眾生厭離於
色。厭故不樂。不樂故解脫。摩訶男。若受．想．行．
識。一向是樂．非苦．非隨苦．非憂苦長養．離苦
者。眾生不應因識而生厭離。摩訶男。以受．想．
^pb行．識。非一向樂．是苦．隨苦．憂苦長養．不離苦。
是故眾生厭離於識。厭故不樂。不樂故解脫。
摩訶男。是名有因．有緣眾生清淨。　時。摩訶男
聞佛所說。歡喜隨喜。禮佛而退。
　知法及重擔　　往詣．觀．欲貪
　生及與略說　　
^pb法印．富蘭那
^n82如是我聞。　一時。佛住支提竹園精舍。　爾時。世
尊告諸比丘。多聞聖弟子於何所而見無常．
苦。　諸比丘白佛言。世尊為法根．法眼．法依。唯
願為說。諸比丘聞已。當如說奉行。　佛告比丘。
^pb諦聽。善思。當為汝說。多聞聖弟子於色見無
常．苦。於受．想．行．識。見無常．苦。比丘。色為是常．
無常耶。　比丘白佛。無常。世尊。　比丘。無常者是
苦耶。　比丘白佛。是苦。世尊。　比丘。若無常．苦。是
變易法。多聞聖弟子寧於中見我．異我．相在
^pb不。比丘白佛。不也。世尊。　受．想．行．識亦復如是。
是故。比丘。所有諸色。若過去．若未來．若現在。
若內．若外。若麤．若細。若好．若醜。若遠．若近。彼
一切皆非我．非異我．不相在。受．想．行．識亦復
如是。多聞聖弟子如是觀察。厭於色。厭受．想．

^pb行．識。厭故不樂。不樂故解脫。解脫故。我生已
盡。梵行已立。所作已作。自知不受後有。　時。諸
比丘聞佛所說。歡喜奉行。
^n83如是我聞。　一時。佛住毘耶離獼猴池側重閣
講堂。　爾時。世尊告諸比丘。多聞聖弟子於何
^pb所見非我．不異我．不相在。如是平等正觀。如
實知見。　比丘白佛。世尊為法根．法眼．法依。唯
願為說。諸比丘聞已。如說奉行。　佛告比丘。諦
聽。善思。當為汝說。多聞聖弟子於色見非我．
不異我．不相在。是名如實正觀。受．想．行．識亦
^pb復如是。　佛告諸比丘。色為是常．為無常耶。　比
丘白佛。無常。世尊。　又告比丘。若無常者。是苦
不。　比丘白佛。是苦。世尊。　比丘。若無常．苦。是變
易法。多聞聖弟子於中寧見有我．異我．相在
不。　比丘白佛。不也。世尊。　受．想．行．識亦復如是。
是
^pb故。比丘。所有諸色。若過去．若未來．若現在。若
內．若外。若麤．若細。若好．若醜。若遠．若近。彼一
切皆非我．不異我．不相在。是名如實正觀。受．
想．行．識亦復如是。多聞聖弟子如是觀察。於
色得解脫。於受．想．行．識得解脫。我說彼解脫
^pb生．老．病．死．憂．悲．惱苦。純大苦聚。　佛說此經時。
諸比丘聞佛所說。歡喜奉行。
^n84如是我聞。　一時。佛住舍衛國祇樹給孤獨園。
　爾時。世尊告諸比丘。色是無常。無常則苦。苦
則非我。非我者。彼一切非我．不異我．不相在。
^pb如實知。是名正觀。受．想．行．識亦復如是。多聞
聖弟子於此五受陰非我．非我所觀察。如是
觀察。於諸世間都無所取。無所取故無所著。
無所著故自覺涅槃。我生已盡。梵行已立。所
作已作。自知不受後有。　佛說此經已。諸比丘
^pb聞佛所說。歡喜奉行。
^n85如是我聞。　一時。佛住舍衛國祇樹給孤獨園。
　爾時。世尊告諸比丘。比丘。於何所不見我．異
我．相在。　比丘白佛。世尊為法根．法眼．法依。唯
願為說。諸比丘聞已。如說奉行。　佛告比丘。諦
^pb聽。善思。當為汝說。於色不見有我．異我．相在
不。於受．想．行．識亦復如是。比丘。色為是常．無
常耶。　比丘白佛。無常。世尊。　佛言。比丘。若無常
者。是苦不。　比丘白佛。是苦。世尊。　比丘。若無常．
苦。是變易法。多聞聖弟子寧於中見我．異我．
^pb相在不。比丘白佛。不也。世尊。　受．想．行．識亦復
如是。是故。比丘。諸所有色。若過去．若未來．若
現在。若內．若外。若麤．若細。若好．若醜。若遠．若
近。彼一切非我．不異我．不相在。受．想．行．識亦
復如是。比丘。多聞聖弟子觀察五受陰非我．

^pb非我所。如是觀察者。於諸世間都無所取。無
所取者無所著。無所著故自覺涅槃。我生已
盡。梵行已立。所作已作。自知不受後有。　佛說
此經已。諸比丘聞佛所說。歡喜奉行。
^n86如是我聞。　一時。佛住舍衛國祇樹給孤獨園。
^pb　爾時。世尊告諸比丘。若無常色有常者。彼色
不應有病．有苦．亦不應於色有所求。欲令如
是。不令如是。以色無常故。於色有病．有苦生。
亦得不欲令如是。不令如是。受．想．行．識亦復
如是。比丘。於意云何。色為常．為無常耶。　比丘
^pb白佛。無常。世尊。比丘。無常為是苦不。　比丘白
佛。是苦。世尊。比丘。若無常．苦。是變易法。多聞
聖弟子於中寧見是我．異我．相在不。　比丘白
佛。不也。世尊。　受．想．行．識亦復如是。是故。比丘。
諸所有色。若過去．若未來．若現在。若內．若外。

^pb若麤．若細。若好．若醜。若遠．若近。彼一切非我．
非我所如實知。受．想．行．識亦復如是。多聞聖
弟子正觀於色。正觀已。於色生厭．離欲．不樂．
解脫。受．想．行．識。生厭．離欲．不樂．解脫。我生已
盡。梵行已立。所作已作。自知不受後有。　佛說
^pb此經已。諸比丘聞佛所說。歡喜奉行。
^n87如是我聞。　一時。佛住舍衛國祇樹給孤獨園。
　爾時。世尊告諸比丘。色是苦。若色非是苦者。
不應於色有病．有苦生。亦不欲令如是。亦不
令不如是。以色是苦。以色是苦故。於色病生。
^pb亦得於色欲令如是。不令如是。受．想．行．識亦
復如是。比丘。色為常．無常耶。　比丘白佛。無常。
世尊。　比丘。無常者是苦不。　比丘白佛。是苦。世
尊。　比丘。若無常．苦。是變易法。多聞聖弟子寧
於中見我．異我．相在不。比丘白佛。不也。世尊。
　受．
^juan4^pb
^pb想．行．識亦復如是。是故。比丘。諸所有色。若過
去．若未來．若現在。若內．若外。若麤．若細。若好．
若醜。若遠．若近。彼一切非我．不異我。不相在。
如實觀察。受．想．行．識亦復如是。多聞聖弟子
於色得解脫。於受．想．行．識得解脫。我說彼解
^pb脫生．老．病．死．憂．悲．惱苦。純大苦聚。　佛說此經
已。諸比丘聞佛所說。歡喜奉行。雜阿含經卷
第三

雜阿含經卷第四
^pb　　　　宋天竺三藏求那跋陀羅譯
^n88如是我聞。　一時。佛住舍衛國祇樹給孤獨園。
　時。有年少婆羅門名鬱多羅。來詣佛所。與世
尊面相問訊慰勞已。退坐一面。白佛言。世尊。
我常如法行乞。持用供養父母。令得樂離苦。
世尊。我作如是。為多福不。　佛告鬱多羅。實有
多福。所以者何。若有如法乞求。供養父母。令
其安樂。除苦惱者。實有大福。爾時。世尊即說
偈言。
如汝於父母　恭敬修供養　現世名稱流
命終生天上
佛說此經已。年少鬱多羅歡喜隨喜。作禮而
去。
^n89如是我聞。　一時。佛住舍衛國祇樹給孤獨園。
　
^pb時。有年少婆羅門名優波迦。來詣佛所。與世
尊面相問訊慰勞已。退坐一面。白佛言。瞿曇。
諸婆羅門常稱歎邪盛大會。沙門瞿曇亦復
稱歎邪盛大會不。　佛告優波迦。我不一向稱
歎。或有邪盛大會可稱歎。或有邪盛大會不
^pb可稱歎。　優波迦白佛。何等邪盛大會可稱歎。
何等邪盛大會不可稱歎。　佛告優波迦。若邪
盛大會繫群少特牛．水特．水牸。及諸羊犢小
小眾生悉皆傷殺。逼迫苦切。僕使作人。鞭笞
恐怛。悲泣號呼。不喜不樂。眾苦作役。如是等
^pb邪盛大會。我不稱歎。以造大難故。若復大會
不繫縛群牛。乃至不令眾生辛苦作役者。如
是邪盛大會。我所稱歎。以不造大難故。爾時。
世尊即說偈言。
馬祀等大會　造諸大難事
　如是等邪盛　　
^pb大仙不稱歎
繫縛諸眾生　殺害微細蟲　是非為正會
大仙不隨順　若不害眾生　造作眾難者
是等名正會　大仙隨稱歎　惠施修供養
為應法邪盛　施者清淨心　梵行良福田
^pb如是大會者　是則羅漢會　是會得大果
諸天皆歡喜　自行恭敬請　自手而施與
彼我悉清淨　是施得大果　慧者如是施
信心應解脫　無罪樂世間　智者往生彼
佛說此經已。優波迦婆羅門聞佛所說。歡喜
^pb隨喜。作禮而去。
^n90如是我聞。　一時。佛住舍衛國祇樹給孤獨園。
廣說如上。差別者。謂隨說異偈言。
無為無諸難　邪盛時清淨　如法隨順行
攝護諸梵行　馨香歸世界　超過諸凡鄙
　
^pb佛於邪盛善　　稱歎此邪盛
惠施修供養　邪盛隨所應　淨信平等施
梵行良福田　彼作如是施　是施羅漢田
如是廣大施　諸天所稱歎　自行恭敬請
自手而供養　等攝自他故　邪盛得大果
^pb慧者如是施　淨信心解脫　於無罪世界
智者往生彼
佛說此經已。優波迦婆羅門聞佛所說。歡喜
作禮而去。
^n91如是我聞。　一時。佛住舍衛國祇樹給孤獨園。
^pb　時。有年少婆羅門名鬱闍迦。來詣佛所。稽首
佛足。退坐一面。白佛言。世尊。俗人在家當行
幾法。得現法安及現法樂。　佛告婆羅門。有四
法。俗人在家得現法安．現法樂。何等為四。謂
方便具足．守護具足．善知識具足．正命具足。
　何等為方便具足。謂善男子種種工巧業處
^pb以自營生。謂種田．商賈。或以王事。或以書疏
算畫。於彼彼工巧業處精勤修行。是名方便
具足。　何等為守護具足。謂善男子所有錢穀。
方便所得。自手執作。如法而得。能極守護。不
令王．賊．水．火劫奪漂沒令失。不善守護者亡
^pb失。不愛念者輒取。及諸災患所壞。是名善男
子善守護。何等為善知識具足。若有善男子
不落度．不放逸．不虛妄．不凶險。如是知識能
善安慰。未生憂苦能令不生。已生憂苦能令
開覺。未生喜樂能令速生。已生喜樂護令不
^pb失。是名善男子善知識具足。　云何為正命具
足。謂善男子所有錢財出內稱量。周圓掌護。
不令多入少出也．多出少入也。如執秤者。少
則增之。多則減之。知平而捨。如是。善男子稱
量財物。等入等出。莫令入多出少．出多
^pb入少。若善男子無有錢財而廣散用。以此生
活。人皆名為優曇缽果。無有種子。愚癡貪欲。
不顧其後。或有善男子財物豐多。不能食用。
傍人皆言是愚癡人如餓死狗。是故。善男子
所有錢財能自稱量。等入等出。是名正命具
^pb足。如是。婆羅門。四法成就。現法安．現法樂。　婆
羅門白佛言。世尊。在家之人有幾法。能令後
世安．後世樂。　佛告婆羅門。在家之人有四法。
能令後世安．後世樂。何等為四。謂信具足．戒
具足．施具足．慧具足。　何等為信具足。謂善男
^pb子於如來所。得信敬心。建立信本。非諸天．魔．
梵及餘世人同法所壞。是名善男子信具足。
何等戒具足。謂善男子不殺生．不偷盜．不邪
婬．不妄語．不飲酒。是名戒具足。　云何施具足。
謂善男子離慳垢心。在於居家。行解脫施。常
^pb自手與。樂修行捨。等心行施。是名善男子施
具足。　云何為慧具足。謂善男子苦聖諦如實
知。習．滅．道聖諦如實知。是名善男子慧具足。
若善男子在家行此四法者。能得後世安．後
世樂。　爾時。世尊復說偈言。
^pb方便建諸業　積集能守護　知識善男子
正命以自活　淨信戒具足　惠施離慳垢
淨除於速道　得後世安樂　若處於居家
成就於八法　審諦尊所說　等正覺所知
現法得安隱　現法喜樂住
^pb　後世喜樂住佛說此經已。鬱闍迦聞佛所說。
歡喜隨喜。作禮而去。
^n92如是我聞。　一時。佛在拘薩羅人間遊行。至舍
衛國祇樹給孤獨園。　爾時。舍衛國有憍慢婆
羅門止住。父母種姓俱淨。無瑕點能說者。七
^pb世相承悉皆清淨。為婆羅門師。言論通達。諸
論記典悉了萬名。解法優劣。分明諸。句句記
說。容貌端正。或生志高．族姓志高．容色志高．
聰明志高．財富志高。不敬父母．諸尊．師長。聞
沙門瞿曇在拘薩羅國人間遊行。至舍衛國
^pb祇樹給孤獨園。聞已。作是念。我當往彼沙門
瞿曇所。若有所說。我當共論。無所說者。默然
而還。　時。憍慢婆羅門乘白馬車。諸年少婆羅
門前後導從。持金柄傘蓋。手執金瓶。往見世
尊。至於園門。下車步進。　爾時。世尊與諸大眾
^pb圍遶說法。不時顧念憍慢婆羅門。　時。憍慢婆
羅門作是念。沙門瞿曇不顧念我。且當還去。
　爾時。世尊知憍慢婆羅門心念而說偈言。
憍慢既來此　不善更增慢
　向以義故來　　
^pb應轉增其義時。憍慢婆羅門作是念。沙門瞿
曇已知我心。欲修敬禮。　爾時。世尊告憍慢婆
羅門。止。止。不須作禮。心淨已足。　時。諸大眾咸
各高聲唱言。奇哉。世尊。大德大力。今此憍慢
婆羅門恃生憍慢．族姓憍慢．容色憍慢．聰明
^pb憍慢．財富憍慢。不敬父母．諸尊．師長。今於沙
門瞿曇所謙卑下下。欲接足禮。　時。憍慢婆羅
門於大眾前唱令靜默。而說偈言。
云何不起慢　云何起恭敬　云何善慰諭
云何善供養
^pb爾時。世尊說偈答言。
父母及長兄　和尚諸師長　及諸尊重者
所不應生慢　應當善恭敬　謙下而問訊
盡心而奉事　兼設諸供養
　離貪恚癡心　　
^pb漏盡阿羅漢
正智善解脫　伏諸憍慢心　於此賢聖等
合掌稽首禮
爾時。世尊為憍慢婆羅門種種說法。示教照
喜。如佛世尊次第說法。說布施．持戒．生天功
^pb德。愛．欲．味．患。煩惱清淨。出要．遠離諸清淨分。
如是廣說。如白淨衣無諸黑惡。速受染色。憍
慢婆羅門則於座上解四聖諦苦習滅道。得
無間等。　時。憍慢婆羅門見法．得法．知法．入法。
度諸疑惑。不由他度。於正法中得無所畏。即
^pb從座起。整衣服。為佛作禮。合掌白佛。我今可
得於正法中出家．受具足不。　佛告憍慢婆羅
門。汝今可得於正法中出家．受具足。　彼即出
家。獨正思惟。所以善男子剃除鬚髮。著袈裟
衣。正信．非家．出家學道。得阿羅漢。心善解脫。
^n93如是我聞。　一時。佛在拘薩羅人間遊行。至舍
^pb衛國祇樹給孤獨園。　時。有長身婆羅門。作如
是邪盛大會。以七百特牛行列繫柱。特．牸．水
牛及諸羊犢．種種小蟲悉皆繫縛。辦諸飲食．
廣行布施。種種外道從諸國國皆悉來集邪
盛會所。　時。長身婆羅門聞沙門瞿曇從拘薩
^pb羅人間遊行。至舍衛國祇樹給孤獨園。作是
念。我今辦邪盛大會。所以七百特牛行列繫
柱。乃至小小諸虫皆悉繫縛。為邪盛大會故。
種種異道從諸國國來至會所。我今當往沙
門瞿曇所問邪盛法。莫令我作邪盛大會。分
^pb數中有所短少。作是念已。乘白馬車。諸年少
婆羅門前後導從。持金柄傘蓋。執金澡瓶。出
舍衛城。詣世尊所。恭敬承事。至精舍門。下車
步進。至於佛前。面相問訊慰勞已。退坐一面。
白佛言。瞿曇。我今欲作邪盛大會。以七百特
^pb牛行列繫柱。乃至小小諸蟲皆悉繫縛。為邪
盛大會故。種種異道從諸國國皆悉來至邪
盛會所。又聞瞿曇從拘薩羅人間遊行。至舍
衛國祇樹給孤獨園。我今故來請問瞿曇邪
盛大會法諸物分數。莫令我所作邪盛大會
^pb諸分數之中有所短少。　佛告婆羅門。或有一
邪盛大會主行施作福而生於罪。為三刀劍
之所刻削。得不善果報。何等三。謂身刀劍．口
刀劍．意刀劍。　何等為意刀劍生諸苦報。如一
會主造作大會。作是思惟。我作邪盛大會。當
^pb殺爾所少壯特牛。爾所水特．水牸。爾所羊犢
及種種諸蟲。是名意刀劍生諸苦報。如是施
主雖念作種種布施．種種供養。實生於罪。　云
何為口刀劍生諸苦報。有一會主造作大會。
作如是教。我今作邪盛大會。汝等當殺爾所
^pb少壯特牛。乃至殺害爾所微細蟲。是名口刀
劍生諸苦報。大會主雖作是布施．供養。實生
於罪。　云何為身刀劍生諸苦報。謂有一大會
主造作大會。自手傷殺爾所特牛。乃至殺害
種種細蟲。是名身刀劍生諸苦報。彼大會主
^pb雖作是念種種布施．種種供養。實生於罪。　然
婆羅門當勤供養三火。隨時恭敬。禮拜奉事。
施其安樂。何等為三。一者根本。二者居家。三
者福田。　何者為根本火。隨時恭敬。奉事供養。
施其安樂。謂善男子方便得財。手足勤苦。如
^pb法所得。供養父母。令得安樂。是名根本火。何
故名為根本。若善男子從彼而生。所謂父母。
故名根本。善男子以崇本故。隨時恭敬。奉事
供養。施以安樂。　何等為居家火。善男子隨時
育養。施以安樂。謂善男子方便得財。手足勤
^pb苦。如法所得。供給妻子．宗親．眷屬．僕使．傭客。
隨時給與。恭敬施安。是名家火。何故名家。其
善男子處於居家。樂則同樂。苦則同苦。在所
為作皆相順從。故名為家。是故善男子隨時
供給。施與安樂。　何等名田火。善男子隨時恭
^pb敬。尊重供養。施其安樂。謂善男子方便得財。
手足勤勞。如法所得。奉事供養諸沙門．婆羅
門。善能調伏貪．恚．癡者。如是等沙門．婆羅門。
建立福田。崇向增進。樂分樂報。未來生天。是
名田火。何故名田。為世福田。謂為應供。是故
^pb名田。是善男子隨時恭敬。奉事供養。施其安
樂。爾時。世尊復說偈言。
根本及居家　應供福田火　是火增供養
充足安隱樂　無罪樂世間　慧者往生彼
如法財復會　供養所應養
　供養應養故　　
^pb生天得名稱然。婆羅門。今善男子先所供養
三火應斷令滅。何等為三。謂貪欲火．瞋恚火．
愚癡火。所以者何。若貪火不斷不滅者。自害
害他。自他俱害。現法得罪。後世得罪。現法後
世得罪。緣彼而生心法憂苦。恚火．癡火亦復
^pb如是。婆羅門。若善男子事積薪火。隨時辛苦。
隨時然。隨時滅火因緣受苦。　爾時。長身婆羅
門默然而住。　時。有婆羅門子名鬱多羅。於會
中坐。　長身婆羅門須臾默然。思惟已。告鬱多
羅。汝能往至邪盛會所。放彼繫柱特牛及諸
^pb眾生受繫縛者。悉皆放不。而告之言。長身婆
羅門語汝。隨意自在。山澤曠野。食不斷草。飲
淨流水。四方風中受諸快樂。　鬱多羅白言。隨
大師教。即往彼邪盛會所放諸眾生。而告之
言。長身婆羅
^pb門語汝。隨其所樂。山澤曠野。飲水食草。四風
自適。　爾時。世尊知鬱多羅。知已。為長身婆羅
門種種說法。示教照喜。如律。世尊說法先後。
說戒．說施及生天功德。愛．欲．味．患。出要清淨。
煩惱清淨。開示現顯。譬如鮮淨白㲲受染色。
^pb長身婆羅門亦復如是。即於座上見四真諦。
得無間等。　時。長身婆羅門見法．得法．知法．入
法。度諸疑惑。不由他度。於正法中得無所畏。
即從座起。整衣服。偏袒右肩。合掌白佛。已度。
世尊。我從今日盡其壽命。歸佛．歸法．歸比丘
^pb僧。為優婆塞。證知我。唯願世尊與諸大眾受
我飯食。爾時。世尊默然而許。　時。長身婆羅門
知佛受請已。為佛作禮。右繞三匝而去。長身
婆羅門還邪盛處。所諸供辦淨美好者。布置
床座。遣使請佛。白言。時到。惟聖知時。　爾時。
^pb世尊著衣持缽。大眾圍繞。往到長身婆羅門
會所。大眾前坐。　時。長身婆羅門知世尊坐定
已。手自供養種種飲食。食已。澡漱洗缽畢。別
敷卑床。於大眾前端坐聽法。　爾時。世尊為長
身婆羅門說種種法。示教照喜已。從座起而
^pb去。
^n94如是我聞。　一時。佛住舍衛國祇樹給孤獨園。
　時。有年少婆羅門名僧迦羅。來詣佛所。與世
尊面相問訊慰勞已。退坐一面。白佛言。瞿曇。
不善男子云何可知。　佛告婆羅門。譬猶如月。
^pb　婆羅門復問。善男子云何可知。　佛告婆羅門。
譬猶如月。　婆羅門白佛。云何不善男子如月。
　佛告婆羅門。如月黑分。光明亦失。色亦失。所
係亦失。日夜消滅。乃至不現。如是。有人於如
來所。得信家心。受持淨戒。善學多聞。損己布
^pb施。正見真實。於如來所淨信．持戒．惠施．多聞．
正見真直已。然後退失。於戒．聞．施．正見悉皆
忘失。日夜消滅。乃至須臾。一切忘失。　復次。婆
羅門。若善男子不習近善知識。不數聞法。不
正思惟。身行惡行。口行惡行。意行惡行。行惡
^pb因緣故。身壞命終。墮惡趣泥梨中。如是。婆羅
門。不善男子其譬如月。　婆羅門白佛。云何善
男子其譬如月。　佛告婆羅門。譬如明月淨分
光明。色澤日夜增明。乃至月滿。一切圓淨。如
是。善男子於如來法．律得淨信心。乃至正見
^pb真淨增明。戒增．施增．聞增．慧增。日夜增長。復
於餘時親近善知識。聞說正法。內正思惟。行
身善行。行口善行。行意善行故。以是因緣。身
壞命終。化生天上。婆羅門。是故善男子譬如
月。　爾時。世尊而說偈言。
　
^pb譬如月無垢　　周行於虛空
一切小星中　其光最盛明　淨信亦如是
戒聞離慳施　於諸慳世間　其施特明顯
佛說此經已。僧迦羅婆羅門聞佛所說。歡喜
隨喜。從座起而去。
^pb^n95如是我聞。　一時。佛住舍衛國祇樹給孤獨園。
　時。有生聞婆羅門來詣佛所。與世尊面相問
訊慰勞已。退坐一面。白佛言。瞿曇。我聞瞿曇
說言。唯應施我。不應施餘人。施我得大果。非
施餘人而得大果。應施我弟子。不應施餘弟
^pb子。施我弟子得大果報。非施餘弟子得大果
報。云何。瞿曇。作是語者。為實說耶。非為謗毀
瞿曇乎。為如說說．如法說耶．法次法說。不為
餘人以同法來訶責耶。　佛告婆羅門。彼如是
說者。謗毀我耳。非如說說．如法說。法次法說。

^pb不致他人來以同法呵責。所以者何。我不如
是說。應施於我。不應施餘。施我得大果報。非
施餘人得大果報。應施我弟子。施我弟子得
大果報。非施餘弟子得大果報。然。婆羅門。我
作如是說者。作二種障。障施者施．障受者利。
^pb婆羅門乃至士夫。以洗器餘食著於淨地。令
彼處眾生即得利樂。我說斯等亦入福門。況
復施人。婆羅門。然我復說。施持戒者得果報。
不同犯戒。生聞婆羅門白佛言。如是。瞿曇。我
亦如是說。施持戒者得大果報。非施犯戒。　爾
^pb時。世尊復說偈言。
若黑若有白　若赤若有色　犁雜及金色
純黃及鴿色　如是等牸牛　牛犢姝好者
丁壯力具足　調善行捷疾　但使堪運重
不問本生色　人亦復如是　各隨彼彼生
　
^pb剎利婆羅門　　毘舍首陀羅
旃陀羅下賤　所生悉不同　但使持淨戒
離重擔煩惱　純一修梵行　漏盡阿羅漢
於世間善逝　施彼得大果　愚者無智慧
未嘗聞正法　施彼無大果　不近善友故
^pb若習善知識　如來及聲聞　清淨信善逝
根生堅固力　所住之善趣　及生大姓家
究竟般涅盤　大仙如是說
佛說此經已。生聞婆羅門聞佛所說。歡喜隨
喜。作禮而去。
^pb^n96如是我聞。　一時。佛住舍衛國祇樹給孤獨園。
　爾時。世尊晨朝著衣持缽。入舍衛城乞食。時。
有異婆羅門。年耆根熟。執杖持缽。家家乞食。
　爾時。世尊告婆羅門。汝今云何年耆根熟。柱
杖持缽。家家乞食。婆羅門白佛。瞿曇。我家中
^pb所有財物悉付其子。為子娶妻。然後捨家。是
故柱杖持缽。家家乞食。　佛告婆羅門。汝能於
我所受誦一偈。還歸於眾中。為兒說耶。　婆羅
門白佛。能受。瞿曇。　爾時。世尊即說偈言。
生子心歡喜　為子聚財物　亦為娉其妻
^pb而自捨出家　邊鄙田舍兒　違負於其父
人形羅剎心　棄捨於尊老　老馬無復用
則奪其[麩-夫+黃]麥　兒少而父老　家家行乞食
曲杖為最勝　非子為恩愛　為我防惡牛
免險地得安　能卻兇暴狗　扶我闇處行
^pb避深坑空井　草木棘刺林　憑杖威力故
峙立不墮落
時。婆羅門從世尊受斯偈已。還歸婆羅門大
眾中為子而說。先白大眾。聽我所說。然後誦
偈。如上廣說。其子愧怖。即抱其文。還將入家。

^pb摩身洗浴。覆以青衣被。立為家主。時。婆羅門
作是念。我今得勝族姓。是沙門瞿曇恩。我經
所說。為師者如師供養。為和尚者如和尚供
養。我今所得。皆沙門瞿曇力。即是我師。我今
當以上妙好衣以奉瞿曇。　時。婆羅門持上妙
^pb衣。至世尊所。面前問訊慰勞已。退坐一面。白
佛言。瞿曇。我今居家成就。是瞿曇力。我經記
說。為師者以師供養。為和尚者以和尚供養。
今日瞿曇即為我師。願受此衣。哀愍故。　世尊
即受。為哀愍故。　爾時。世尊為婆羅門說種種
^pb法。示教照喜。　時。婆羅門聞佛所說。歡喜隨喜。
作禮而去。
^n97如是我聞。　一時。佛住舍衛國祇樹給孤獨園。
　爾時。世尊晨朝著衣持缽。入舍衛城乞食。　時。
有異婆羅門年耆根熟。攝杖持缽。家家乞食。

^pb彼婆羅門遙見世尊而作是念。沙門瞿曇攝
杖持缽。家家乞食。我亦攝杖持缽。家家乞食。
我與瞿曇俱是比丘。　爾時。世尊說偈答曰。
所謂比丘者　非但以乞食　受持在家法
是何名比丘　於功德過惡　俱離修正行
^pb其心無所畏　是則名比丘
佛說是經已。彼婆羅門聞佛所說。歡喜隨喜。
作禮而去。
^n98如是我聞。　一時。佛在拘薩羅人間遊行。至一
那羅聚落。住一那羅林中。　爾時。世尊著衣持
^pb缽。入一陀羅聚落乞食。而作是念。今日大早。
今且可過耕田婆羅豆婆遮婆羅門作飲食
處。　爾時。耕田婆羅豆婆遮婆羅門五百具犁
耕田。為作飲食。時。耕田婆羅豆婆遮婆羅門
遙見世尊。白言。瞿曇。我今耕田下種。以供飲
^pb食。沙門瞿曇亦應耕田下種。以供飲食。　佛告
婆羅門。我亦耕田下種。以供飲食。　婆羅門白
佛。我都不見沙門瞿曇若犁．若軛．若鞅．若縻．
若鑱．若鞭。而今瞿曇說言。我亦耕田下種。以
供飲食。　爾時。耕田婆羅豆婆遮婆羅門即說
^pb偈言。
自說耕田者　而不見其耕　為我說耕田
令我知耕法
爾時。世尊說偈答言。
信心為種子　苦行為時雨　智慧為時軛
^pb慚愧心為轅　正念自守護　是則善御者
包藏身口業　知食處內藏　真實為真乘
樂住為懈息　精進為廢荒　安隱而速進
直往不轉還　得到無憂處　如是耕田者
逮得甘露果　如是耕田者　不還受諸有
^pb時。耕田婆羅豆婆遮婆羅門白佛言。善耕田。
瞿曇。極善耕田。瞿曇。於是耕田婆羅豆婆遮
婆羅門聞世尊說偈。心轉增信。以滿缽香美
飲食以奉世尊。世尊不受。以因說偈得故。即
說偈言。
^pb不因說法故　受彼食而食
如是廣說。如前為火與婆羅門廣說。　時。耕田
婆羅豆婆遮婆羅門白佛言。瞿曇。今以此食
安著何處。　佛告婆羅門。我不見諸天．魔．梵．沙
門．婆羅門．天神．世人堪食此食而得安身。婆
^pb羅門。汝持此食著無虫水中。及少生草地。　時。
婆羅門即持此食著無虫水中。水即煙起涌
沸。啾啾作聲。如熱丸投於冷水。啾啾作聲。如
是彼食投著無虫水中。煙起涌沸。啾啾作
^pb聲。　時。婆羅門作是念。沙門瞿曇實為奇特。大
德大力。乃令飲食神變如是。　時。彼婆羅門見
食瑞應。信心轉增。白佛言。瞿曇。我今可得於
正法中出家．受具足不。　佛告婆羅門。汝今可
得於正法中出家．受具足。得比丘分。彼即出
^pb家已。獨靜思惟。所以族姓子剃除鬚髮。著袈
裟衣。正信．非家．出家學道。乃至得阿羅漢。心
善解脫。
^n99如是我聞。　一時。佛住王舍城。　時。有尊者名曰
淨天。在鞞提訶國人間遊行。至彌絺羅城菴
^pb羅園中。時。尊者淨天晨朝著衣持缽。入彌絺
羅城乞食。次第乞食。到自本家。時。淨天母年
老。在中堂持食祀火。求生梵天。不覺尊者淨
天在門外立。　時。毘沙門天王於尊者淨天所
極生敬信。時。毘沙門天王。諸夜叉導從。乘虛
^pb而行。見尊者淨天在門外立。又見其母手擎
飲食。在中堂上供養祀火。不見其子在外門
立。見已。從空中下。至淨天母前。而說偈言。
此婆羅門尼　梵天極遼遠　為求彼生故
於此祠祀火　此非梵天道　何為徒祀此
^pb汝婆羅門尼　淨天住門外　垢穢永無餘
是則天中天　蕭然無所有　獨一不兼資
為乞食入舍　所應供養者　淨天善修身
人天良福田　遠離一切惡　不為染所染
德同於梵天　形在人間住　不著一切法
^pb如彼淳熟龍　比丘正念住　其心善解脫
應奉以初佛　是則上福田　應以正信心
及時速施與　當預建立洲　令未來安樂
汝觀此牟尼　已渡苦海流　是故當信心
及時速施與　當預建立洲　令未來安樂
　
^pb毘沙門天王　　開發彼令捨時。尊者淨天即為
其母種種說法。示教照喜已。復道而去。
^n100如是我聞。　一時。佛住舍衛國祇樹給孤獨園。
　時。有異婆羅門來詣佛所。面前問訊。相慰勞
已。退坐一面。白佛言。瞿曇。所謂佛者。云何為
^pb佛。為是父母制名。為是婆羅門制名。時。婆羅
門即說偈言。
佛者是世間　超渡之勝名　為是父母制
名之為佛耶
爾時。世尊說偈答言。
^pb佛見過去世　如是見未來　亦見現在世
一切行起滅　明智所了知　所應修已修
應斷悉已斷　是故名為佛　歷劫求選擇
純苦無暫樂　生者悉磨滅　遠離息塵垢
　
^pb拔諸使刺本　　等覺故名佛佛說偈已。彼婆羅
門聞佛所說。歡喜隨喜。從座起去。
^n101如是我聞。　一時。佛在拘薩羅人間遊行。有從
迦帝聚落．墮鳩羅聚落二村中間。一樹下坐。
入盡正受。　時。有豆磨種姓婆羅門隨彼道行。
^pb尋佛後來。見佛腳跡千輻輪相。印文顯現。齊
輻圓輞。眾好滿足。見已。作是念。我未曾見人
間有如是足跡。今當隨跡以求其人。即尋腳
跡至於佛所。來見世尊坐一樹下。入盡正受。
嚴容絕世。諸根澄靜。其心寂定。第一調伏。正
^pb觀成就。光相巍巍。猶若金山。見已。白言。為是
天耶。　佛告婆羅門。我非天也。　為龍．夜叉．乾闥
婆．阿修羅．迦樓羅．緊那羅．摩睺伽．人．非人等。
　佛告婆羅門。我非龍乃至人．非人也。婆羅門
^pb白佛。若言非天．非龍。乃至非人．非非人。為是
何等。　爾時。世尊說偈答言。
天龍乾闥婆　緊那羅夜叉　無善阿修羅
諸摩[目*侯]羅伽　人與非人等　悉由煩惱生
如是煩惱漏　一切我已捨　已破已磨滅
^pb如芬陀利生　雖生於水中　而未曾著水
我雖生世間　不為世間著　歷劫常選擇
純苦無暫樂　一切有為行　悉皆生滅故
離垢不傾動　已拔諸劍刺　究竟生死除
故名為佛陀
^pb佛說此經已。豆摩種婆羅門聞佛所說。歡喜
隨喜。從路而去。
^n102如是我聞。　一時。佛住王舍城迦蘭陀竹園。　爾
時。世尊晨朝著衣持缽。入王舍城乞食。次第
乞食。至婆羅豆婆遮婆羅門舍。時。婆羅門手
^pb執木杓。盛諸飲食。供養火具。住於門邊。遙見
佛來。見已。白佛作是言。住。住。領群特。慎勿近
我門。　佛告婆羅門。汝知領群特．領群特法耶。
　婆羅門言。我不知領群特。亦不知領群特法。
沙門瞿曇知領群特及領群特法不。　佛言。我
^pb善知是領群特及領群特法。　是時。婆羅門即
放事火具。疾敷床座。請佛令坐。白言。瞿曇。為
我說領群特及領群特法。　佛即就座為說偈
言。
瞋恚心懷恨　隱覆諸過惡　犯戒起惡見
^pb虛偽不真實　如是等士夫　當知領群特
憋暴貪吝惜　惡欲慳諂偽　無慚無愧心
當知領群特　一生二生者　一切皆殺害
無有慈愍心　是為領群特　若殺縛椎打
聚落及城邑　無道以切責　當知領群特
　
^pb住止及行路　　為眾之導首
苦切諸群下　恐怛相迫愶　取利以供己
當知領群特　聚落及空地　有主無主物
掠護為己有　當知領群特　自棄薄其妻
又不入婬舍　侵陵他所愛　當知領群特
^pb內外諸親屬　同心善知識　侵掠彼所受
當知領群特　妄語欺誑人　詐取無證財
他索而不還　當知領群特　為己亦為他
舉責及財與　或復順他語　妄語為他證
如是妄語者　當知領群特　作惡不善業
^pb無有人知者　隱諱覆藏惡　當知領群特
若人問其義　而答以非義　顛倒欺誑人
當知領群特　實空無所有　而輕毀智者
愚癡為利故　當知領群特　高慢自稱舉
毀壞於他人　是極卑鄙慢　當知領群特
　自造諸過惡　　
^pb移過誣他人
妄語謗清白　當知領群特　前受他利養
他人來詣己　無有敬報心　當知領群特
沙門婆羅門　如法來乞求　呵責而不與
當知領群特　若父母年老　少壯氣已謝
^pb不勤加奉養　當知領群特　父母諸尊長
兄弟親眷屬　實非阿羅漢　自顯羅漢德
世間之大賊　當知領群特　初上種姓生
習婆羅門典　而於其中間　習行諸惡業
不以勝生故　障呵責惡道　現法受呵責
^pb後世墮惡道　生旃陀羅家　世稱須陀夷
名聞遍天下　旃陀羅所無　婆羅門剎利
大姓所供養　乘於淨天道　平等正直住
不以生處障　令不生梵天　現法善名譽
後世生善趣　二生汝當知　如我所顯示
不以所生故　名為領群特
　
^pb不以所生故　　名為婆羅門
業為領群特　業為婆羅門
婆羅門白佛言。
如是大精進　如是大牟尼　不以所生故
名為領群特　不以所生故　名為婆羅門
^pb業故領群特　業故婆羅門
時。事火婆羅豆婆遮婆羅門轉得信心。以滿
缽好食奉上世尊。世尊不受。以說偈得故。偈
如上說。　時。事火婆羅豆婆遮婆羅門見食瑞
應已。增其信心。白佛言。世尊。我今可得為正
^pb法．律出家．受具足不。　佛告婆羅門。汝今可得
於正法．律出家．受具足戒。即得出家。獨靜思
惟。如前說。乃至得阿羅漢。心善解脫。　時。婆羅
豆婆遮婆羅門得阿羅漢。心善解脫。自覺喜
樂。即說偈言。
　
^juan5^pb
^pb非道求清淨　　供養祠祀火
不識清淨道　猶如生盲者　今已得安樂
出家受具足　逮得於三明　佛所教已作
先婆羅門難　今為婆羅門　沐浴離塵垢
度諸天彼岸
^pb雜阿含經卷第四
　【★】此經此卷。國．宋二本文義全同。皆有十九
　經。總二十五紙。丹本有十五經。若依宋
　藏。或寫之可成二十七紙。又其文義與
　國．宋二本全別。未知去取。今撿國．宋本
^pb　經。則下流函中。此經第四十二卷耳。宋藏
　錯將彼卷重刊于此。為初四卷。國亦仍
　之者。錯也。故令去彼。取此丹本經焉。【☆】

雜阿含經卷第五
　　　　宋天竺三藏求那跋陀羅譯
^n103如是我聞。　一時。有眾多上座比丘住拘舍彌
國瞿師羅園。　時。有差摩比丘住拘舍彌國跋
陀梨園。身得重病。　時。有陀娑比丘為瞻病者。
時。陀娑比丘詣諸上座比丘。禮諸上座比丘
足。於一面住。　諸上座比丘告陀娑比丘言。汝
往詣差摩比丘所。語言。諸上座問汝。身小差
安隱。苦患不增劇耶。　時。陀娑比丘受諸上座
比丘教。至差摩比丘所。語差摩比丘言。諸上
座比丘問訊汝。苦患漸差不。眾苦不至增耶。
　差摩比丘語陀娑比丘言。我病不差。不安隱
身。諸苦轉增無救。譬如多力士夫。取羸劣人。
以繩繼頭。兩手急絞。極大苦痛。我今苦痛有
過於彼。譬如屠牛。以利刀生割其腹。取其
^pb內藏。其牛腹痛當何可堪。我今腹痛甚於彼
牛。如二力士捉一劣夫。懸著火上。燒其兩足。
我今兩足熱過於彼。　時。陀娑比丘還至諸上
座所。以差摩比丘所說病狀。具白諸上座。　時。
諸上座還遣陀娑比丘至差摩比丘所。語差
^pb摩比丘言。世尊所說。有五受陰。何等為五。色
受陰。受．想．行．識受陰。汝差摩能少觀察此五
受陰非我．非我所耶。　時。陀娑比丘受諸上座
比丘教已。往語差摩比丘言。諸上座語汝。世
尊說五受陰。汝少能觀察非我．非我所耶。　差
^pb摩比丘語陀娑言。我於彼五受陰能觀察非
我．非我所。　陀娑比丘還白諸上座。差摩比丘
言。我於五受陰能觀察非我．非我所。　諸上座
比丘復遣陀娑比丘語差摩比丘言。汝能於
五受陰觀察非我．非我所。如漏盡阿羅漢耶。
　
^pb時。陀娑比丘受諸上座比丘教。往詣差摩比
丘所。語差摩言。比丘能如是觀五受陰者。如
漏盡阿羅漢耶。差摩比丘語陀娑比丘言。我
觀五受陰非我．非我所。非漏盡阿羅漢也。　時。
陀娑比丘還至諸上座所。白諸上座。差摩比
^pb丘言。我觀五受陰非我．非我所。而非漏盡阿
羅漢也。　時。諸上座語陀娑比丘。汝復還語差
摩比丘。汝言。我觀五受陰非我．非我所。而非
漏盡阿羅漢。前後相違。　陀娑比丘受諸上座
比丘教。往語差摩比丘。汝言。我觀五受陰非
^pb我．非我所。而非漏盡阿羅漢。前後相違。　差摩
比丘語陀娑比丘言。我於五受陰觀察非我．
非我所。而非阿羅漢者。我於我慢．我欲．我使。
未斷．未知．未離．未吐。　陀娑比丘還至諸上座
所。白諸上座。差摩比丘言。我於五受陰觀察
^pb非我．非我所。而非漏盡阿羅漢者。於五受陰
我慢．我欲．我使。未斷．未知．未離．未吐。　諸上座
復遣陀娑比丘語差摩比丘言。汝言有我。於
何所有我。為色是我。為我異色。受．想．行．識是
我。為我異識耶。　差摩比丘語陀娑比丘言。我
^pb不言色是我。我異色。受．想．行．識是我。我異識。
然於五受陰我慢．我欲．我使。未斷．未知．未離．
未吐。　差摩比丘語陀娑比丘言。何煩令汝驅
驅往反。汝取杖來。我自扶杖。詣彼上座。願授
以杖。差摩比丘即自扶杖。詣諸上座。　時。諸上
^pb座遙見差摩比丘扶杖而來。自為敷座。安停
腳机。自往迎接。為持衣缽。命令就座。共相慰
勞。慰勞已。語差摩比丘言。汝言我慢。何所見
我。色是我耶。我異色耶。受．想．行．識是我耶。我
異識耶。　差摩比丘白言。非色是我。非我異色。

^pb非受．想．行．識是我。非我異識。能於五受陰我
慢．我欲．我使。未斷．未知．未離．未吐。譬如優缽
羅．缽曇摩．拘牟頭．分陀利華香。為即根香耶。
為香異根耶。為莖葉鬚精．麤香耶。為香異精．
麤耶。為等說不。　諸上座答言。不也。差摩比丘。
^pb非優缽羅．缽曇摩．拘牟頭．分陀利根即是香．
非香異根。亦非莖葉鬚精．麤是香。亦非香異
精．麤也。　差摩比丘復問。彼何等香。　上座答言。
是華香。　差摩比丘復言。我亦如是。非色即我。
我不離色。非受．想．行識即我。我不離識。然我
^pb於五受陰見非我．非我所。而於我慢．我欲．我
使。未斷．未知．未離．未吐。諸上座聽我說譬。凡
智者。因譬類得解。譬如乳母衣。付浣衣者。以
種種灰湯。浣濯塵垢。猶有餘氣。要以種種雜
香。薰令消滅。如是。多聞聖弟子離於五受
^pb陰。正觀非我．非我所。能於五受陰我慢．我欲．
我使。未斷．未知．未離．未吐。然後於五受陰增
進思惟。觀察生滅。此色．此色集．此色滅。此受．
想．行．識。此識集．此識滅。於五受陰如是觀生
滅已。我慢．我欲．我使。一切悉除。是名真實正
^pb觀。　差摩比丘說此法時。彼諸上座遠塵離垢。
得法眼淨。差摩比丘不起諸漏。心得解脫。法
喜利故。身病悉除。　時。諸上座比丘語差摩比
丘言。我聞仁者初所說。已解已樂。況復重聞。
所以問者。欲發仁者微妙辯才。非為嬈亂汝。
^pb便堪能廣說如來．應．等正覺法。　時。諸上座聞
差摩比丘所說。歡喜奉行。
^n104如是我聞。　一時。佛住舍衛國祇樹給孤獨園。
　爾時。有比丘名焰摩迦。起惡邪見。作如是言。
如我解佛所說法。漏盡阿羅漢身壞命終更
^pb無所有。　時。有眾多比丘聞彼所說。往詣其所。
語焰摩迦比丘言。汝實作是說。如我解佛所
說法。漏盡阿羅漢身壞命終更無所有耶。　答
言。實爾。諸尊。　時。諸比丘語焰摩迦。勿謗世尊。
謗世尊者不善。世尊不作是說。汝當盡捨此
^pb惡邪見。諸比丘說此語時。焰摩迦比丘猶執
惡邪見。作如是言。諸尊。唯此真實。異則虛妄。
如是三說。　時。諸比丘不能調伏焰摩迦比丘。
即便捨去。往詣尊者舍利弗所。語尊者舍利
弗言。尊者。當知彼焰摩迦比丘起如是惡邪
^pb見言。我解知佛所說法。漏盡阿羅漢身壞命
終更無所有。我等聞彼所說已。故往問焰摩
迦比丘。汝實作如是知見耶。彼答我言。諸尊。
實爾。異則愚說。我即語言。汝勿謗世尊。世尊
不作此語。汝當捨此惡邪見。再三諫彼。猶不
^pb捨惡邪見。是故我今詣尊者所。唯願尊者。當
令焰摩迦比丘息惡邪見。憐愍彼故。　舍利弗
言。如是。我當令彼息惡邪見。　時。眾多比丘聞
舍利弗語。歡喜隨喜。而還本處。爾時。尊者舍
利弗晨朝著衣持缽。入舍衛城乞食。食已。出
^pb城。還精舍舉衣缽已。往詣焰摩迦比丘所。時。
焰摩迦比丘遙見尊者舍利弗來。即為敷座
洗足。安停腳机奉迎。為執衣缽。請令就座。　尊
者舍利弗就座．洗足已。語焰摩迦比丘。汝實
作如是語。我解知世尊所說法。漏盡阿羅漢
^pb身壞命終無所有耶。　焰摩迦比丘白舍利弗
言。實爾。尊者舍利弗。　舍利弗言。我今問汝。隨
意答我。云何焰摩迦。色為常耶。為非常耶。　答
言。尊者舍利弗。無常。　復問。若無常者。是苦不。
　答言。是苦。　復問。若無常．苦。是變易法。多聞聖
^pb弟子寧於中見我．異我．相在不。　答言。不也。尊
者舍利弗。　受．想．行．識亦復如是。復問。云何。焰
摩迦。色是如來耶。　答言。不也。尊者舍利弗。　受．
想．行．識是如來耶。　答言。不也。尊者舍利弗。　復
問。云何。焰摩迦。異色有如來耶。異受．想．行．識
^pb有如來耶。　答言。不也。尊者舍利弗。　復問。色中
有如來耶。受．想．行．識中有如來耶。　答言。不也。
尊者舍利弗。　復問。如來中有色耶。如來中有
受．想．行．識耶。　答言。不也。尊者舍利弗。復問。非
色．受．想．行．識有如來耶。　答言。不也。尊者舍利
^pb弗。　如是。焰摩迦。如來見法真實。如住無所得。
無所施設。汝云何言我解知世尊所說。漏盡
阿羅漢身壞命終無所有。為時說耶。　答言。不
也。尊者舍利弗。復問。焰摩迦。先言我解知世
尊所說。漏盡阿羅漢身壞命終無所有。云何
^pb今復言非耶。　焰摩迦比丘言。尊者舍利弗。我
先不解．無明故。作如是惡邪見說。聞尊者舍
利弗說已。不解．無明。一切悉斷。　復問。焰摩迦。
若復問。比丘。如先惡邪見所說。今何所知見
一切悉得遠離。汝當云何答。　焰摩迦答言。尊
^pb者舍利弗。若有來問者。我當如是答。漏盡阿
羅漢色無常。無常者是苦。苦者寂靜．清涼．永
沒。受．想．行．識亦復如是。有來問者。作如是答。
　舍利弗言。善哉。善哉。焰摩迦比丘。汝應如是
答。所以者何。漏盡阿羅漢色無常。無常者是
^pb苦。苦無常．苦者。是生滅法。受．想．行．識亦復如
是。　尊者舍利弗說是法時。焰摩迦比丘遠塵
離垢。得法眼淨。尊者舍利弗語焰摩迦比丘。
今當說譬。夫智者以譬得解。如長者子。長者
子大富多財。廣求僕從。善守護財物。時。有怨
^pb家惡人。詐來親附。為作僕從。常伺其便。晚眠
早起。侍息左右。謹敬其事。遜其言辭。令主意
悅。作親友想．子想。極信不疑。不自防護。然後
手執利刀。以斷其命。焰摩迦比丘。於意云何。
彼惡怨家。為長者親友。非為初始方便。害心
^pb常伺其便。至其終耶。而彼長者。不能覺知。至
今受害。　答言。實爾。尊者。　舍利弗語焰摩迦比
丘。於意云何。彼長者本知彼人詐親欲害。善
自防護。不受害耶。　答言。如是。尊者舍利弗。　如
是。焰摩迦比丘。愚癡無聞凡夫於五受陰作
^pb常想．安隱想．不病想．我想．我所想。於此五受
陰保持護惜。終為此五受陰怨家所害。如彼
長者。為詐親怨家所害而不覺知。焰摩迦。多
聞聖弟子於此五受陰。觀察如病．如癰．如刺．
如殺。無常．苦．空．非我．非我所。於此五受陰不
^pb著．不受．不受故不著。不著故自覺涅槃。我生
已盡。梵行已立。所作已作。自知不受後有。　尊
者舍利弗說是法時。焰摩迦比丘不起諸漏。
心得解脫。尊者舍利弗為焰摩迦比丘說法。
示教照喜已。從座起去。
^pb^n105如是我聞。　一時。佛住王舍城迦蘭陀竹園。　爾
時。有外道出家名仙尼。來詣佛所。恭敬問訊。
於一面坐。白佛言。世尊。先一日時。若沙門．若
婆羅門．若遮羅迦．若出家。集於希有講堂。如
是義稱。富蘭那迦葉為大眾主。五百弟子前
^pb後圍遶。其中有極聰慧者．有鈍根者。及其命
終。悉不記說其所往生處。復有末迦梨瞿舍
利子為大眾主。五百弟子前後圍遶。其諸弟
子有聰慧者．有鈍根者。及其命終。悉不記說
所往生處。如是先闍那毘羅胝子．阿耆多翅
^pb舍欽婆羅．迦羅拘陀迦栴延．尼揵陀若提子
等。各與五百弟子前後圍遶。亦如前者。沙門
瞿曇爾時亦在彼論中言。沙門瞿曇為大眾
主。其諸弟子。有命終者。即記說言。某生彼處．
某生此處。我先生疑。云何沙門瞿曇。得如此
^pb法。　佛告仙尼。汝莫生疑。以有惑故。彼則生疑。
仙尼當知。有三種師。何等為三。有一師。見現
在世真實是我。如所知說。而無能知命終後
事。是名第一師出於世間。復次。仙尼。有一師。
見現在世真實是我。命終之後亦見是我。如
^pb所知說。復次。先尼。有一師。不見現在世真實
是我。亦復不見命終之後真實是我。　仙尼。其
第一師見現在世真實是我。如所知說者。名
曰斷見。彼第二師見今世後世真實是我。如
所知說者。則是常見。彼第三師不見現在世
^pb真實是我。命終之後。亦不見我。是則如來．應．
等正覺說。現法愛斷．離欲．滅盡．涅槃。　仙尼白
佛言。世尊。我聞世尊所說。遂更增疑。　佛告仙
尼。正應增疑。所以者何。此甚深處。難見．難知。
應須甚深照微妙至到。聰慧所了。凡眾生類。
^pb未能辯知。所以者何。眾生長夜異見．異忍．異
求．異欲故。　仙尼白佛言。世尊。我於世尊所。心
得淨信。唯願世尊為我說法。令我即於此座。
慧眼清淨。　佛告仙尼。今當為汝隨所樂說。　佛
告仙尼。色是常耶。為無常耶。　答言。無常。　世尊
^pb復問。仙尼。若無常者。是苦耶。　答言。是苦。　世尊
復問仙尼。若無常．苦。是變易法。多聞聖弟子
寧於中見我．異我．相在不。　答言。不也。世尊。　受．
想．行．識亦復如是。復問。云何。仙尼。色是如來
耶。　答言。不也。世尊。　受．想．行．識是如來
^pb耶。　答言。不也。世尊。　復問。仙尼。異色有如來耶。
異受．想．行．識有如來耶。　答言。不也。世尊。　復問。
仙尼。色中有如來耶。受．想．行．識中有如來耶。
　答言。不也。世尊。　復問。仙尼。如來中有色耶。如
來中有受．想．行．識耶。答言。不也。世尊。　復問。仙
^pb尼。非色。非受．想．行．識有如來耶。　答言。不也。世
尊。　佛告仙尼。我諸弟子聞我所說。不悉解義
而起慢無間等。非無間等故。慢則不斷。慢不
斷故。捨此陰已。與陰相續生。是故。仙尼。我則
記說。是諸弟子身壞命終。生彼彼處。所以者
^pb何。以彼有餘慢故。　仙尼。我諸弟子於我所說。
能解義者。彼於諸慢得無間等。得無間等故。
諸慢則斷。諸慢斷故。身壞命終。更不相續。仙
尼。如是弟子我不說彼捨此陰已。生彼彼處。
所以者何。無因緣可記說故。欲令我記說者。

^pb當記說。彼斷諸愛欲。永離有結。正意解脫。究
竟苦邊。我從昔來及今現在常說慢過．慢集．
慢生．慢起。若於慢無間等觀。眾苦不生。　佛說
此法時。仙尼出家遠塵離垢。得法眼淨。　爾時。
仙尼出家見法．得法。斷諸疑惑。不由他知。不
^pb由他度。於正法中。心得無畏。從座起。合掌白
佛言。世尊。我得於正法中出家修梵行不。　佛
告仙尼。汝於正法得出家．受具足戒．得比丘
分。　爾時。仙尼得出家已。獨一靜處修不放逸。
住如是思惟。所以族姓子。剃除鬚髮。正信．非
^pb家．出家學道。修行梵行。見法自知得證。我生
已盡。梵行已立。所作已作。自知不受後有。得
阿羅漢。　聞佛所說。歡喜奉行。
^n106如是我聞。　一時。佛住王舍城迦蘭陀竹園。爾
時。有比丘名阿㝹度。住耆闍崛山。時。有眾
^pb多外道出家往詣阿㝹度所。共相問訊。共相
問訊已。於一面住。白阿㝹度言。欲有所問。寧
有閑暇為解釋不。　阿㝹度語諸外道言。隨所
欲問。知者當答。　諸外道復問。云何。尊者。如來
死後為有耶。　阿㝹度言。如世尊說。此是無記。
^pb　又問。如來死後為無耶。　阿㝹度言。如世尊說。
此亦無記。　又問。如來死後有無耶。非有非無
耶。　阿㝹度言。如世尊說。此亦無記。復問阿㝹
度言。云何。尊者。如來死後有耶。說言無記。死
後無耶。說言無記。死後有無耶。非有非無耶。
^pb說言無記。云何。尊者。沙門瞿曇為不知．不見
耶。　阿㝹度言。世尊非不知．非不見。　時。諸外道
於阿㝹度所說。心不喜悅。呵罵已。從座起去。
　時。阿㝹度知諸外道去已。往詣佛所。稽首佛
足。於一面住。以諸外道所問。向佛廣說。白佛
言。世尊。彼如是問。我如
^pb是答。為順諸法說耶。得無謗世尊耶。為順法
耶。為違法耶。無令他來難詰。墮呵責處耶。　佛
告阿㝹度言。我今問汝。隨所問答。阿㝹度。色
為常耶。為無常耶。　答言。無常。　受．想．行．識。為常．
無常耶。　答言。無常。世尊。　如焰摩迦契經廣說。
^pb乃至識是如來耶。　答曰。不也。　佛告阿㝹度。作
如是說者。隨順諸記。不謗如來。非為越次。如
如來說。諸次法說。無有能來難詰訶責者。所
以者何。我於色如實知。色集．色滅．色滅道跡
如實知。阿㝹度。若捨如來所作。無知無見說
^pb者。此非等說。　佛說此經已。阿㝹度聞佛所說。
歡喜奉行。
^n107如是我聞。　一時。佛住婆祇國設首婆羅山鹿
野深林中。　爾時。有那拘羅長者。百二十歲。年
耆根熟。羸劣苦病。而欲覲見世尊及先所宗
^pb重知識比丘。來詣佛所。稽首佛足。退坐一面。
白佛言。世尊。我年衰老。羸劣苦病。自力勉勵。
覲見世尊及先所宗重知識比丘。唯願世尊
為我說法。令我長夜安樂。爾時。世尊告那拘
羅長者。善哉。長者。汝實年老根熟。羸劣苦患。
^pb而能自力覲見如來并餘宗重知識比丘。長
者當知。於苦患身。常當修學不苦患身。　爾時。
世尊為那拘羅長者示教照喜。默然而住。　那
拘羅長者聞佛所說。歡喜隨喜。禮佛而去。　時。
尊者舍利弗去世尊不遠。坐一樹下。那拘羅
^pb長者往詣尊者舍利弗所。稽首禮足。退坐一
面。時。尊者舍利弗問長者言。汝今諸根和悅。
貌色鮮明。於世尊所得聞深法耶。　那拘羅長
者白舍利弗。今日世尊為我說法。示教照喜。
以甘露法。灌我身心。是故我今諸根和悅。
^pb顏貌鮮明。　尊者舍利弗問長者言。世尊為汝
說何等法。示教照喜。甘露潤澤。　那拘羅長者
白舍利弗。我向詣世尊所。白世尊言。我年衰
老。羸劣苦患。自力而來。覲見世尊及所宗重
知識比丘。佛告我言。善哉。長者。汝實衰老。羸
^pb劣苦患。而能自力詣我及見先所宗重比丘。
汝今於此苦患之身。常當修學不苦患身。　世
尊為我說如是法。示教照喜。甘露潤澤。　尊者
舍利弗問長者言。汝向何不重問世尊。云何
苦患身．苦患心。云何苦患身．不苦患心。　長者
^pb答言。我以是義故。來詣尊者。唯願為我略說
法要。　尊者舍利弗語長者言。善哉。長者。汝今
諦聽。當為汝說。愚癡無聞凡夫於色集．色滅．
色患．色味．色離不如實知。不如實知故。愛樂
於色。言色是我．是我所。而取攝受。彼色若壞．
若
^pb異。心識隨轉。惱苦生。惱苦生已。恐怖．障閡．顧
念．憂苦．結戀。於受．想．行．識亦復如是。是名身
心苦患。　云何身苦患．心不苦患。多聞聖弟子
於色集．色滅．色味．色患．色離如實知。如實知
已。不生愛樂。見色是我．是我所。彼色若變．若
^pb異。心不隨轉惱苦生。心不隨轉惱苦生已。得
不恐怖．障礙．顧念．結戀。受．想．行．識亦復如是。
是名身苦患．心不苦患。　尊者舍利弗說是法
時。那拘羅長者得法眼淨。爾時。那拘羅長者
見法．得法．知法．入法。度諸狐疑。不由於他。於
^pb正法中。心得無畏。從座起。整衣服。恭敬合掌。
白尊者舍利弗。我已超．已度。我今歸依佛．法．
僧寶。為優婆塞。證知我。我今盡壽歸依三寶。
　爾時。那拘羅長者聞尊者舍利弗所說。歡喜
隨喜。作禮而去。
^pb^n108如是我聞。　一時。佛住釋氏天現聚落。爾時。有
西方眾多比丘欲還西方安居。詣世尊所。稽
首佛足。退坐一面。　爾時。世尊為其說法。示教
照喜。種種示教照喜已。時。西方眾多比丘從
座起。合掌白佛言。世尊。我西方眾多比丘欲
^pb還西方安居。今請奉辭。　佛告西方諸比丘。汝
辭舍利弗未。　答言。未辭。　佛告西方諸比丘。舍
利弗淳修梵行。汝當奉辭。能令汝等以義饒
益。長夜安樂。時。西方諸比丘辭退欲去。時。尊
者舍利弗去佛不遠。坐一堅固樹下。西方諸
^pb比丘往詣尊者舍利弗所。稽首禮足。退坐一
面。白尊者舍利弗言。我等欲還西方安居。故
來奉辭。　舍利弗言。汝等辭世尊未。　答言。已辭。
　舍利弗言。汝等還西方。處處異國。種種異眾。
必當問汝。汝等今於世尊所。聞善說法。當善
^pb受．善持．善觀．善入。足能為彼具足宣說。不毀
佛耶。不令彼眾難問．詰責．墮負處耶。　彼諸比
丘白舍利弗。我等為聞法故。來詣尊者。唯願
尊者具為我說。哀愍故。　尊者舍利弗告諸比
丘。閻浮提人聰明利根。若剎利．若婆羅門．若
^pb長者．若沙門。必當問汝。汝彼大師云何說法。
以何教教汝。當答言。大師唯說調伏欲貪。以
此教教。　當復問汝。於何法中調伏欲貪。當復
答言。大師唯說於彼色陰調伏欲貪。於受．想．
行．識陰調伏欲貪。我大師如是說法。　彼當復
^pb問。欲貪有何過患故。大師說於色調伏欲貪。
受．想．行．識調伏欲貪。汝復應答言。若於色欲
不斷．貪不斷．愛不斷．念不斷．渴不斷者。彼色
若變．若異。則生憂．悲．惱苦。受．想．行．識亦復如
是。見欲貪有如是過故。於色調伏欲貪。於受．

^pb想．行．識調伏欲貪。　彼復當問。見斷欲貪。有何
福利故。大師說於色調伏欲貪。於受．想．行．識
調伏欲貪。當復答言。若於色斷欲．斷貪．斷念．
斷愛．斷渴。彼色若變．若異。不起憂．悲．惱苦。受．
想．行．識亦復如是。　諸尊。若受諸不善法因緣
^pb故。今得現法樂住。不苦．不礙．不惱．不熱。身壞
命終生於善處者。世尊終不說言。當斷諸不
善法。亦不教人於佛法中修諸梵行。得盡苦
邊。以受諸不善法因緣故。今現法苦住。障礙
熱惱。身壞命終。墮惡道中。是故世尊說言。當
^pb斷不善法。於佛法中修諸梵行。平等盡苦。究
竟苦邊。　若受諸善法因緣。現法苦住。障礙熱
惱。身壞命終墮惡道中者。世尊終不說受持
善法。於佛法中。修諸梵行。平等盡苦。究竟苦
邊。受持善法。現法樂住。不苦．不礙．不惱．不熱。

^pb身壞命終。生於善處。是故世尊讚歎．教人受
諸善法。於佛法中。修諸梵行。平等盡苦。究竟
苦邊。　尊者舍利弗說是法時。西方諸比丘不
起諸漏。心得解脫。尊者舍利弗說是法時。諸
比丘歡喜隨喜。作禮而去。
^pb^n109如是我聞。　一時。佛住舍衛國祇樹給孤獨園。
　爾時。世尊告諸比丘。譬如池水方五十由旬。
深亦如是。其水盈滿。復有士夫。以毛．以草。或
以指爪。以渧彼水。諸比丘。於意云何。彼士夫
水渧為多。池水為多。　比丘白佛。彼士夫以毛．
^pb以草。或以指爪。所渧之水少。少不足言。池水
甚多。百千萬倍。不可為比。　如是。諸比丘。見諦
者所斷眾苦。如彼池水。於未來世。永不復生。
爾時。世尊說是法已。入室坐禪。時。尊者舍利
弗於眾中坐。世尊入室去後。告諸比丘。未曾
^pb所聞。世尊今日善說池譬。所以者何。聖弟子
具足見諦。得無間等果。若凡俗邪見．身見．根
本身見．集身見．生身見起。謂憂慼隱覆。慶吉
保惜．說我．說眾生．說奇特矜舉。如是眾邪悉
皆除滅。斷除根本。如折多羅樹。於未來世更
^pb不復生。　諸比丘。何等為見諦聖弟子斷上眾
邪。於未來世永不復起。愚癡無聞凡夫見色
是我．異我．我在色．色在我。見受．想．行．識。是我．
異我．我在識．識在我。云何見色是我。得地一
切入處正受。觀已。作是念。地即是我。我即是
^pb地。我及地唯一無二。不異不別。如是水．火．風．
青．黃．赤．白一切入處正受。觀已。作是念。行即
是我。我即是行。唯一無二。不異不別。如是於
一切入處。一一計我。是名色即是我。云何見
色異我。若彼見受是我。見受是我已。見色是
^pb我所。或見想．行．識即是我。見色是我所。　云何
見我中色。謂見受是我。色在我中。又見想．行．
識即是我。色在我中。云何見色中我。謂見受
即是我。於色中住。入於色。周遍其四體。見想。
行。識是我。於色中住。周遍其四體。是名色中
^pb我。　云何見受即是我。謂六受身。眼觸生受。耳．
鼻．舌．身．意觸生受。此六受身一一見是我。我
是受。是名受即是我。云何見受異我。謂見色
是我。受是我所。謂想．行．識是我。受是我所。是
名受異我。云何見我中受。謂色是我。受在其
^pb中。想．行．識是我。受在其中。云何見受中我。謂
色是我。於受中住。周遍其四體。想．行．識是我。
於受中住。周遍其四體。是名受中我。　云何見
想即是我。謂六想身。眼觸生想。耳．鼻．舌．身．意
觸生想。此六想身一一見是我。是名想
^pb即是我。云何見想異我。謂見色是我。想是我
所。識是我。想是我所。是名想異我。　云何見我
中想。謂色是我。想在中住。受．行．識是我。想在
中住。云何見想中我。謂色是我。於想中住。周
遍其四體。是名想中我。　云何見行是我。謂六
^pb思身。眼觸生思。耳．鼻．舌．身意觸生思。於此六
思身一一見是我。是名行即是我。云何見行
異我。謂色是我。行是我所。受．想．識是我。行是
我所。是名行異我。　云何見我中行。謂色是我。
行在中住。受．想．行．識是我。行在中住。是謂我
^pb中行。云何見行中我。謂色是我。於行中住。周
遍其四體。謂受．想．識是我。於行中住。周遍其
四體。是名行中我。　云何見識即是我。謂六識
身。眼識．耳．鼻．舌．身．意識身。於此六
^pb識身一一見是我。是名識即是我。云何見識
異我。見色是我。識是我所。見受．想．行是我。識
是我所。是名識異我。　云何見我中識。謂色是
我。識在中住。受．想．行是我。識在中住。是名我
中識。云何識中我。謂色是我。於識中住。周遍
^pb其四體。受．想．行是我。於識中住。周遍其四體。
是名識中我。　如是聖弟子見四真諦。得無間
等果。斷諸邪見。於未來世永不復起。所有諸
色。若過去．若未來．若現在．若內．若外．若麤．若
細．若好．若醜．若遠．若近。一向積聚。作如是觀。
^pb一切無常．一切苦．一切空．一切非我。不應愛
樂．攝受．保持。受．想．行．識亦復如是。不應愛樂．
攝受．保持。如是觀。善繫心住。不愚於法。復觀
精進。離諸懈怠。心得喜樂。身心猗息。寂靜捨
住。具諸道品。修行滿足。永離諸惡。非不消
^pb煬．非不寂滅。滅而不起．減而不增．斷而不生。
不生．不取．不著。自覺涅槃。我生已盡。梵行已
立。所作已作。自知不受後有。　舍利弗說是法
時。六十比丘不受諸漏。心得解脫。佛說此經
已。諸比丘聞佛所說。歡喜奉行。
^pb^n110如是我聞。　一時。佛住毘舍離獼猴池側。毘舍
離國有尼揵子。聰慧明哲。善解諸論。有聰明
慢。所廣集諸論。妙智入微。為眾說法。超諸論
師。每作是念。諸沙門．婆羅門無敵我者。乃至
如來亦能共論。諸論師輩。聞我名者。頭額津
^pb腋下汗。毛孔流水。我論議風。能偃草折樹。摧
破金石。伏諸龍象。何況人間諸論師輩。能當
我者。　時。有比丘名阿濕波誓。晨朝著衣持缽。
威儀詳序。端視平涉。入城乞食。爾時。薩遮尼
揵子。有少緣事。詣諸聚落。從城門出。遙見比
丘阿
^pb濕波誓。即詣其所。問言。沙門瞿曇為諸弟子
云何說法。以何等法教諸弟子。令其修習。　阿
濕波誓言。火種居士。世尊如是說法教諸弟
子。令隨修學。言。諸比丘。於色當觀無我。受．想．
行．識當觀無我。此五受陰勤方便觀。如病．如
^pb癰．如刺．如殺。無常．苦．空．非我。　薩遮尼揵子聞
此語心不喜。作是言。阿濕波誓。汝必誤聽。沙
門瞿曇終不作是說。若沙門瞿曇作是說者。
則是邪見。我當詣彼難詰令止。　爾時。薩遮尼
犍子往詣聚落。諸離車等集會之處。語諸離
^pb車言。我今日見沙門瞿曇第一弟子。名阿濕
波誓。薄共論議。若如其所說者。我當詣彼沙
門瞿曇。與共論議。進卻迴轉。必隨我意。　譬如
士夫刈拔茇草。手執其莖。空中抖擻。除諸亂
穢。我亦如是。與沙門瞿曇論議難詰。執其要
領。
^pb進卻迴轉。隨其所欲。去其邪說。　如沽酒家執
其酒囊。壓取清醇。去其糟滓。我亦如是。詣沙
門瞿曇論義難詰。進卻迴轉。取其清真。去諸
邪說。　如織席師。以席盛諸穢物。欲市賣時。以
水洗澤。去諸臭穢。我亦如是。詣沙門瞿曇所。
^pb與共論議。進卻迴轉。執其綱領。去諸穢說。　譬
如王家調象之師。牽大醉象。入深水中。洗其
身體．四支．耳．鼻。周遍沐浴。去諸麤穢。我亦如
是。詣沙門瞿曇所。論議難詰。進卻迴轉。隨意
自在。執其要領。去諸穢說。汝諸離車。亦應共
^pb往觀其得失。　中有離車作如是言。若薩遮尼
犍子能與沙門瞿曇共論議者。無有是處。　復
有說言。薩遮尼犍子聰慧利根。能共論議。　時
有五百離車與薩遮尼犍子共詣佛所。為論
議故。　爾時。世尊於大林中。坐一樹下。住於天
住。
^pb時。有眾多比丘出房外林中經行。遙見薩遮
尼犍子來。漸漸詣諸比丘所。問諸比丘言。沙
門瞿曇住在何所。　比丘答言。在大林中。依一
樹下。住於天住。　薩遮尼犍子即詣佛所。恭敬
問訊。於一面坐。諸離車長者亦詣佛所。有恭
^pb敬者。有合掌問訊者。問訊已。於一面住。　時。薩
遮尼犍子白佛言。我聞瞿曇作如是說法。作
如是教授諸弟子。教諸弟子於色觀察無我。
受．想．行．識觀察無我。此五受陰勤方便觀察。
如病．如癰．如刺．如殺。無常．苦．空．非我。為是瞿
^pb曇有如是教。為是傳者毀瞿曇耶。如說說耶。
不如說說耶。如法說耶。法次法說耶。無有異
忍來相難詰。令墮負處耶。　佛告薩遮尼犍子。
如汝所聞。彼如說說．如法說．法次法說。非為
謗毀。亦無難問令墮負處。所以者何。我實為
^pb諸弟子如是說法。我實常教諸弟子。令隨順
法教。令觀色無我。受．想．行．識無我。觀此五受
陰如病。如癰．如刺．如殺。無常．苦．空．非我。　薩遮
尼犍子白佛言。瞿曇。我今當說譬。　佛告薩遮
尼犍子。宜知是時。　譬如世間一切所作皆依
^pb於地。如是色是我人。善惡從生。受．想．行．識是
我人。善惡從生。又復譬如人界．神界．藥草．樹
木。皆依於地而得生長。如是色是我人。受．想．
行．識是我人。　佛告火種居士。汝言色是我人。
受．想．行．識是我人耶。答言。如是。瞿曇。色是我
^pb人。受．想．行．識是我人。此等諸眾悉作是說。　佛
告火種居士。且立汝論本。用引眾人為。　薩遮
尼犍子白佛言。色實是我人。　佛告火種居士。
我今問汝。隨意答我。譬如國王。於自國土有
罪過者。若殺．若縛．若擯．若鞭．斷絕手足。若有
功
^pb者。賜其象馬．車乘．城邑．財寶。悉能爾不。　答言。
能爾。瞿曇。　佛告火種居士。凡是主者。悉得自
在不。　答言。如是。瞿曇。　佛告火種居士。汝言色
是我。受．想．行．識即是我。得隨意自在。令彼如
是。不令如是耶。時。薩遮尼犍子默然而住。　佛
^pb告火種居士。速說。速說。何故默然。　如是再三。
薩遮尼犍子猶故默然。　時。有金剛力鬼神持
金剛杵。猛火熾然。在虛空中臨薩遮尼犍子
頭上。作是言。世尊再三問。汝何故不答。我當
以金剛杵碎破汝頭。令作七分。　佛神力故。唯
^pb令薩遮尼犍子見金剛神。餘眾不見。薩遮尼
犍子得大恐怖。白佛言。不爾。瞿曇。　佛告薩遮
尼犍子。徐徐思惟。然後解說。汝先於眾中說
色是我。受．想．行．識是我。而今言不。前後相違。
汝先常說言。色是我。受．想．行．識是我。火種居
士。我今問
^pb汝。色為常耶。為無常耶。　答言。無常。瞿曇。　復問。
無常者。是苦耶。　答言。是苦。瞿曇。復問。無常．苦
者。是變易法。多聞聖弟子寧於中見我．異我．
相在不。答曰。不也。瞿曇。受．想．行．識亦如是說。
佛告火種居士。汝好思而後說。　復問火種居
^pb士。若於色未離貪．未離欲．未離念．未離愛．未
離渴。彼色若變．若異。當生憂．悲．惱苦不。　答曰。
如是。瞿曇。　受．想．行．識亦如是說。復問。火種居
士。於色離貪．離欲．離念．離愛．離渴。彼色若變．
若異。則不生憂．悲．惱苦耶。　答曰。如是。瞿曇。如
^pb實無異。　受．想．行．識亦如是說。火種居士。譬如
士夫身嬰眾苦。常與苦俱。彼苦不斷不捨。當
得樂不。　答言。不也。瞿曇。　如是。火種居士。身嬰
眾苦。常與苦俱。彼苦不斷．不捨。不得樂也。火
種居士。譬如士夫持斧入山。求堅實材。
^pb見芭蕉樹洪大傭直。即斷其根葉。剽剝其皮。
乃至窮盡。都無堅實。火種居士。汝亦如是。自
立論端。我今善求真實之義。都無堅實。如芭
蕉樹也。而於此眾中敢有所說。我不見沙門．
婆羅門中。所知．所見能與如來．應．等正覺所
^pb知．所見共論議。不摧伏者。而便自說。我論議
風。偃草折樹。能破金石。調伏龍象。要能令彼
額津腋汗。毛孔水流。汝今自論己義而不自
立。先所誇說能伏彼相。今盡自取。而不能動
如來一毛。　爾時。世尊於大眾中。被鬱多羅僧。
^pb現胸而示。汝等試看。能動如來一毛以不。　爾
時。薩遮尼犍子默然低頭。慚愧失色。爾時。眾
中有一離車。名突目佉。從座起。整衣服。合掌
白佛言。世尊。聽我說譬。　佛告突目佉。宜知是
時。　突目佉白佛言。世尊。譬如有人執持斗斛。

^pb於大聚穀中。取二三斛。今此薩遮尼犍子亦
復如是。世尊。譬如長者巨富多財。忽有罪過。
一切財物悉入王家。薩遮尼遮子亦復如是。
所有才辯悉為如來之所攝受。譬如城邑聚
落邊有大水。男女大小悉入水戲。取水中蟹。
^pb截斷其足。置於陸地。以無足故。不能還復入
於大水。薩遮尼犍子亦復如是。諸有才辯悉
為如來之所斷截。終不復敢重詣如來命敵
論議。　爾時。薩遮尼犍子忿怒熾盛。罵唾突目
佉離車言。汝麤疏物。不審諦何為其鳴。吾自
^pb與沙門瞿曇論。何豫汝事。　薩遮尼犍子呵罵
突目佉已。復白佛言。置彼凡輩鄙賤之說。我
今別有所問。　佛告薩遮尼犍子。恣汝所問。當
隨問答。　云何。瞿曇。為弟子說法。令離疑惑。　佛
告火種居士。我為諸弟子說諸所有色。若過
去．
^pb若未來．若現在。若內．若外。若麤．若細。若好．若
醜。若遠．若近。彼一切如實觀察非我．非異我．
不相在。受．想．行．識亦復如是。彼學必見跡不
斷壞。堪任成就。厭離知見。守甘露門。雖非一
切悉得究竟。且向涅槃。如是弟子從我教法。
^pb得離疑惑。　復問瞿曇。復云何教諸弟子。於佛
法得盡諸漏．無漏。心解脫．慧解脫。現法自知
作證。我生已盡。梵行已立。所作已作。自知不
受後有。　佛告火種居士。正以此法。諸所有色。
若過去．若未來．若現在。若內．若外。若麤．若細。
^pb若好．若醜。若遠．若近。彼一切如實知非我．非
異我．不相在。受．想．行．識亦復如是。彼於爾時
成就三種無上。智無上．解脫無上．解脫知見
無上。成就三種無上已。於大師所恭敬．尊重．
供養如佛。世尊覺一切法。即以此法調伏弟
子。令得
^pb安隱．令得無畏．調伏寂靜．究竟涅槃。世尊為
涅槃故。為弟子說法。火種居士。我諸弟子於
此法中。得盡諸漏。得心解脫。得慧解脫。於現
法中自知作證。我生已盡。梵行已立。所作已
作。自知不受後有。　薩遮尼犍子白佛言。瞿曇。
^pb猶如壯夫。鋒刃亂下。猶可得免。瞿曇論手。難
可得脫。如盛毒蛇。猶可得避。曠澤猛火。猶可
得避。兇惡醉象。亦可得免。狂餓師子。悉可得
免。沙門瞿曇論議手中。難可得脫。非我凡品。
輕躁鄙夫。論具不備。以論議故。來詣瞿曇。　沙
^pb門瞿曇。此毘舍離豐樂國土。有遮波梨支提．
漆菴羅樹支提．多子支提．瞿曇在拘樓陀支
提．婆羅受持支提．捨重擔支提．力士寶冠支
提。世尊。當安樂於此毘舍離國。諸天．魔．梵．沙
門．婆羅門。及諸世間。於世尊所。常得恭敬．奉
事．
^pb供養。令此諸天．魔．梵．沙門．婆羅門。長夜安樂。
唯願止此。明朝與諸大眾。受我薄食。　爾時。世
尊默然而許。時。薩遮尼犍子知佛世尊默然
受請已。歡喜隨喜。從座起去。　爾時。薩遮尼犍
子於彼道中。語諸離車。我已請沙門瞿曇及
^pb諸大眾。供設飯食。汝等人各辦一釜食。送至
我所。　諸離車各還其家。星夜供辦。晨朝送至
薩遮尼犍子所。薩遮尼犍子晨朝灑掃敷座。
供辦淨水。遣使詣佛。白言。時到。　爾時。世尊與
諸大眾。著衣持缽。往薩遮尼犍子所。大眾前
^pb坐。薩遮尼犍子自手奉施清淨飲食。充足大
眾。食已。洗缽竟。薩遮尼犍子知佛食竟。洗缽
已。取一卑床於佛前坐。爾時。世尊為薩遮尼
犍子說隨喜偈言。
於諸大會中　奉火為其最
　闈陀經典中　　
^pb婆毘諦為最
人中王為最　諸河海為最　諸星月為最
諸明日為最　十方天人中　等正覺為最
爾時。世尊為薩遮尼犍子種種說法。示教照
喜已。還歸本處。　時。諸比丘於彼道中眾共論
^pb議。五百離車各為薩遮尼犍子供辦飲食。彼
諸離車於何得福。薩遮尼犍子於何得福。　爾
時。諸比丘還自住處。舉衣缽。洗足已。至世尊
所。頭面禮足。退坐一面。白佛言。世尊。我等向
於路中自共論議。五百離車為薩遮尼犍子
^pb供辦飲食。供養世尊．諸大眾。彼諸離車於何
得福。薩遮尼犍子於何得福。　佛告諸比丘。彼
諸離車供辦飲食。為薩遮尼犍子。於薩遮尼
犍子所因緣得福。薩遮尼犍子得福佛功德。
彼諸離車得施有貪．恚．癡因緣果報。薩遮尼
犍
^juan6^pb
^pb子得施無貪．恚．癡因緣果報。
　彼多羅十問　　差摩．焰．仙尼
　阿㝹．長者　　西．毛端．薩遮雜阿含經卷第五

雜阿含經卷第六
^pb　　　　宋天竺三藏求那跋陀羅譯
^n111如是我聞。　一時。佛住摩拘羅山。　時。有侍者比
丘名曰羅陀。晡時從禪覺。往詣佛所。禮佛足。
退坐一面。白佛言。如世尊說有流。云何名有
流。云何名有流滅。　佛告羅陀。善哉所問。當為
^pb汝說。所謂有流者。愚癡無聞凡夫於色集．色
滅．色味．色患．色離不如實知。不如實知故。於
色愛樂．讚歎．攝受．染著。緣愛樂色故取。緣取
故有。緣有故生。緣生故老．病．死．憂．悲．惱苦增。
如是純大苦聚斯集起。受．想．行．識亦復如是。
是名有流。　多聞聖弟子於色集．色滅．色味．色
患．色離如實知。如實知故。於彼色不起愛樂．
讚歎．攝受．染著。不愛樂．讚歎．攝受．染著故。色
愛則滅。愛滅則取滅。取滅則有滅。有滅則生
^pb滅。生滅則老．病．死．憂．悲．苦惱。如是純大苦聚
滅。受．想．行．識亦復如是。是名如來所說有流．
有流滅。　佛說此經已。羅陀比丘聞佛所說。歡
喜奉行。
^n112如是我聞。　一時。佛住摩拘羅山。　時。有侍者比
^pb丘名羅陀。晡時從禪覺。往詣佛所。禮佛足。退
坐一面。白佛言。世尊。如世尊說色斷知。受．想．
行．識斷知。世尊。云何色斷知。受．想．行．識斷知。
　佛告羅陀。善哉所問。當為汝說。於色憂．悲．苦
惱盡。離欲．滅．息沒。是名色斷知。於受．想．行．識。
^pb憂．悲．惱苦盡。離欲．滅．息沒。是名受．想．行．識斷
知。　佛說此經已。羅陀比丘聞佛所說。歡喜奉
行。
^n113如是我聞。　一時。佛住在摩拘羅山。侍者比丘
名曰羅陀。　時。有眾多外道出家詣尊者羅
^pb陀所。共相問訊已。退坐一面。問尊者羅陀言。
汝何故於沙門瞿曇所出家修梵行。　尊者羅
陀答言。我為斷苦故。於世尊所出家修梵行。
　復問。汝為斷何等苦故。於沙門瞿曇所出家
修梵行。　羅陀答言。為斷色苦故。於世尊所出
^pb家修梵行。斷受．想．行．識苦故。於世尊所出家
修梵行。時。諸外道出家聞尊者羅陀所說。心
不喜。從坐起。呵罵而去。　爾時。尊者羅陀知諸
外道出家去已。作是念。我向如是說。將不毀
謗世尊耶。如說說耶。如法說．法次法說耶。將
^pb不為他難問詰責墮負處耶。　爾時。尊者羅陀
晡時從禪覺。往詣佛所。稽首佛足。卻住一面。
以其上事具白佛言。世尊。我向所說。得無過
耶。將不毀謗世尊耶。不為他人難問詰責墮
負處耶。如說說耶。如法說．法次法說耶。　佛告
羅
^pb陀。汝成實說。不毀如來。如說說．如法說．法次
法說。所以者何。羅陀。色苦。為斷彼苦故。出家
修梵行。受．想．行．識苦。為斷彼苦故。出家修梵
行。　佛說此經已。羅陀比丘聞佛所說。歡喜奉
行。
^pb^n114如是我聞。　一時。佛住摩拘羅山。侍者比丘名
曰羅陀。　時。有眾多外道出家至尊者羅陀所。
共相問訊已。退坐一面。問羅陀言。汝為何等
故。於沙門瞿曇所出家修梵行。　羅陀答言。我
為知苦故。於世尊所出家修梵行。　時。諸外道
^pb聞羅陀所說。心不喜。從坐起。呵罵而去。　爾時。
羅陀晡時從禪覺。往詣佛所。稽首佛足。退坐
一面。以其上事具白佛言。世尊。我向所說。得
無毀謗世尊耶。將不令他難問詰責墮負處
耶。不如說說．非如法說．非法次法說耶。　
^pb佛告羅陀。汝真實說。不毀如來。不令他人難
問詰責墮負處也。是如說說．如法說．法次法
說。所以者何。色是苦。為知彼苦故。於如來所
出家修梵行。受．想．行．識是苦。為知彼苦故。於
如來所出家修梵行。　佛說此經已。羅陀比丘
^pb聞佛所說。歡喜奉行。
^n115如是我聞。　一時。佛住摩拘羅山。時。有侍者比
丘名曰羅陀。　時。有眾多外道出家至尊者羅
陀所。共相問訊已。退坐一面。問羅陀言。汝為
何等故。於沙門瞿曇所出家修梵行。　羅陀答
^pb言。為於色憂．悲．惱苦盡．離欲．滅．寂沒故。於如
來所出家修梵行。為於受．想．行．識。憂．悲．惱苦
盡．離欲．滅．寂沒故。於如來所出家修梵行。　爾
時。眾多外道出家聞是已。心不喜。從坐起。呵
罵而去。　爾時。羅陀晡時從禪覺。往詣佛所。稽
^pb首禮足。退坐一面。以其上事具白佛言。世尊。
我得無謗世尊耶。不令他人來難問詰責墮
負處耶。不如說說．非如法說．非法次法說耶。
　佛告羅陀。汝真實說。不謗如來。不令他人難
問詰責墮負處也。如說說．如法說．法次法說。
^pb所以者何。羅陀。色憂．悲．惱苦。為斷彼故。於如
來所出家修梵行。受．想．行．識。憂．悲．惱苦。為斷
彼故。於如來所出家修梵行。　佛說此經已。羅
陀比丘聞佛所說。歡喜奉行。
^n116如是我聞。　一時。佛住摩拘羅山。時。有侍者比
^pb丘名曰羅陀。　時。有眾多外道出家至羅陀所。
共相問訊已。退坐一面。問羅陀言。汝何故於
沙門瞿曇所出家修梵行。　羅陀答言。於色見
我．我所．我慢使繫著。彼若盡．離欲．滅．寂沒。於
受．想．行．識。見我．我所．我慢使繫著。彼若
^pb盡．離欲．滅．寂沒故。於世尊所出家修梵行。　諸
外道出家聞是語。心不喜。從坐起。呵罵而去。
　羅陀比丘晡時從禪覺。往詣佛所。稽首禮足。
退坐一面。以其上事具白佛言。世尊。我之所
說。得無毀謗世尊耶。不令他人難問詰責墮
^pb負處耶。不如說說．不如法說．非法次法說耶。
　佛告羅陀。汝真實說。不謗如來。不令他人難
問詰責墮負處也。是如說說．如法說．法次法
說。所以者何。於色見我．我所．我慢使繫著。彼
若盡．離欲．滅．寂沒故。受．想．行．識。見我．我所．我
^pb慢使繫著。彼若盡．離欲．滅．寂沒故。於如來所
出家修梵行。　佛說此經已。羅陀比丘聞佛所
說。歡喜奉行。
^n117如是我聞。　一時。佛住摩拘羅山。時。有侍者比
丘名曰羅陀。　時。有眾多外道出家至羅陀所。

^pb共相問訊已。退坐一面。問羅陀言。汝何故於
沙門瞿曇所出家修梵行。　羅陀答言。於色有
漏。障閡．熱惱．憂悲。彼若盡．離欲．滅．寂沒。受．想．
行．識有漏。障閡．熱惱．憂悲。彼若盡．離欲．滅．寂
沒故。於如來所出家修梵行。　時。眾多外道出
^pb家聞是已。心不喜。從坐起。呵罵而去。　爾時。羅
陀晡時從禪覺。往詣佛所。稽首佛足。退坐一
面。以其上事具白佛言。世尊。我之所說。將無
謗世尊耶。不令他人難問詰責墮負處耶。不
如說說．不如法說．非法次法說耶。　佛告羅陀。
^pb汝真實說。不謗如來。所以者何。色有漏。有障
閡．熱惱．憂悲。彼若盡．離欲．滅．寂沒。受．想．行．識
有漏。障閡．熱惱．憂悲。彼若盡．離欲．滅．寂沒故。
於如來所出家修梵行。　佛說此
^pb經已。羅陀比丘聞佛所說。歡喜奉行。
^n118如是我聞。　一時。佛住摩拘羅山。時。有侍者比
丘名曰羅陀。　時。有外道出家至羅陀所。共相
問訊已。退坐一面。問羅陀言。汝何故於沙門
瞿曇所出家修梵行。　羅陀答言。於色貪．恚．癡。
^pb彼若盡．離欲．滅．寂沒。於受．想．行．識。貪．恚．癡。彼
若盡．離欲．滅．寂沒。於如來所出家修梵行。　諸
外道聞是語已。心不喜。從坐起。呵責而去。　羅
陀比丘晡時從禪覺。往詣佛所。稽首佛足。退
坐一面。以其上事具白佛言。世尊。我之所說。
^pb將無謗世尊耶。不令他人難問詰責墮負處
耶。不如說說．不如法說．非法次法說耶。　佛告
羅陀。汝真實說。不謗如來。不令他人難問詰
責墮負處也。如說說．如法說．法次法說。所以
者何。於色貪．恚．癡。彼若盡．離欲．滅．寂沒。於
^pb受．想．行．識。貪．恚．癡。彼若盡．離欲．滅．寂沒故。於
如來所出家修梵行。佛說此經已。羅陀比丘
聞佛所說。歡喜奉行。
^n119如是我聞。　一時。佛住摩拘羅山。時。有侍者比
丘名曰羅陀。　時。有眾多外道出家至羅陀所。
^pb共相問訊已。退坐一面。問羅陀言。汝何故於
沙門瞿曇所出家修梵行。羅陀答言。於色欲．
愛．喜。彼若盡．離欲．滅．寂沒。於受．想．行．識。欲．愛．
喜。彼若盡．離欲．滅．寂沒故。於如來所出家修
梵行。　時。諸外道聞是語已。心不喜。從坐起。呵
^pb罵而去。　羅陀比丘晡時從禪覺。詣佛所。稽首
佛足。退坐一面。以其上說具白佛言。世尊。我
之所說。不謗如來耶。不令他人難問詰責墮
負處耶。不如說說．不如法說．非法次法說耶。
　佛告羅陀。汝真實說。不謗如來。不令他人難
^pb問呵嘖墮負處也。如說說．如法說．如法次法
說。所以者何。於色欲．愛．喜。彼若盡．離欲．滅．寂
沒。於受．想．行．識。欲．愛．喜。彼若盡．離欲．滅．寂沒
故。於如來所出家修梵行。　佛說此經已。羅陀
比丘聞佛所說。歡喜奉行。
^pb^n120如是我聞。　一時。佛住摩拘羅山。時。有侍者比
丘名曰羅陀。　爾時。世尊告羅陀言。諸所有色。
若過去．若未來．若現在。若內．若外。若麤．若細。
若好．若醜。若遠．若近。彼一切當觀皆是魔所
作。諸所有受．想．行．識。若過去．若未來．若現在。
^pb若內．若外。若麤．若細。若好．若醜。若遠．若近。彼
一切當觀皆是魔所作。　佛告羅陀。色為常耶。
為無常耶。　答曰。無常。世尊。　復問。若無常者。是
苦耶。　答曰。是苦。世尊。　受．想．行．識亦復如是。復
問。羅陀。若無常．苦者。是變易法。多聞聖弟子
^pb寧於中見色是我．異我．相在不。　答曰。不也。世
尊。　佛告羅陀。若多聞聖弟子於此五受陰不
見是我．是我所故。於諸世間都無所取。無所
取故無所著。無所著故自覺涅槃。我生已盡。
梵行已立。所作已作。自知不受後有。　佛說此
^pb經已。羅陀比丘聞佛所說。歡喜奉行。
^n121如是我聞。　一時。佛住摩拘羅山。時。有侍者比
丘名曰羅陀。　爾時。世尊告羅陀比丘言。諸所
有色。若過去．若未來．若現在。若內．若外。若麤．
若細。若好．若醜。若遠．若近。彼一切皆是死法。
^pb所有受．想．行．識。若過去．若未來．若現在。若內．
若外。若麤．若細。若好．若醜。若遠．若近。彼一切
皆是死法。　佛告羅陀。色為常耶。為無常耶。　答
曰。無常。世尊。　復問。若無常者。是苦耶。　答曰。是
苦。
^pb世尊。　受．想．行．識。為常．為無常耶。　答曰。無常。世
尊。　復問。若無常者。是苦耶。　答曰。是苦。世尊。　復
問。若無常．苦者。是變易法。多聞聖弟子寧於
中見是我．異我．相在不。　答曰。不也。世尊。　佛告
羅陀。若多聞聖弟子於此五受陰如實觀察
^pb非我．非我所者。於諸世間都無所取。無所取
者無所著。無所著故自覺涅槃。我生已盡。梵
行已立。所作已作。自知不受後有。　佛說此經
已。羅陀比丘聞佛所說。歡喜奉行。
^n122如是我聞。　一時。佛住摩拘羅山。　時。有侍者比
^pb丘名曰羅陀。白佛言。世尊。所謂眾生者。云何
名為眾生。　佛告羅陀。於色染著纏綿。名曰眾
生。於受．想．行．識染著纏綿。名曰眾生。　佛告羅
陀。我說於色境界當散壞消滅。於受．想．行．識
境界當散壞消滅。斷除愛欲。愛盡則苦盡。苦
^pb盡者我說作苦邊。譬如聚落中諸小男小女
嬉戲。聚土作城郭宅舍。心愛樂著。愛未盡．欲
未盡．念未盡．渴未盡。心常愛樂．守護。言。我城
郭。我舍宅。若於彼土聚愛盡．欲盡．念盡．渴盡。
則以手撥足蹴。令其消散。如是。羅陀。於色散
^pb壞消滅愛盡。愛盡故苦盡。苦盡故我說作苦
邊。　佛說此經已。羅陀比丘聞佛所說。歡喜奉
行。
^n123如是我聞。　一時。佛住摩拘羅山。　時。有侍者比
丘名曰羅陀。往詣佛所。稽首禮足。退坐一面。
^pb白佛言。善哉。世尊。為我略說法要。我聞法已。
我當獨一靜處。專心思惟。不放逸住。所以族
姓子剃除鬚髮。身著染衣。正信．非家．出家學
道。增加精進。修諸梵行。見法自知作證。我生
已盡。梵行已立。所作已作。自知不受後有。　爾
^pb時。世尊告羅陀曰。善哉。羅陀。能於佛前問如
是義。諦聽。善思。當為汝說。羅陀。當知有身．有
身集．有身滅．有身滅道跡。何等為有身。謂五
受陰。色受陰。受．想．行．識受陰。云何有身集。謂
當來有愛．貪．喜俱。於彼彼愛樂。是名有身集。
^pb云何有身滅。謂當有愛．喜．貪俱。彼彼愛樂。無
餘斷捨．吐盡．離欲．寂沒。是名有身盡。云何有
身滅道跡。謂八正道。正見．正志．正語．正業．正
命．正方便．正念．正定。是名有身滅道跡。有身
當知。有身集當斷。有身滅當證。有身滅道跡
^pb當修。羅陀。若多聞聖弟子於有身若知．若斷。
有身集若知．若斷。有身滅若知．若證。有身滅
道跡若知．若修已。羅陀。名斷愛．離愛．轉結．止
慢無間等。究竟苦邊。　羅陀比丘聞佛所說。歡
喜奉行。從坐起。作禮而去。世尊如
^pb是教授已。羅陀比丘獨一靜處。專精思惟。所
以善男子剃除鬚髮。著染色衣。正信．非家．出
家學道。增益精進。修諸梵行。見法自知作證。
我生已盡。梵行已立。所作已作。自知不受後
有。成阿羅漢。心善解脫。　佛說此經已。羅陀比
^pb丘聞佛所說。歡喜奉行。
^n124如是我聞。　一時。佛住摩拘羅山。時。有侍者比
丘名曰羅陀。　爾時。世尊告羅陀比丘言。諸比
丘。有色。若過去．若未來．若現在。若內．若外。若
麤．若細。若好．若醜。若遠．若近。彼一切當觀皆
^pb是魔。受．想．行．識。若過去．若未來．若現在。若內．
若外。若麤．若細。若好．若醜。若遠．若近。彼一切
當觀皆是魔。羅陀。於意云何。色為常耶。為無
常耶。　答曰。無常。世尊。　若無常者。是苦耶。　答曰。
是苦。世尊。若無常．苦者。是變易法。多聞聖弟
^pb子寧於中見我不。　答曰。不也。世尊。　受．想．行．識
亦復如是。是故。羅陀。多聞聖弟子於色生厭。
於受．想．行．識生厭。厭故不樂。不樂故解脫。解
脫知見。我生已盡。梵行已立。所作已作。自知
不受後有。　佛說此經已。羅陀比丘聞佛所說。
^pb歡喜奉行。
^n125如是我聞。　一時。佛住摩拘羅山。時。有侍者比
丘名曰羅陀。　爾時。世尊告羅陀比丘言。諸所
有色。若過去．若未來．若現在。若內．若外。若麤．
若細。若好．若醜。若遠．若近。彼一切皆是魔所
^pb作。受．想．行．識亦復如是。　佛告羅陀。於意云何。
色是常耶。為非常耶。答曰。無常。世尊。　復問。若
無常者。是苦耶。　答曰。是苦。世尊。　復問。受．想．行．
識為是常耶。為無常耶。　答曰。無常。世尊。　復問。
若無常者。是苦耶。　答曰。是苦。世尊。　佛告羅陀。
若無常．苦者。是變易法。多聞聖弟子寧於中
^pb見我．異我．相在不。　答曰。不也。世尊。　是故。羅陀。
多聞聖弟子於色生厭。厭故不樂。不樂故解
脫。解脫知見。我生已盡。梵行已立。所作已作。
自知不受後有。　佛說此經已。羅陀比丘聞佛
所說。歡喜奉行。第三經亦如是。所異者。佛告
^pb羅陀。多聞聖弟子於此五受陰。陰陰觀察非
我．非我所。觀察已。於諸世間都無所取。不取
故不著。不著故自覺涅槃。我生已盡。梵行已
立。所作已作。自知不受後有。　佛說此經已。羅
陀比丘聞佛所說。歡喜奉行。
^pb^n126如是我聞。　一時。佛住摩拘羅山。時。有侍者比
丘名曰羅陀。　爾時。世尊告羅陀言。諸所有色。
若過去．若未來．若現在。若內．若外。若麤．若細。
若好．若醜。若遠．若近。當觀彼一切皆是死法。

^pb受．想．行．識亦復如是。　餘如前說。
^n127如是我聞。　一時。佛住摩拘羅山。時。有侍者比
丘名曰羅陀。　爾時。世尊告羅陀言。諸所有色。
若過去．若未來．若現在。若內．若外。若麤．若細。
若好．若醜。若遠．若近。彼一切當觀皆是斷法。
^pb受．想．行．識亦復如是。多聞聖弟子如是觀者。
於色生厭。於受．想．行．識生厭。厭故不樂。不樂
故解脫。解脫知見。自知。我生已盡。梵行已立。
所作已作。自知不受後有。　佛說此經已。羅陀
比丘聞佛所說。歡喜奉行。如是我觀察斷法。
^pb如是觀察滅法。觀察棄捨法。觀察無常法。觀
察苦法。觀察空法。觀察非我法。觀察無常．苦．
空．非我法。觀察病法。觀察癰法。觀察刺法。觀
察殺法。觀察殺根本法。觀察病．癰．刺．殺．殺根
本法。如是諸經。皆如上說。
^pb^n128如是我聞。　一時。佛住摩拘羅山。時。有侍者比
丘名曰羅陀。　爾時。世尊告羅陀言。諸所有色。
若過去．若未來．若現在。若內．若外。若麤．若細。
若好．若醜。若遠．若近。彼一切當觀皆是斷法。
觀察已。於色欲貪斷。色貪斷已。我說心善解
^pb脫。受．想．行．識亦復如是。　佛說此經已。羅陀比
丘聞佛所說。歡喜奉行。如是比十四經亦如
上說。
^n129如是我聞。　一時。佛住摩拘羅山。時。有侍者比
丘名曰羅陀。　爾時。世尊告羅陀言。諸所有色。
^pb若過去．若未來．若現在。若內．若外。若麤．若細。
若好．若醜。若遠．若近。彼一切當觀皆是斷法。
觀察斷法已。於色欲貪斷。我說心善解脫。受．
想．行．識亦復如是。　佛說此經已。羅陀比丘聞
佛所說。歡喜奉行。
^pb^n130如是我聞。　一時。佛住舍衛國祇樹給孤獨園。
　爾時。世尊告諸比丘。欲斷五受陰者。當求大
師。何等為五。謂色受陰。受．想．行．識受陰。欲斷
此五受陰。當求大師。　佛說此經已。諸比丘聞
佛所說。歡喜奉行。如當斷。如是當知．當吐．當
^pb息．當捨。亦復如是。如求大師。如是勝師者．順
次師者．教誡者．勝教誡者．順次教誡者．通者．
廣通者．圓通者．導者．廣導者．究竟導者．說者．
廣說者．順次說者．正者．伴者．真知識者．親者．
愍者．悲者．崇義者．安慰者．崇樂者．崇觸者．崇
^pb安慰者．欲者．精進者．方便者．勤者．勇猛者．固
者．強者．堪能者．專者．心不退者．堅執持者．常
習者．不放逸者．和合者．思量者．憶念者．覺者．
知者．明者．慧者．受者．思惟者．梵行者．念處者．
正勤者．如意足者．
^pb根者．力者．覺分者．道分者．止者．觀者．念身者．
正憶念者。亦復如是。
^n131如是我聞。　一時。佛住舍衛國祇樹給孤獨園。
　爾時。世尊告諸比丘。若沙門．婆羅門習於色
者。隨魔自在。入於魔手。隨魔所欲。為魔所縛。
^pb不脫魔繫。受．想．行．識亦復如是。若沙門．婆羅
門不習色。如是沙門．婆羅門不隨魔自在。不
入魔手。不隨魔所欲。解脫魔縛。解脫魔繫。　佛
說是經已。諸比丘聞佛所說。歡喜奉行。如是
習近者．習著者．味者．決定著者．止者．使者．往
^pb者．撰擇者．不捨者．不吐者。如是等沙門．婆羅
門隨魔自在。如上說。
^n132如是我聞。　一時。佛住舍衛國祇樹給孤獨園。
　爾時。世尊告諸比丘。若沙門．婆羅門於色不
^pb習近者。不隨魔自在。不入魔手。不隨魔所欲。
非魔縛所縛。解脫魔繫。不習受．想．行．識亦復
如是。　佛說此經已。諸比丘聞佛所說。歡喜奉
行。乃至吐色亦復如是。
^n133如是我聞。　一時。佛住舍衛國祇樹給孤獨園。
^pb　爾時。世尊告諸比丘。何所有故。何所起。何所
繫著。何所見我。令眾生無明所蓋。愛繫我首。
長道驅馳。生死輪迴。生死流轉。不去本際。　諸
比丘白佛言。世尊是法根．法眼．法依。善哉。世
尊。唯願哀愍。廣說其義。諸比丘聞已。當受奉
^pb行。　佛告比丘。諦聽。善思。當為汝說。諸比丘。色
有故。色事起。色繫著。色見我。令眾生無明所
蓋。愛繫其首。長道驅馳。生死輪迴。生死流轉。
受．想．行．識亦復如是。諸比丘。色為常耶。為非
常耶。　答曰。無常。世尊。　復問。若無常者。是苦耶。
　
^pb答曰。是苦。世尊。　如是。比丘。若無常者是苦。是
苦有故。是事起．繫著．見我。令眾生無明所蓋。
愛繫其頭。長道驅馳。生死輪迴。生死流轉。受．
想．行．識亦復如是。是故。諸比丘。諸所有色。若
過去．若未來．若現在。若內．若外．若麤．若細。若
^pb好．若醜。若遠．若近。彼一切非我．非異我．不相
在。是名正慧。受．想．行．識亦復如是。　如是見．聞．
覺．識。求得隨憶．隨覺．隨觀。彼一切非我．非異
我．不相在。是名正慧。　若有見言。有我．有世間．
有此世．常．恒．不變易法。彼一切非我．非異我．
^pb不相在。是名正慧。　若復有見。非此我．非此我
所．非當來我．非當來我所。彼一切非我．非異
我．不相在。是名正慧。若多聞聖弟子於此六
見處觀察非我．非我所。如是觀者。於佛所狐
疑斷。於法．於僧狐疑斷。是名比丘。多聞聖弟
子
^pb不復堪任作身．口．意業。趣三惡道。正使放逸。
聖弟子決定向三菩提。七有天人往來。作苦
邊。　佛說此經已。諸比丘聞佛所說。歡喜奉行。
^n134如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。多聞聖
^pb弟子於此六見處觀察非我．非我所。如是觀
者。於苦狐疑斷。於習．滅．道狐疑斷。是名比丘。
多聞聖弟子不復堪任作身．口．意業。趣三惡
道。如是廣說。乃至作苦邊。　佛說此經已。諸比
丘聞佛所說。歡喜奉行。
^pb^n135如是我聞。　一時。佛住舍衛國祇樹給孤獨園。
　爾時。世尊告諸比丘。廣說如上。差別者。若多
聞聖弟子於此六見處觀察非我．非我所。如
是觀者。於佛狐疑斷。於法．僧．苦．集．滅．道狐疑
斷。如是廣說。乃至作苦邊。　佛說此經已。諸比
^pb丘聞佛所說。歡喜奉行。
^n136如是我聞。　一時。佛住舍衛國祇樹給孤獨園。
　爾時。世尊告諸比丘。於何所是事有故。何所
起。何所繫著。何所見我。諸比丘。令彼眾生無
明所蓋。愛繫其首。長道驅馳。生死輪迴。生死
^pb流轉。不知本際。　諸比丘白佛。世尊是法根．法
眼．法依。善哉。世尊。唯願哀愍。廣說其義。諸比
丘聞已。當受奉行。佛告諸比丘。諦聽。善思。當
為汝說。諸比丘。色有故。是色事起。於色繫著。
於色見我。令眾生無明所蓋。愛繫其首。長道
^pb驅馳。生死輪迴。生死流轉。受．想．行．識亦復如
是。諸比丘。色是常耶。為非常耶。　答曰。無常。世
尊。　復問。若無常者。是苦耶。　答曰。是苦。世尊。　如
是。比丘。若無常者是苦。是苦有故。是事起．繫
著．見我。令彼眾生無
^pb明所蓋。愛繫其首。長道驅馳。生死輪迴。生死
流轉。受．想．行．識亦復如是。　是故。諸比丘。諸所
有色。若過去．若未來．若現在。若內．若外。若麤．
若細。若好．若醜。若遠．若近。彼一切非我．非異
我．不相在。如是觀者。是名正慧。受．想．行．識亦
^pb復如是。　如是見．聞．覺．識。求得隨憶．隨覺。隨觀。
彼一切非我．非異我．不相在。是名正慧。　若有
見言。有我．有此世．有他世．有常．有恒．不變易。
彼一切非我．非異我．不相在。是名正慧。　若復
有見。非此我．非此我所．非當來我．非當來我
^pb所。彼一切非我．非異我．不相在。是名正慧。　若
多聞聖弟子於此六見處觀察非我．非我所。
如是觀者。於佛狐疑斷。於法．僧狐疑斷。是名
比丘。不復堪任作身．口．意業。趣三惡道。正使
放逸。諸聖弟子皆悉不從向於三菩提。七有
天
^juan7^pb
^pb人往生。作苦後邊。　佛說此經已。諸比丘聞佛
所說。歡喜奉行。
^n137第二經亦如是。差別者。於苦．集．滅．道狐疑斷。
^n138第三經亦如是。差別者。於佛．法．僧狐疑斷。於
苦．集．滅．道狐疑斷。雜阿含經卷第六

雜阿含經卷第七
　　　　宋天竺三藏求那跋陀羅譯
^n139如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
^pb繫。何所著。何所見我。若未起憂．悲．惱苦令起。
已起憂．悲．惱苦重令增廣。　諸比丘白佛言。世
尊是法根．法眼．法依。唯願廣說。諸比丘聞已。
當受奉行。　佛告諸比丘。色有故。色起。色繫．著
故。於色見我。未起憂．悲．惱苦令起。已起憂．悲．
惱苦重令增廣。受．想．行．識亦復如是。諸比丘。
於意云何。色為常耶。為非常耶。　答曰。無常。世
尊。　復問。若無常者。是苦耶。　答曰。是苦。世尊。　如
是。比丘。若無常者是苦。是苦有故。是事起．繫．
著．見我。若未起憂．悲．惱苦令起。已起憂．悲．惱
苦重令增
^pb廣。受．想．行．識亦復如是。　是故。諸比丘。諸所有
色。若過去．若未來．若現在。若內．若外。若麤．若
細。若好．若醜。若遠．若近。彼一切非我．非異我．
不相在。是名正慧。受．想．行．識亦復如是。　若復
見．聞．覺．識。起求憶．隨覺．隨觀。彼一切非我．非
^pb異我．不相在。是名正慧。　若見有我．有世間．有
此世．有他世。常．恒．不變易。彼一切非我．非異
我．不相在。是名正慧。　若復有見非此世我．非
此世我所．非當來我．非當來我所。彼一切非
我．不異我．不相在。是名正慧。　若多聞聖弟子
^pb於此六見處觀察非我．非我所。如是觀者。於
佛狐疑斷。於法．僧狐疑斷。是名比丘。　多聞聖
弟子不復堪任作身．口．意業。趣三惡道。正使
放逸。聖弟子決定向三菩提。七有天人往來。
作苦邊。　佛說此經已。諸比丘聞佛所說。歡喜
^pb奉行。
（一四○、一四一）次經亦如是。差別者。苦．集．滅．道
狐疑斷。次經亦如是。差別者。佛．法．僧．苦．集．滅．
道狐疑斷。
^n142如是我聞。　一時。佛住舍衛國祇樹給孤獨園。
^pb　爾時。世尊告諸比丘。何所有故。何所起。何所
繫著。何所見我。未起我．我所．我慢繫著使起。
已起我．我所．我慢繫著使重令增廣。　諸比丘
白佛。世尊是法根．法眼．法依。如是廣說。乃至。
　佛說此經已。諸比丘聞佛所說。歡喜奉行。
^pb（一四三、一四四）第二．第三經亦復如上。
^n145如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。若未起有漏．障礙．燒然．憂．悲．
惱苦生。已起有漏．障礙．燒然．憂．悲．惱苦重令
增廣。　諸比丘白佛。世尊是法根．法眼．法依。如
^pb是廣說。次第如上三經。
^n146如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。若三受形世間轉。諸比丘白
佛言。世尊是法根．法眼．法依。如是廣說。次第
^pb如上三經。
^n147如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令三苦世間轉。　諸比丘白佛。
世尊是法根．法眼．法依。如是廣說。次第如上
^pb三經。
^n148如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令世八法世間轉。諸比丘白
佛言。世尊是法根．法眼．法依。如是廣說。次第
^pb如上三經。
^n149如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
我勝．我等．我卑。　諸比丘白佛言。世尊是法根．
^pb法眼．法依。如是廣說。次第如上三經。
^n150如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
有勝我者．有等我者．有卑我者。　諸比丘白佛
^pb言。世尊是法根．法眼．法依。如是廣說。次第如
上三經。
^n151如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。

^pb無勝我者．無等我者．無卑我者。諸比丘白佛
言。世尊是法根．法眼．法依。如是廣說。次第如
上三經。
^n152如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
^pb繫著。何所見我。令諸眾生作如是見．如是說。
有我．有此世．有他世。常．恒．不變易法。如爾安
住。　諸比丘白佛。世尊是法根．法眼．法依。如是
廣說。次第如上三經。
^n153如是我聞。　一時。佛住舍衛國祇樹給孤獨園。
^pb　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
如是我．彼。一切不二．不異．不滅。諸比丘白佛。
世尊是法根．法眼．法依。如是廣說。次第如上
三經。
^pb^n154如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
無施．無會．無說。無善趣．惡趣業報。無此世．他
世。無母．無父．無眾生．無世間阿羅漢正到正
^pb趣。若此世．他世見法自知身作證具足住。我
生已盡。梵行已立。所作已作。自知不受後有。
　諸比丘白佛。世尊是法根．法眼．法依。如是廣
說。次第如上三經。
^n155如是我聞。　一時。佛住舍衛國祇樹給孤獨園。
^pb　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
無力．無精進．無力精進．無士夫方便．無士夫
精勤．無士夫方便精勤．無自作．無他作．無自
他作。一切人．一切眾生．一切神。無方便．無力．

^pb無勢．無精進．無堪能。定分．相續．轉變。受苦樂
六趣。　諸比丘白佛言。世尊是法根．法眼．法依。
如是廣說。次第如上三經。
^n156如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
^pb繫著。何所見我。令諸眾生作如是見．如是說。
諸眾生此世活。死後斷壞無所有。四大和合
士夫。身命終時。地歸地．水歸水．火歸火．風歸
風。根隨空轉。輿床第五。四人持死人往塜。乃
至未燒可知燒然已。骨白鴿色立。高慢者知
^pb施。黠慧者知受。若說有者。彼一切虛誑妄說。
若愚若智。死後他世。俱斷壞無所有。　諸比丘
白佛。世尊是法根．法眼．法依。如是廣說。次第
如上三經。
^n157如是我聞。　一時。佛住舍衛國祇樹給孤獨園。
　
^pb爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
眾生煩惱。無因無緣。　諸比丘白佛。世尊是法
根．法眼．法依。如是廣說。次第如上三經。
^n158如是我聞。　一時。佛住舍衛國祇樹給孤獨園。
^pb　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
眾生清淨。無因無緣。　諸比丘白佛。世尊是法
根．法眼．法依。如是廣說。次第如上三經。
^n159如是我聞。　一時。佛住舍衛國祇樹給孤獨園。
^pb　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
眾生無知無見。無因無緣。　時。諸比丘白佛。世
尊是法根．法眼．法依。如是廣說。次第如上三
經。
^pb^n160如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
　時。諸比丘白佛。世尊是法根．法眼．法依。如是
廣說。次第如上三經。
^pb^n161如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
謂七身非作．非作所作。非化．非化所化。不殺．
不動．堅實。何等為七。所謂地身．水身．火身．風
^pb身．樂．苦．命。此七種身非作．非作所作。非化．非
化所化。不殺．不動．堅實．不轉．不變．不相逼迫。
若福．若惡．若福惡。若苦．若樂．若苦樂。若士梟．
士首。亦不逼迫世間。若命．若身．七身間間容
刀往返。亦不害命。於彼無殺．無殺者。無繫．無
^pb繫者。無念．無念者。無教．無教者。　諸比丘白佛。
世尊是法根．法眼．法依。如是廣說。次第如上
三經。
^n162如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
^pb繫著。何所見我。令諸眾生作如是見．如是說。
作．教作。斷．教斷。煮．教煮。殺．教殺。害眾生．盜他
財．行邪婬．知言妄語．飲酒．穿牆．斷鎖．偷奪。復
道害村．害城．害人民。以極利劍輪鈆割斫。截
作大肉聚。作如是學。彼非惡因緣。亦非招惡。
^pb於恒水南殺害而去。恒水北作大會而來。彼
非因緣福惡。亦非招福惡。惠施．調伏．護持．行
利．同利。於此所作。亦非作福。　諸比丘白佛。世
尊是法根．法眼．法依。如是廣說。次第如上三
經。
^pb^n163如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
於此十四百千生門．六十千六百五業．三業．
二業．一業．半業．六十二道跡．六十二內劫．百
^pb二十泥黎．百三十根．三十六貪界．四十九千
龍家．四十九千金翅鳥家．四十九千邪命外
道．四十九千外道出家．七想劫．七無想劫．七
阿修羅．七毘舍遮．七天．七人．七百海．七夢．七
百夢．七嶮．七百嶮．七覺．七百覺．六生．十增進．
^pb八大士地。於此八萬四千大劫。若愚若智。往
來經歷。究竟苦邊。彼無有沙門．婆羅門作如
是說。我常持戒。受諸苦行。修諸梵行。不熟業
者令熟。已熟業者棄捨。進退不可知。此苦樂
常住。生死定量。譬如縷丸擲著空中。漸漸來
^pb下。至地自住。如是八萬四千大劫生死定量。
亦復如是。　諸比丘白佛。世尊是法根．法眼．法
依。如是廣說。次第如上三經。
^n164如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
^pb繫著。何所見我。令諸眾生作如是見．如是說。
風不吹．火不燃．水不流箭不射．懷妊不產．乳
不搆．日月若出若沒．若明若闇不可知。　諸比
丘白佛。世尊是法根．法眼．法依。如是廣說。次
第如上三經。
^pb^n165如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
此大梵自在。造作自然。為眾生父。　諸比丘白
佛言。世尊是法根．法眼．法依。如是廣說。次第
^pb如上三經。
^n166如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
色是我。餘則虛名。無色是我。餘則虛名。色非
^pb色是我。餘則虛名。非色非無色是我。餘則虛
名。我有邊。餘則虛名。我無邊。餘則虛名。我有
邊無邊。餘則虛名。我非有邊非無邊。餘則虛
名。一想．種種想．多想．無量想。我一向樂．一向
苦．若苦．樂．不苦不樂。餘則虛名。　諸比丘白佛
^pb言。世尊是法根．法眼．法依。廣說。次第如上三
經。
^n167如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
色是我。餘則妄想。非色．非非色是我。餘則妄
^pb想。我有邊。餘則妄想。我無邊。餘則妄想。我非
有邊非無邊。餘則妄想。我一想．種種想．少想．
無量想。我一向樂．一向苦。若苦．樂．不苦不樂。
　諸比丘白佛言。世尊是法根．法眼．法依。如是
廣說。次第如上三經。
^pb^n168如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
我世間常．世間無常．世間常無常．世間非常
非無常。世有邊．世無邊．世有邊無邊．世非有
^pb邊非無邊。命即是身．命異身異。如來死後有．
如來死後無．如來死後有無．如來死後非有
非無。　諸比丘白佛。世尊是法根．法眼．法依。如
是廣說。次第如上三經。
^n169如是我聞。　一時。佛住舍衛國祇樹給孤獨園。
　
^pb爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
世間我常．世間我無常．世間我常無常．世間
我非常非無常。我苦常．我苦無常．我苦常無
常．我苦非常非無常。世間我自作．世間我他
^pb作．世間我自作他作．世間我非自作非他作
非自非他無因作。世間我苦自作．世間我苦
他作．世間我苦自他作．世間我苦非自非他
無因作。　諸比丘白佛。世尊是法根．法眼．法依。
如是廣說。次第如上三經。
^pb^n170如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
若無五欲娛樂。是則見法般涅槃。若離惡不
善法。有覺．有觀。離生喜樂。入初禪。乃至第四
^pb禪。是第一義般涅槃。　諸比丘白佛。世尊是法
根．法眼．法依。如是廣說。次第如上三經。
^n171如是我聞。　一時。佛住舍衛國祇樹給孤獨園。
　爾時。世尊告諸比丘。何所有故。何所起。何所
繫著。何所見我。令諸眾生作如是見．如是說。
^pb若麤四大色斷壞．無所有。是名我正斷。若復
我欲界斷壞．死後無所有。是名我正斷。若復
我色界死後斷壞．無所有。是名我正斷。若得
空入處．識入處．無所有入處．非想非非想入
處。我死後斷壞．無所有。是名我正斷。　諸比丘
^pb白佛。世尊是法根．法眼．法依。如是廣說。次第
如上三經。
^n172如是我聞。　一時。佛住舍衛國祇樹給孤獨園。
　爾時。世尊告諸比丘。若法無常者當斷。斷彼
法已。以義饒益。長夜安樂。何法無常。色無常。

^pb受．想．行．識無常。　佛說此經已。諸比丘聞佛所
說。歡喜奉行。
^n173如是我聞。　一時。佛住舍衛國祇樹給孤獨園。
　爾時。世尊告諸比丘。若過去無常法當斷。斷
彼法已。以義饒益。長夜安樂。云何過去無常
^pb法。過去色是無常法。過去欲是無常法。彼法
當斷。斷彼法已。以義饒益。長夜安樂。受．想．行．
識亦復如是。　佛說此經已。諸比丘聞佛所說。
歡喜奉行。如是未來．現在．過去．現在未來．現
在過去．未來過去．未來現在。
^pb^n174如是我聞。　一時。佛住舍衛國祇樹給孤獨園。
　爾時。世尊告諸比丘。為斷無常法故。當求大
師。云何是無常法。謂色是無常法。為斷彼法。
當求大師。受．想．行．識亦復如是。　佛說是經已。

^pb諸比丘聞佛所說。歡喜奉行。如是過去．未來．
現在．過去未來現在。當求大師。八種經如是。
種種教隨順．安．廣安．周普安．導．廣導．究竟導．
說．廣說．隨順說．第二伴．真知識．同意．愍．悲．崇
義．崇安慰．樂．崇觸．崇安隱．欲．精進．方便．廣方
^pb便．堪能方便．堅固．強健．勇猛身心．勇猛難伏．
攝受常學．不放逸修．思惟．念．覺．知．明．慧．辯．思
量．梵行．如意．念處．正懃．根．力．覺．道．止．觀．念身．
正憶念。一一八經亦如上說。如斷義。如是知
義．盡義．吐義．止義．捨義亦如是。
^pb^n175如是我聞。　一時。佛住舍衛國祇樹給孤獨園。
　爾時。世尊告諸比丘。猶如有人火燒頭衣。當
云何救。　比丘白佛言。世尊。當起增上欲。慇懃
方便時救令滅。　佛告比丘。頭衣燒然尚可暫
^pb忘。無常盛火應盡除斷滅。為斷無常火故。勤
求大師。斷何等無常故勤求大師。謂斷色無
常故勤求大師。斷受．想．行．識無常故勤求大
師。　佛說此經已。諸比丘聞佛所說。歡喜奉行。
如斷無常。如是過去無常．未來無常．現在無
^pb常．過去未來無常．過去現在無常．未來現在
無常．過去未來現在無常。如是八種救頭然
譬經如上廣說。如求大師。如是求種種教．隨
順教。如上廣說。如斷義。如是知義．盡義．吐義．
止義．捨義．滅義．沒義亦復如是。
^pb^n176如是我聞。　一時。佛住舍衛國祇樹給孤獨園。
　爾時。世尊告諸比丘。為斷無常故。當隨修內
身身觀住。何等法無常。謂色無常。為斷彼故。
當隨修內身身觀住。如是受．想．行．識無常。為
斷彼故。當隨修內身身觀住。　佛說此經已。諸
^pb比丘聞佛所說。歡喜奉行。如無常。如是過去
色無常。未來色．現在色．過去未來色．過去現
在色．未來現在色．過去未來現在色無常。斷
彼故。當隨修身身觀住。受．想．行．識亦復如是。
　如隨修內身身觀住八種。如是外身身觀．內
^pb外身身觀．內受受觀．外受受觀．內外受受觀．
內心心觀．外心心觀．內外心心觀．內法法觀．
外法法觀．內外法法觀住。一一八經亦如上
說。　如斷無常義。修四念處。如是知義．盡義．吐
義．止義．捨義．滅義．沒義故。隨修四念處。亦如
^pb上說。
^n177如是我聞。　一時。佛住舍衛國祇樹給孤獨園。
　爾時。世尊告諸比丘。猶如有人火燒頭衣。當
云何救。　比丘白佛言。世尊。當起增上欲。慇懃
方便時救令滅。　佛告比丘。頭衣燒然尚可暫
^pb忘。無常盛火應盡斷。為斷無常火故。隨修內
身身觀住。云何為斷無常火故。隨修內身身
觀住。謂色無常。為斷彼故。隨修內身身觀住。
受．想．行．識無常。為斷彼故。隨修內身身觀住。
廣說。乃至。佛說此經已。諸比丘聞佛所說。歡
^pb喜奉行。如無常。如是過去無常．未來無常．現
在無常．過去未來無常．過去現在無常．未來
現在無常．過去未來現在無常。如內身身觀
住八經。如是外身身觀八經．內外身身觀八
經如上說。　如身念處二十四經。如是受念處．
^pb心念處．法念處二十四經如上說。　如當斷無
常九十六經。如是當知．當吐．當盡．當止．當捨．
當滅．當沒。一一九十六經亦如上說。
^n178如是我聞。　一時。佛住舍衛國祇樹給孤獨園。
　
^pb爾時。世尊告諸比丘。猶如有人火燒頭衣。當
云何救。　比丘白佛言。世尊。起增上欲。慇懃方
便時救令滅。　佛告比丘。頭衣燒然尚可暫忘。
無常盛火應盡斷。為斷無常火故。已生惡不
善法當斷。起欲．精勤．攝心令增長。斷何等無
^pb常法故。已生惡不善法為斷故。起欲．方便．攝
心增進。謂色無常故。受．想．行．識無常當斷故。
已生惡不善法令斷。起欲．方便．攝心增進。廣
說。乃至。　佛說此經已。諸比丘聞佛所說。歡喜
奉行。如無常經。如是過去無常．未來無常．現
^pb在無常．過去未來無常．過去現在無常．未來
現在無常．過去未來現在無常八經。亦如上
說。如已生惡不善法當斷故。如是未生惡不
善法令不生．未生善法令生．已生善法令增
廣
^pb故。起欲．方便．攝心增進八經。亦如上說。如當
斷無常三十二經。如是當知．當吐．當盡．當止．
當捨．當滅．當沒。一一三十二經廣說如上。
^n179如是我聞。　一時。佛住舍衛國祇樹給孤獨園。
　爾時。世尊告諸比丘。猶如有人火燒頭衣。當
^pb云何救。　比丘白佛言。世尊。當起增上欲。慇懃
方便時救令滅。　佛告比丘。頭衣燒燃尚可暫
忘。無常盛火當盡斷。為斷無常火故。當修欲
定斷行成就如意足。當斷何等法無常。謂當
斷色無常。當斷受．想．行．識無常故。修欲定斷
^pb行成就如意足。如經廣說。乃至。　佛說此經已。
諸比丘聞佛所說。歡喜奉行。如無常。如是過
去無常．未來無常．現在無常．過去未來無常．
過去現在無常．未來現在無常．過去未來現
在無常八經。亦如上說。如修欲定。如是精進
定．意定．
^pb思惟定亦如是。如當斷三十二經。如是當知．
當吐．當盡．當止．當捨．當滅．當沒。一一三十二
經亦如上說。
^n180如是我聞。　一時。佛住舍衛國祇樹給孤獨園。
　爾時。世尊告諸比丘。猶如有人火燒頭衣。當
^pb云何救。　比丘白佛言。世尊。當起增上欲。慇懃
方便時救令滅。　佛告比丘。頭衣燒然尚可暫
忘。無常盛火當盡斷。為斷無常火故。當修信
根。斷何等無常法。謂當斷色無常。當斷受．想．
行．識無常故。修信根。如是廣說。乃至。　佛說此
^pb經已。諸比丘聞佛所說。歡喜奉行。如無常。如
是過去無常．未來無常．現在無常．過去未來
無常．過去現在無常．未來現在無常．過去未
來現在無常。亦如上說。如信根八經。如是修
精進根．念根．定根．慧根八經。亦如
^pb上說。如當斷四十經。如是當知．當吐．當盡．當
止．當捨．當滅．當沒。四十經亦如上說。
^n181如是我聞。　一時。佛住舍衛國祇樹給孤獨園。
　爾時。世尊告諸比丘。猶如有人火燒頭衣。當
云何救。　比丘白佛言。世尊。當起增上欲。慇懃
^pb方便時救令滅。　佛告比丘。頭衣燒然尚可暫
忘。無常盛火當盡斷。為斷無常火故。當修信
力。斷何等無常故。當修信力。謂斷色無常故。
當修信力。斷受．想．行．識無常故。當修信力。如
是廣說。乃至。　佛說此經已。諸比丘聞佛所說。
^pb歡喜奉行。如無常。如是過去無常．未來無常．
現在無常．過去未來無常．過去現在無常．未
來現在無常．過去未來現在無常。八經亦如
上說。如信力。如是精進力．念力．定力．慧力。八
經亦如上說。
^pb如當斷四十經。如是當知．當吐．當盡．當止．當
捨．當滅．當沒。一一四十經亦如上說。
^n182如是我聞。　一時。佛住舍衛國祇樹給孤獨園。
　爾時。世尊告諸比丘。猶如有人火燒頭衣。當
云何救。　比丘白佛言。世尊。當起增上欲。慇懃
^pb方便時救令滅。　佛告比丘。頭衣燒然尚可暫
忘。無常盛火當盡斷。為斷無常火故。修念覺
分。斷何等法無常故。修念覺分。謂斷色無常。
修念覺分。當斷受．想．行．識無常。修念覺分。如
是廣說。乃至。　佛說此經已。諸比丘聞佛所說。
^pb歡喜奉行。如無常。如是過去無常．未來無常．
現在無常．過去未來無常．過去現在無常．未
來現在無常．過去未來現在無常八經如上
說。如念覺分八經。如是擇法覺分．精進覺分．
喜
^pb覺分．除覺分．捨覺分．定覺分。一一八經亦如
上說。如當斷五十六經。如是當知．當吐．當盡．
當止．當捨．當滅．當沒。一一五十六經如上說。
^n183如是我聞。　一時。佛住舍衛國祇樹給孤獨園。
　爾時。世尊告諸比丘。猶如有人火燒頭衣。當
^pb云何救。　比丘白佛言。世尊。當起增上欲。慇懃
方便時救令滅。　佛告比丘。頭衣燒然尚可暫
忘。無常盛火當盡斷。為斷無常火故。當修正
見。斷何等無常法火故。當修正見。斷色無常
故。當修正見。斷受．想．行．識無常故。當修正見。
^pb如是廣說。乃至。　佛說此經已。諸比丘聞佛所
說。歡喜奉行。如無常。如是過去無常。未來無
常。現在無常。過去未來無常．過去現在無常．
未來現在無常．過去未來現在無常。亦如上
說。如正見八
^pb經。如是正志．正語．正業．正命．正方便．正念．正
定。一一八經亦如上說。如當斷六十四經。如
是當知．當吐．當盡．當止．當捨．當滅．當沒。一一
六十四經亦如上說。
^n184如是我聞。　一時。佛住舍衛國祇樹給孤獨園。
^pb　爾時。世尊告諸比丘。猶如有人火燒頭衣。當
云何救。　比丘白佛言。世尊。當起增上欲。慇懃
方便時救令滅。　佛告比丘。頭衣燒然尚可暫
忘。無常盛火當盡斷無餘。為斷無常火故。當
修苦習盡道。斷何等無常法故。當修苦習盡
^pb道。謂斷色無常故。當修苦習盡道。斷受．想．行．
識無常故。當修苦習盡道。如是廣說。乃至。　佛
說此經已。諸比丘聞佛所說。歡喜奉行。如無
常。如是過去無常．未來無常．現在無常．過去
未來無常．過去現在無常．未來現在無
^pb常．過去未來現在無常。亦如上說。如苦習盡
道八經。如是苦盡道．樂非盡道．樂盡道。一一
八經亦如上說。如當斷三十二經。如是當知．
當吐．當盡．當止．當捨．當滅．當沒。一一三十二
經亦如上說。
^pb^n185如是我聞。　一時。佛住舍衛國祇樹給孤獨園。
　爾時。世尊告諸比丘。猶如有人火燒頭衣。當
云何救。　比丘白佛言。世尊。當起增上欲。慇懃
方便時救令滅。　佛告比丘。頭衣燒然尚可暫
忘。無常盛火當盡斷無餘。為斷無常火故。當
^pb修無貪法句。斷何等法無常故。當修無貪法
句。謂當斷色無常故。修無貪法句。斷受．想．行．
識無常故。修無貪法句。如是廣說。乃至。　佛說
此經已。諸比丘聞佛所說。歡喜奉行。如無常。
如是過去無常．未來無常．現在無常．
^pb過去未來無常．過去現在無常．未來現在無
常．過去未來現在無常。亦如上說。如當修無
貪法句八經。如是無恚．無癡諸句正句法句。
一一八經如上說。如當斷二十四經。如是當
知．當吐．當盡．當止．當捨．當滅．當沒。一一二十
^pb四經亦如上說。
^n186如是我聞。　一時。佛住舍衛國祇樹給孤獨園。
　爾時。世尊告諸比丘。猶如有人火燒頭衣。當
云何救。　比丘白佛言。世尊。當起增上欲。慇懃
方便時救令滅。　佛告比丘。頭衣燒然尚可暫
^pb忘。無常盛火當盡斷。為斷無常火故。當修止。
斷何等法無常故。當修止。謂斷色無常故。當
修止。斷受．想．行．識無常故。當修止。如是廣說。
乃至。　佛說此經已。諸比丘聞佛所說。歡喜奉
行。如無常。如是過去無常．未來無常．現在無
常．
^pb過去未來無常．過去現在無常．未來現在無
常．過去未來現在無常。亦如上說。如修止八
經。如是修觀八經。亦如上說。如當斷十六經。
如是當知．當吐．當盡．當止．當捨．當滅．當沒。一
一十六經亦如上說。諸所有色。若過去．若未
^pb來．若現在。若內．若外。若麤．若細。若好．若醜。若
遠．若近。彼一切非我．非異我．不相在如實知。
受．想．行．識亦如是。多聞聖弟子如是正觀者。
於色生厭。受．想．行．識生厭。厭已不樂。不樂故
解脫。解脫知見。我生已盡。梵行已立。所作已
^pb作。自知不受後有。　佛說此經已。諸比丘聞佛
所說。歡喜奉行。如無常。如是動搖．旋轉．尪瘵．
破壞．飄疾．朽敗．危頓．不恒．不安．變易．惱苦．災
患．魔邪．魔勢．魔器。如沫．如泡．如芭蕉．如幻。微
劣．貪嗜．殺摽．刀
^pb劍．疾妒．相殘．損減．衰耗．繫縛．搥打．惡瘡．癰疽．
利刺．煩惱．讁．陰蓋．過患．處愁．慼．惡知識。苦．空．
非我．非我所。怨家連鎖。非義．非安慰。熱惱．無
蔭．無洲．無覆．無依．無護。生法．老法．病法．死法．
憂悲法．惱苦法．無力法．羸劣法．不可欲法．誘
^pb引法．將養法．有苦法．有殺法．有惱法．有熱法．
有相法．有吹法．有取法．深嶮法．難澀法．不正
法．兇暴法．有貪法．有恚法．有癡法．不住法．燒
然法．罣閡法．災法．集法．滅法．骨聚法．肉段法．
執炬法．火坑法。如毒蛇．如夢價借．如樹果．如
^pb屠牛者．如殺人者．如觸露．如淹水．如駛流．如
織縷．如輪沙水．如跳杖．如毒瓶．如毒身．如毒
華．如毒果．煩惱動。如是。比丘。乃至斷過去．未
來．現在無常。乃至滅沒。當修止觀。　斷何等法
過去．未來．現在無常。乃至滅沒。修止觀。謂
^pb斷色過去．未來．現在無常。乃至滅沒。故修止
觀。受．想．行．識亦復如是。　是故諸所有色。若過
去．若未來．若現在。若內．若外。若麤．若細。若好．
若醜。若遠．若近。彼一切非我．非異我．不相在
如實知。受．想．行．識亦復如是。　多聞聖弟子如
^pb是觀者。於色生厭。於受．想．行．識生厭。厭故不
樂。不樂故解脫。解脫知見。我生已盡。梵行已
立。所作已作。自知不受後有。　佛說此經已。諸
比丘聞佛所說。歡喜奉行。
^n187如是我聞。　一時。佛住舍衛國祇樹給孤獨園。
^pb　爾時。世尊告諸比丘。以成就一法故。不復堪
任知色無常。知受．想．行．識無常。何等為一法
成就。謂貪欲一法成就。不堪能知色無常。知
受．想．行．識無常。何等一法成就。謂無貪欲成
就。無貪欲法者。堪能知色無常。堪能知受．想．

^pb行．識無常。　佛說此經已。諸比丘聞佛所說。歡
喜奉行。如成就不成就。如是知不知．親不親．
明不明．識不識．察不察．量不量．覆不覆．種不
種．掩不掩．映翳不翳亦如是。　如是知。如是識
解。受．求．辯．獨證。亦復如是。　如貪。如是恚．癡．瞋．
^pb恨．呰．執．嫉．慳．幻．諂．無慚．無愧．慢．慢慢．增慢．我
慢．增上慢．邪慢．卑慢．憍慢．放逸．矜高．曲為相
規．利誘．利惡．欲多．欲常．欲不敬．惡口．惡知識．
不忍貪．嗜不貪．惡貪。身見．邊見．邪見．見取．戒
取．欲愛．瞋恚．睡眠．掉悔．疑．惛悴．蹁躚．贔屓懶．亂
^pb想．不正憶．身濁．不直．不軟．不異．欲覺．恚覺．害
覺．親覺．國土覺．輕易覺．愛他家覺．愁憂惱苦。
於此等一一法。乃至映翳。不堪任滅色作證。
　何等為一法。所謂惱苦。以惱苦映翳故。不堪
^pb任於色滅盡作證。不堪任於受．想．行．識滅盡
作證。一法不映翳故。堪任於色滅盡作證。堪
任於受．想．行．識滅盡作證。　何等一法。謂惱苦。
此一法不映翳故。堪任於色滅盡作證。堪任
於受．想．行．識滅盡作證。　佛說此經已。諸比丘
^pb聞佛所說。歡喜奉行。雜阿含經卷第七
^juan8^pb



雜阿含經卷第八
　　　　宋天竺三藏求那跋陀羅譯
^pb^n188如是我聞。　一時。佛住舍衛國祇樹給孤獨園。
　爾時。世尊告諸比丘。當正觀察眼無常。如是
觀者。是名正見。正觀故生厭。生厭故離喜．離
貪。離喜．貪故。我說心正解脫。如是耳．鼻．舌．身．
意。離喜．離貪。離喜．貪故。比丘。我說心正解脫。
^pb心正解脫者。能自記說。我生已盡。梵行已立。
所作已作。自知不受後有。　佛說此經已。諸比
丘聞佛所說。歡喜奉行。如無常。如是苦．空．非
我。亦如是說。
^n189如是我聞。　一時。佛住舍衛國祇樹給孤獨園。
　爾時。世尊告諸比丘。於眼當正思惟．觀察無
常。所以者何。於眼正思惟．觀察無常故。於眼
^pb欲貪斷。欲貪斷故。我說心正解脫。耳．鼻．舌．身．
意。正思惟．觀察故。欲貪斷。欲貪斷者。我說心
正解脫。如是。比丘。心正解脫者。能自記說。我
生已盡。梵行已立。所作已作。自知不受後有。
　佛說此經已。諸比丘聞佛所說。歡喜奉行。
^pb^n190如是我聞。　一時。佛住舍衛國祇樹給孤獨園。
　爾時。世尊告諸比丘。若於眼不識．不知．不斷．
不離欲者。不堪任正盡苦。耳．鼻．舌．身．意亦復
如是。諸比丘。於眼若識．若知．若斷．若離欲者。
堪任正盡苦。於耳．鼻．舌．身．意。若識．若知．若斷．
^pb若離欲者。堪任正盡苦。　佛說此經已。諸比丘
聞佛所說。歡喜奉行。
^n191如是我聞。　一時。佛住舍衛國祇樹給孤獨園。
　爾時。世尊告諸比丘。於眼若不識．不知．不斷．
不離欲者。不堪任越生．老病．死苦。耳．鼻．舌．身．

^pb意。不識．不知．不斷．不離欲者。不堪任越生．老．
病．死苦。諸比丘。於色若識．若知．若斷．若離欲
者。堪任越生．老．病．死苦。於耳．鼻．舌．身．意。若識．
若知．若斷．若離欲。堪任越生．老．病．死苦。　佛說
此經已。諸比丘聞佛所說。歡喜奉行。
^pb^n192如是我聞。　一時。佛住舍衛國祇樹給孤獨園。
　爾時。世尊告諸比丘。若於眼不離欲。心不解
脫者。不堪任正盡苦。於耳．鼻．舌．身．意不離欲。
心不解脫者。不堪任正盡苦。諸比丘。若於眼
色離欲。心解脫者。彼堪任正盡苦。於耳．鼻．舌．
^pb身．意離欲。心解脫者。堪任正盡苦。　佛說此經
已。諸比丘聞佛所說。歡喜奉行。
^n193如是我聞。　一時。佛住舍衛國祇樹給孤獨園。
　爾時。世尊告諸比丘。若於眼．色不離欲。心不
解脫者。不堪任越生．老．病．死苦。於耳．鼻．舌．身．

^pb意不離欲心。不解脫者。不堪任越生．老．病．死
苦。諸比丘。若於眼．色離欲。心解脫者。堪任越
生．老．病．死苦。於耳．鼻．舌．身．意離欲。心解脫者。
堪任越生．老．病．死苦。　佛說此經已。諸比丘聞
佛所說。歡喜奉行。
^pb^n194如是我聞。　一時。佛住舍衛國祇樹給孤獨園。
　爾時。世尊告諸比丘。若於眼生喜者。則於苦
生喜。若於苦生喜者。我說彼不解脫於苦。於
耳．鼻．舌．身．意生喜者。則於苦生喜。於苦生喜
者。我說彼不解脫於苦。　諸比丘。若於眼不生
^pb喜者。則於苦不生喜。於苦不生喜者。我說彼
解脫於苦。於耳．鼻．舌．身．意不生喜者。則於苦
不生喜。於苦不生喜者。我說彼解脫於苦。　佛
說此經已。諸比丘聞佛所說。歡喜奉行。
^n195如是我聞。　一時。佛住舍衛國祇樹給孤獨園。
　
^pb爾時。世尊告諸比丘。一切無常。云何一切無
常。謂眼無常。若色．眼識．眼觸。若眼觸因緣生
受。苦覺．樂覺．不苦不樂覺。彼亦無常。耳．鼻．舌．
身．意亦復如是。多聞聖弟子如是觀者。於眼
生厭。若色．眼識．眼觸．眼觸因緣生受。苦覺．樂
^pb覺．不苦不樂覺。於彼生厭。耳．鼻．舌．身．意。聲．香．
味．觸．法．意識．意觸。意觸因緣生受。苦覺．樂覺．
不苦不樂覺。彼亦生厭。厭故不樂。不樂故解
脫。解脫知見。我生已盡。梵行已立。所作已作。
自知不受後有。　佛說此經已。諸比丘聞佛所
^pb說。歡喜奉行。如無常經。如是苦．空．無我。亦如
是說。
^n196如是我聞。　一時。佛住舍衛國祇樹給孤獨園。
　爾時。世尊告諸比丘。一切無常。云何一切。謂
眼無常。若色．眼識．眼觸．眼觸因緣生受。若苦．

^pb若樂．不苦不樂。彼亦無常。如是耳．鼻．舌．身．意
識。若法．意識．意觸．意觸因緣生受。若苦．若樂．
不苦不樂。彼亦無常。多聞聖弟子如是觀者。
於眼解脫。若色．眼識．眼觸．眼觸因緣生受。若
苦．若樂．不苦不樂。彼亦解脫。如是耳．鼻．舌．身．
^pb意．法．意識．意觸．意觸因緣生受。若苦．若樂．不
苦不樂。彼亦解脫。我說彼生．老．病．死．憂．悲．惱
苦。　佛說此經已。諸比丘聞佛所說。歡喜奉行。
如說一切無常。如是一切苦．一切空．一切非
我．一切虛業法．一切破壞法．一切生法．一切
^pb老法．一切病法．一切死法．一切愁憂法．一切
煩惱法．一切集法．一切滅法．一切知法．一切
識法．一切斷法．一切覺法．一切作證．一切魔．
一切魔勢．一切魔器．一切然．一切熾然．一切
燒。皆如上二經廣說。
^pb^n197如是我聞。　一時。佛住迦闍尸利沙支提。與千
比丘俱。皆是舊縈髮婆羅門。　爾時。世尊為千
比丘作三種示現教化。云何為三。神足變化
示現．他心示現．教誡示現。　神足示現者。世尊
隨其所應。而示現入禪定正受。陵虛至東方。
^pb作四威儀。行．住．坐．臥。入火三昧。出種種火光。
青．黃．赤．白．紅．頗梨色。水火俱現．或身下出火。
身上出水。身上出火。身下出水。周圓四方亦
復如是。爾時。世尊作種種神變已。於眾中坐。
是名神足示現。　他心示現者。如彼心．如彼意．
^pb如彼識。彼應作如是念．不應作如是念．彼應
作如是捨．彼應作如是身證住。是名他心示
現。　教誡示現者。如世尊說。諸比丘。一切燒然。
云何一切燒然。謂眼燒然。若色．眼識．眼觸．眼
觸因緣生受。若苦．若樂．不苦不樂。彼亦燒然。

^pb如是耳．鼻．舌．身．意燒然。若法．意識．意觸．意觸
因緣生受。若苦．若樂．不苦不樂。彼亦燒然。以
何燒然。貪火燒然．恚火燒然．癡火燒然。生．老．
病．死．憂．悲．惱苦火燒然。　爾時。千比丘聞佛所
說。不起諸漏。心得解脫。佛說此經已。諸比丘
^pb聞佛所說。歡喜奉行。
^n198如是我聞。　一時。佛住王舍城耆闍崛山。　爾時。
尊者羅睺往詣佛所。稽首佛足。退住一面。白
佛言。世尊。云何知．云何見我內識身及外一
切相。令我．我所．我慢使繫著不生。　爾時。世尊
^pb告羅睺。善哉。羅睺。能問如來甚深之義。　佛告
羅睺。眼若過去．若未來．若現在。若內．若外。若
麤．若細。若好．若醜。若遠．若近。彼一切非我．非
異我．不相在如實知。耳．鼻．舌．身．意亦復如是。
　羅睺。作如是知．如是見我此識
^pb身及外一切相。令我．我所．我慢使繫著不生。
羅睺。如是我．我所．我慢使繫著不生者。羅睺。
是名斷愛濁見。正無間等。究竟苦邊。　佛說此
經已。尊者羅睺聞佛所說。歡喜奉行。如內入
處。如是外入處。色．聲．香．味．觸．法。眼識。耳．鼻．舌．
^pb身．意識。眼觸。耳．鼻．舌．身．意觸。眼觸生受。耳．鼻．
舌．身．意觸生受。眼觸生想。耳．鼻．舌．身．意觸生
想。眼觸生思。耳．鼻．舌．身．意觸生思。眼觸生愛。
耳．鼻．舌．身．意觸生愛。亦如上說。
^n199如是我聞。　一時。佛住王舍城迦蘭陀竹園。　爾
^pb時。世尊告羅睺。云何知．云何見。於此識身及
外一切相。無有我．我所．我慢使繫著。　羅睺白
佛言。世尊是法根．法眼．法依。善哉。世尊。當為
諸比丘廣說此義。諸比丘聞已。當受奉行。　佛
告羅睺。善哉。諦聽。當為汝說。諸所有
^pb眼。若過去．若未來．若現在。若內．若外。若麤．若
細。若好．若醜。若遠．若近。彼一切非我．非異我．
不相在如實正觀。羅睺。耳．鼻．舌．身意亦復如
是。　羅睺。如是知．如是見我此識身及外一切
相。我．我所．我慢使繫著不生。羅睺。如是比丘
^pb越於二。離諸相。寂滅解脫。羅睺。如是比丘斷
諸愛欲。轉去諸結。究竟苦邊。　佛說此經已。羅
睺聞佛所說。歡喜奉行。如內入。如是外入。乃
至意觸因緣生受。亦如是廣說。
^n200如是我聞。　一時。佛住舍衛國祇樹給孤獨園。
^pb　爾時。尊者羅睺往詣佛所。稽首佛足。退坐一
面。白佛言。善哉。世尊。為我說法。我聞法已。獨
一靜處。專精思惟。不放逸住。獨一靜處。專精
思惟。不放逸住已。如是思惟。所以族姓子
^pb剃除鬚髮。正信．非家．出家學道。修持梵行。見
法自知作證。我生已盡。梵行已立。所作已作。
自知不受後有。　爾時。世尊觀察羅睺心解脫
慧未熟。未堪任受增上法。問羅睺言。汝以授
人五受陰未。　羅睺白佛。未也。世尊。　佛告羅睺。
^pb汝當為人演說五受陰。　爾時。羅睺受佛教已。
於異時為人演說五受陰。說已。還詣佛所。稽
首佛足。退住一面。白佛言。世尊。我已為人說
五受陰。唯願世尊為我說法。我聞法已。獨一
靜處。專精思惟。不放逸住。乃至自知不受後
^pb有。　爾時。世尊復觀察羅睺心解脫智未熟。不
堪任受增上法。問羅睺言。汝為人說六入處
未。　羅睺白佛。未也。世尊。　佛告羅睺。汝當為人
演說六入處。　爾時。羅睺於異時為人演說六
入處。說六入處
^pb已。來詣佛所。稽首禮足。退住一面。白佛言。世
尊。我已為人演說六入處。唯願世尊為我說
法。我聞法已。當獨一靜處。專精思惟。不放逸
住。乃至自知不受後有。　爾時。世尊觀察羅睺
心解脫智未熟。不堪任受增上法。問羅睺言。
^pb汝已為人說尼陀那法未。　羅睺白佛言。未也。
世尊。　佛告羅睺。汝當為人演說尼陀那法。　爾
時。羅睺於異時為人廣說尼陀那法已。來詣
佛所。稽首禮足。退住一面。白佛言。世尊。為我
說法。我聞法已。獨一靜處。專精思惟。不放逸
^pb住。乃至自知不受後有。　爾時。世尊復觀察羅
睺心解脫智未熟。廣說乃至告羅睺言。汝當
於上所說諸法。獨於一靜處。專精思惟。觀察
其義。　爾時。羅睺受佛教敕。如上所聞法．所說
法思惟稱量。觀察其
^pb義。作是念。此諸法一切皆順趣涅槃．流注涅
槃．後住涅槃。爾時。羅睺往詣佛所。稽首禮足。
退住一面。白佛言。世尊。我已於如上所聞法．
所說法獨一靜處。思惟稱量。觀察其義。知此
諸法皆順趣涅槃．流注涅槃．後住涅槃。　爾時。
^pb世尊觀察羅睺心解脫智熟。堪任受增上法。
告羅睺言。羅睺。一切無常。何等法無常。謂眼
無常。若色．眼識．眼觸。如上無常廣說。　爾時。羅
睺聞佛所說。歡喜隨喜。禮佛而退。爾時。羅睺
受佛教已。獨一靜處。專精思惟。不放逸住。所
^pb以族姓子剃除鬚髮。著袈裟衣。正信．非家．出
家學道。純修梵行。乃至見法自知作證。我生
已盡。梵行已立。所作已作。自知不受後有。成
阿羅漢。心善解脫。佛說此經已。羅睺聞佛所
說。歡喜奉行。
^pb^n201如是我聞。　一時。佛住舍衛國祇樹給孤獨園。
　時。有異比丘來詣佛所。稽首佛足。退住一面。
白佛言。世尊。云何知．云何見次第疾得漏盡。
　爾時。世尊告彼比丘。當正觀無常。何等法無
常。謂眼無常。若色．眼識．眼觸．眼觸因緣生受。
^pb若苦．若樂．不苦不樂。當觀無常。耳．鼻．舌．身．意
當觀無常。若法．意識．意觸．意觸因緣生受。若
苦．若樂．不苦不樂。彼亦無常。比丘。如是知．如
是見次第盡有漏。時。彼比丘聞佛所說。歡喜
作禮而去。如是比丘所說經。若差別者。云何
^pb知．云何見次第盡一切結。斷一切縛．斷一切
使．斷一切上煩惱．斷一切結．斷諸流．斷諸軛．
斷諸取．斷諸觸．斷諸蓋．斷諸纏．斷諸垢．斷諸
愛．斷諸意．斷邪見生正見．斷無明生明。比丘。
如是觀
^pb眼無常。乃至如是知．如是見次第無明斷。明
生。　時。彼比丘聞佛所說歡喜。歡喜已。作禮而
去。
^n202如是我聞。　一時。佛住舍衛國祇樹給孤獨園。
　時。有異比丘往詣佛所。稽首佛足。白佛言。世
^pb尊。云何知．云何見次第我見斷。無我見生。　佛
告彼比丘。於眼正觀無常。若色．眼識．眼觸．眼
觸因緣生受。若苦．若樂．不苦不樂。彼亦正觀
無我。如是乃至意觸因緣生受。若苦．若樂．不
苦不樂。彼亦正觀無我。比丘。如是知．如是見
^pb次第我見斷。無我見生。　時。彼比丘聞佛所說
歡喜。歡喜已。作禮而去。
^n203如是我聞。　一時。佛住毘舍離耆婆拘摩羅藥
師菴羅園。　爾時。世尊告諸比丘。若有比丘能
斷一法者。則得正智。能自記說。我生已盡。梵
^pb行已立。所作已作。自知不受後有。諸比丘白
佛言。世尊是法根．法眼．法依。唯願演說。諸比
丘聞已。當受奉行。　佛告諸比丘。諦聽。善思。當
為汝說。諸比丘。云何一法斷故。乃至不受後
有。所謂無明。離欲明生。得正智。能自記說。我
^pb生已盡。梵行已立。所作已作。自知不受後有。
　時。有異比丘從坐起。整衣服。偏袒右肩。為佛
作禮。右膝著地。合掌白佛言。世尊。云何知．云
何見無明。離欲明生。　佛告比丘。當正觀察眼
無常。若色．眼識．眼觸．眼觸因緣生受。若苦．若
^pb樂．不苦不樂。彼亦正觀無常。耳．鼻．舌．身．意亦
復如是。比丘。如是知．如是見無明。離欲明生。
　佛說此經已。諸比丘聞佛所說。歡喜奉行。
^n204如是我聞。　一時。佛住毘舍離耆婆拘摩羅藥
師菴羅園。　爾時。世尊告尊者阿難。於眼當如
^pb實知．如實見。若眼．眼色．眼識．眼觸．眼觸因緣
生受。若苦．若樂．不苦不樂。彼亦如實知．如實
見。耳．鼻．舌．身．意亦復如是。彼如實知．如實見
已。於眼生厭。若色．眼識．眼觸．眼觸因緣生受。
若苦．若樂．不苦不樂。彼亦生厭。耳．鼻．舌．身．意
^pb亦復如是。厭已不樂。不樂已解脫。解脫知見。
我生已盡。梵行已立。所作已作。自知不受後
有。　佛說此經已。諸比丘聞佛所說。歡喜奉行。
^n205如是我聞。　一時。佛住毘舍離耆婆拘摩羅藥
師菴羅園。　爾時。世尊說一切優陀那偈已。告
^pb尊者阿難。眼無常．苦．變易．異分法。若色．眼識．
眼觸．眼觸因緣生受。若苦．若樂．不苦不樂。彼
亦無常苦．變易．異分法。耳．鼻．舌．身．意亦復如
是。多聞聖弟子如是觀者。於眼得解脫。若色．
眼識．眼觸．眼觸因緣生受。彼亦解脫。耳．鼻．舌．

^pb身．意法．意識．意觸．意觸因緣生受。若苦．若樂．
不苦不樂。彼解脫。我說彼解脫生．老．病．死．憂．
悲．惱苦。　佛說此經已。尊者阿難聞佛所說。歡
喜奉行。
^n206如是我聞。　一時。佛住毘舍離城耆婆拘摩羅
^pb藥師菴羅園。　爾時。世尊告諸比丘。當勤方便
禪思。內寂其心。所以者何。比丘。方便禪思。內
寂其心。如是如實知顯現。於何如實知顯現。
於眼如實知顯現。若色．眼識．眼觸．眼觸因緣
生受。若苦．若樂．不苦不樂。彼亦如實知顯現。
^pb耳．鼻．舌．身．意亦復如是。此諸法無常有為。亦
如是如實知顯現。　佛說此經已。諸比丘聞佛
所說。歡喜奉行。
^n207如是我聞。　一時。佛住毘舍離耆婆拘摩羅藥
師菴羅園。　爾時。世尊告諸比丘。當修無量三
^pb摩提。精勤繫念。所以者何。修無量三摩提。精
勤繫念已。則如實顯現。於何如實顯現。於眼
如實顯現。如是廣說。乃至此諸法無常有為。
此如實顯現。　佛說此經已。諸比丘聞佛所說。
歡喜奉行。
^pb^n208如是我聞。　一時。佛住毘舍離耆婆拘摩羅藥
師菴羅園。　爾時。世尊告諸比丘。過去．未來眼
無常。況現在眼。多聞聖弟子如是觀者。不顧
過去眼。不欣未來眼。於現在眼厭．不樂．離欲．
向厭。耳．鼻．舌．身．意亦復如是。　佛說此經已。諸
^pb比丘聞佛所說。歡喜奉行。如無常。苦．空．無我。
亦如是說。如內入處四經。如是外入處。色．聲．
香．味．觸．法四經．內外入處四經。亦如是說。
^n209如是我聞。　一時。佛住毘舍離耆婆拘摩羅藥
^pb師菴羅園。　爾時。世尊告諸比丘。有六觸入處。
云何為六。眼觸入處。耳．鼻．舌．身．意觸入處。沙
門．婆羅門於此六觸入處集．滅．味．患．離不如
實知。當知是沙門．婆羅門去我法．律遠。如虛
空與地。　時。有異比丘從坐起。整衣服。為佛作
^pb禮。合掌白佛言。我具足如實知此六觸入處
集．滅．味．患．離。　佛告比丘。我今問汝。汝隨問答
我。比丘。汝見眼觸入處是我．異我．相在不。　答
言。不也。世尊。　佛告比丘。善哉。善哉。於此眼觸
入處非我．非異我．不相在。如實知見者。不起
^pb諸漏．心不染著．心得解脫。是名初觸入處已
斷．已知。斷其根本。如截多羅樹頭。於未來法
永不復起。所謂眼識及色。汝見耳．鼻．舌．身．意
觸入處是我．異我．相在不。　答言。不也。世尊。　佛
告比丘。善哉。善哉。於耳．鼻．舌．身．意觸入處非
^pb我．非異我．不相在。作如是如實知見者。不起
諸漏．心不染著。以得解脫。是名比丘六觸入
處已斷．已知。斷其根本。如截多羅樹頭。於未
來世欲不復生。謂意識法。　佛說此經已。諸比
丘聞佛所說。歡喜奉行。
^pb^n210如是我聞。　一時。佛住毘舍離耆婆拘摩羅藥
師菴羅園。　爾時。世尊告諸比丘。莫樂莫苦。所
以者何。有六觸入處地獄。眾生生彼地獄中
者。眼所見不可愛色．不見可愛色。見不可念
色．不見可念色。見不善色．不見善色。以是因
^pb緣故。一向受憂苦。耳聲．鼻香．舌味．身觸．意識
法。見不可愛．不見可愛。見不可念．不見可念。
見不善法．不見善法。以是因緣故。長受憂苦。
　諸比丘。有六觸入處。其有眾生生彼處者。眼
見可愛．不見不可愛。見可念色．非不可念色。

^pb見善色．非不善色。以是因緣故。一向長受喜
樂。耳聲．鼻香．舌味．身觸．意所識法。可愛非不
可愛．可念非不可念．見善非不善。　佛說此經
已。諸比丘聞佛所說。歡喜奉行。
^n211如是我聞。　一時。佛住毘舍離耆婆拘摩羅藥
^pb師菴羅園。　爾時。世尊告諸比丘。我昔未成正
覺時。獨一靜處。禪思思惟。自心多向何處觀
察。自心多逐過去五欲功德。少逐現在五欲
功德。逐未來世轉復微少。我觀多逐過去五
欲心已。極生方便。精勤自護。不復令隨過去
^pb五欲功德。　我以是精勤自護故。漸漸近阿耨
多羅三藐三菩提。汝等諸比丘亦復多逐過
去五欲功德。現在．未來亦復微少。汝今亦當
以心多逐過去五欲功德故。增加自護。亦當
不久得盡諸漏。無漏心解脫．慧解脫。現法自
^pb知作證。我生已盡。梵行已立。所作已作。自知
不受後有。　所以者何。眼見色因緣生內受。若
苦．若樂．不苦不樂。耳．鼻．舌．身．意法因緣生內
受。若苦．若樂．不苦不樂。是故。比丘。於彼入處
當覺知。若眼滅。色想則離。耳．鼻．舌．身．意滅。法
^pb想則離。　佛說當覺六入處。言已。入室坐禪。時。
有眾多比丘。世尊去後。作此論議。世尊為我
等略說法要。不廣分別。而入室坐禪。世尊說
言。當覺六入處。若彼眼滅。色想則離。耳．鼻．舌．
身．意滅。法想則離。我等今日於世尊略說法
^pb中猶故不解。今此眾中。誰有慧力。能為我等
於世尊略說法中。廣為我等演說其義。　復作
是念。唯有尊者阿難。常侍世尊。常為大師之
所讚歎。聰慧梵行。唯有尊者阿難堪能為我
等於世尊略說法中演說其義。我等今日皆
^pb共往詣尊者阿難所。問其要義。如阿難所說。
悉當奉持。　爾時。眾多比丘往詣尊者阿難所。
共相問訊已。於一面坐。白尊者阿難言。尊者。
當知世尊為我等略說法要。如上所說。具問
阿難。當為我等廣說其義。　尊者阿難語諸比
^pb丘。諦聽。善思。於世尊略說法中。當為汝等廣
說其義。世尊略說者。即是滅六入處。有餘當
說故。言眼處滅。色想則離。耳．鼻．舌．身．意入處
滅。法想則離。世尊略說此法已。入室坐禪。我
今已為汝等分別說義。　尊者阿難說此義已。
^pb諸比丘聞其所說。歡喜奉行。
^n212如是我聞。　一時。佛住舍衛國祇樹給孤獨園。
　爾時。世尊告諸比丘。我不為一切比丘說不
放逸行。亦非不為一切比丘說不放逸行。　不
向何等像類比丘說不放逸行。若比丘得阿
^pb羅漢。盡諸有漏。離諸重擔。逮得己利。盡諸有
結。心正解脫。如是像類比丘。我不為說不放
逸行。所以者何。彼諸比丘已作不放逸故。不
復堪能作放逸事。我今見彼諸尊者得不放
逸果。是故不為彼說不放逸行。　為何等像類
^pb比丘說不放逸行。若諸比丘在學地者。未得
心意增上安隱。向涅槃住。如是像類比丘。我
為其說不放逸行。所以者何。以彼比丘習學
諸根。心樂隨順資生之具。親近善友。不久當
得盡諸有漏。無漏心解脫．慧解脫。現法自知
^pb作證。我生已盡。梵行已立。所作已作。自知不
受後有。所以者何。彼眼識所可愛樂．染著之
色。彼比丘見已。不喜．不讚歎．不染．不繫著住。
以不喜．不讚歎．不染．不著住故。專精勝進。身
心止息。心安極住不忘。常定一心。無量法喜。
但
^pb逮得第一三昧正受。終不退滅隨於眼色。於
耳．鼻．舌．身．意識法亦復如是。　佛說此經已。諸
比丘聞佛所說。歡喜奉行。
^n213如是我聞。　一時。佛住舍衛國祇樹給孤獨園。
　爾時。世尊告諸比丘。當為汝等演說二法。諦
^pb聽。善思。何等為二。眼．色為二。耳聲．鼻香．舌味．
身觸．意法為二．是名二法。　若有沙門．婆羅門
作如是說。是非二者。沙門瞿曇所說二法。此
非為二。彼自以意說二法者。但有言說。聞已
不知。增其疑惑。以非其境界故。　所以者何。緣
^pb眼．色。眼識生。三事和合。緣觸觸生受。若苦．若
樂．不苦不樂。若於此受集．受滅．受味．受患．受
離不如實知者。種貪欲身觸．種瞋恚身觸．種
戒取身觸．種我見身觸。亦種殖增長諸惡不
善法。如是純大苦集皆從集生。如是耳．鼻．舌．

^pb身．意．法。緣生意識。三事和合觸。廣說如上。　復
次。眼緣色。生眼識。三事和合觸。觸緣受。若苦．
若樂．不苦不樂。於此諸受集．滅．味．患．離如是
知。如是知已。不種貪欲身觸．不種瞋恚身觸．
不種戒取身觸．不種我見身觸．不種諸惡不
^pb善法。如是諸惡不善法滅。純大苦聚滅。耳．鼻．
舌．身．意法亦復如是。　佛說此經已。諸比丘聞
佛所說。歡喜奉行。
^n214如是我聞。　一時。佛住舍衛國祇樹給孤獨園。
　爾時。世尊告諸比丘。有二因緣生識。何等為
^pb二。謂眼色．耳聲．鼻香．舌味．身觸．意法。如是廣
說。乃至非其境界故。所以者何。眼．色因緣生
眼識。彼無常．有為．心緣生。色若眼．識。無常．有
為．心緣生。此三法和合觸。觸已受。受已思。思
已想。此等諸法無常．有為．心緣生。所謂觸．想．

^pb思。耳．鼻．舌．身．意亦復如是。佛說此經已。諸比
丘聞佛所說。歡喜奉行。
^n215如是我聞。　一時。佛住舍衛國祇樹給孤獨園。
　爾時。尊者富留那比丘往詣佛所。稽首佛足。
退住一面。白佛言。世尊說現法．說滅熾然．說
^pb不待時．說正向．說即此見．說緣自覺。世尊。云
何為現法。乃至緣自覺。　佛告富留那。善哉。富
留那。能作此問。富留那。諦聽。善思。當為汝說。
富留那比丘。眼見色已覺知色．覺知色貪。我
此內有眼識色貪。我此內有眼識色貪如實
^pb知。富留那。若眼見色已覺知色．覺知色貪。我
此內有眼識色貪如實知者。是名現見法。云
何滅熾然。云何不待時。云何正向。云何即此
見。云何緣自覺。富留那比丘。眼見色已。覺知
色。不起色貪覺。我有內眼識色貪。不起色
^pb貪覺如實知。若富留那比丘。眼見色已。覺知
已。不起色貪覺。如實知色。不起色貪覺如實
知。是名滅熾然．不待時．正向．即此見．緣自覺。
耳．鼻．舌．身．意亦復如是。　佛說此經已。富留那
比丘聞佛所說。歡喜奉行。
^pb^n216如是我聞。　一時。佛在舍衛國祇樹給孤獨園。
　爾時。世尊告諸比丘。言大海者。愚夫所說。非
聖所說。此大小水耳。云何聖所說海。謂眼識
色已。愛念．深著。貪樂身．口．意業。是名為海。一
切世間阿修羅眾。乃至天．人。悉於其中貪樂
^pb沈沒。如狗肚藏。如亂草蘊。此世．他世絞結纏
鎖。亦復如是。耳識聲．鼻識香．舌識味．身識觸。
此世．他世絞結纏鎖。亦復如是。　佛說此經已。
諸比丘聞佛所說。歡喜奉行。如身．口．意業。如
是貪．恚．癡．老．病．死。亦如是說。
^pb如五根三經．六根三經。亦如是說。
^n217如是我聞。　一時。佛住舍衛國祇樹給孤獨園。
　爾時。世尊告諸比丘。所謂海者。世間愚夫所
說。非聖所說。海大小水耳。眼是人大海。彼色
為濤波。若能堪色濤波者。得度眼大海竟。於
^pb濤波迴澓諸水．惡蟲．羅剎女鬼。耳．鼻．舌．身．意
是人大海。聲．香．味．觸．法為濤波。若堪忍彼法
濤波。得度於意海竟。於濤波迴澓惡蟲．羅剎
女鬼。　爾時。世尊以偈頌曰。
大海巨濤波　惡蟲羅剎怖　難度而能度
^pb集離永無餘　能斷一切苦　不復受餘有
永之般涅槃　不復還放逸
佛說此經已。諸比丘聞佛所說。歡喜奉行。
^n218如是我聞。　一時。佛住舍衛國祇樹給孤獨園。
　爾時。世尊告諸比丘。我今當為汝等說苦集
^pb道跡．苦滅道跡。諦聽。善思。當為汝說。　云何苦
集道跡。緣眼．色。生眼識。三事和合觸。緣觸受。
緣受愛。緣愛取。緣取有。緣有生。緣生老．病．死．
憂．悲．惱苦集。如是。耳．鼻．舌．身．意亦復如是。是
名苦集道跡。　云何苦滅道跡。緣眼．色。生眼識。
^pb三事和合觸。觸滅則受滅。受滅則愛滅。愛滅
則取滅。取滅則有滅。有滅則生滅。生滅則老．
病．死．憂．悲．惱苦滅。如是純大苦聚滅。耳．鼻．舌．
身．意亦如是說。是名苦滅道跡。　佛說此經已。
諸比丘聞佛所說。歡喜奉行。
^pb^n219如是我聞。　一時。佛住舍衛國祇樹給孤獨園。
　爾時。世尊告諸比丘。我今當說涅槃道跡。云
何為涅槃道跡。謂觀察眼無常。若色．眼識．眼
觸因緣生受。內覺若苦．若樂．不苦不樂。彼亦
無常。耳．鼻．舌．身．意亦復如是。是名涅槃道跡。
　
^pb佛說此經已。諸比丘聞佛所說。歡喜奉行。
^n220如是我聞。　一時。佛住舍衛國祇樹給孤獨園。
　爾時。世尊告諸比丘。有似趣涅槃道跡。云何
為似趣涅槃道跡。觀察眼非我。若色．眼識．眼
觸因緣生受。若內覺若苦．若樂．不苦不樂。彼
^pb亦觀察無常。耳．鼻．舌．身．意亦復如是。是名似
趣涅槃道跡。　佛說此經已。諸比丘聞佛所說。
歡喜奉行。
^n221如是我聞。　一時。佛住舍衛國祇樹給孤獨園。
　爾時。世尊告諸比丘。有趣一切取道跡。云何
^pb為趣一切取道跡。緣眼．色。生眼識。三事和合
觸。觸緣受。受緣愛。愛緣取。取所取故。耳．鼻．舌．
身．意亦復如是。取所取故。是名趣一切取道
跡。　云何斷一切取道跡。緣眼．色。生眼識。三事
和合觸。觸滅則受滅。受滅則愛滅。愛滅則取
^pb滅。如是知耳．鼻．舌．身．意亦復如是。　佛說此經
已。諸比丘聞佛所說。歡喜奉行。
^n222如是我聞。　一時。佛住舍衛國祇樹給孤獨園。
　爾時。世尊告諸比丘。當知一切知法．一切識
法。諦聽。善思。當為汝說。　云何一切知法．一切
^pb識法。諸比丘。眼是知法．識法。若色．眼識．眼觸．
眼觸因緣生受。內覺若苦．若樂．不苦不樂。彼
一切是知法．識法。耳．鼻．舌．身．意亦復如是。　佛
說此經已。諸比丘聞佛所說。歡喜奉行。
^n223如是我聞。　一時。佛住舍衛國祇樹給孤獨園。
^pb　爾時。世尊告諸比丘。我不說一法不知．不識
而得究竟苦邊。云何不說一法不知．不識而
得究竟苦邊。謂不說於眼不知．不識而得究
竟苦邊。若色．眼識．眼觸．眼觸因緣生受。內覺
若苦．若樂．不苦不樂亦復不說。不知不見而
^pb得究竟苦邊。耳．鼻．舌．身．意亦復如是。　佛說此
經已。諸比丘聞佛所說。歡喜奉行。
^n224如是我聞。　一時。佛住舍衛國祇樹給孤獨園。
　爾時。世尊告諸比丘。一切欲法應當斷。云何
一切欲法應當斷。謂眼是一切欲法應當斷。
^pb若色．眼識．眼觸．眼觸因緣生受。內覺若苦．若
樂．不苦不樂。彼一切欲法應當斷。耳．鼻．舌．身．
意亦復如是。　佛說此經已。諸比丘聞佛所說。
歡喜奉行。
^n225如是我聞。　一時。佛住舍衛國祇樹給孤獨園。
^pb　爾時。世尊告諸比丘。我不說一法不知．不斷
而究竟苦邊。云何不說一法不知．不斷而究
竟苦邊。謂不說眼不知．不斷而究竟苦邊。若
色．眼識．眼觸．眼觸因緣生受。內覺若苦．若樂．
不苦不樂。彼一切不說不知．不斷而究竟苦
^pb邊。耳．鼻．舌．身．意亦復如是。佛說此經已。諸比
丘聞佛所說。歡喜奉行。
^n226如是我聞。　一時。佛住舍衛國祇樹給孤獨園。
　爾時。世尊告諸比丘。我今當說斷一切計。諦
聽。善思。當為汝說。　云何不計。謂不計我見色。
^pb不計眼我所。不計相屬。若色．眼識．眼觸．眼觸
因緣生受。內覺若苦．若樂．不苦不樂。彼亦不
計樂我．我所。不計樂．相樂。不計耳．鼻．舌．身．意
亦復如是。　如是不計者。於諸世間常無所取。
無所取故。無所著。無所著故。自覺涅槃。我生
^pb已盡。梵行已立。所作已作。自知不受後有。　佛
說此經已。諸比丘聞佛所說。歡喜奉行。如上
所說。眼等不計。一切事不計亦如是。
^n227如是我聞。　一時。佛住舍衛國祇樹給孤獨園。
　爾時。世尊告諸比丘。計者是病。計者是癰。計
^pb者是刺。如來以不計住故。離病．離癰．離刺。　是
故。比丘欲求不計住。離病．離癰．離刺者。彼比
丘莫計眼我．我所。莫計眼相屬。莫計色．眼識．
眼觸．眼觸因緣生受。內覺若苦．若樂．不苦不
樂。彼亦莫計是我．我所．相在。耳．鼻．舌．身．意亦
^pb復如是。　比丘。如是不計者。則無所取。無所取
故。無所著。無所著故。自覺涅槃。我生已盡。梵
行已立。所作已作。自知不受後有。　佛說此經
已。諸比丘聞佛所說。歡喜奉行。如眼等所說。
餘一一事亦如是。
^pb^n228如是我聞。　一時。佛住舍衛國祇樹給孤獨園。
　爾時。世尊告諸比丘。我今當說增長法．滅法。
云何增長法。謂緣眼．色．生眼識。三事和合觸。
觸緣受。廣說乃至純大苦聚集。是名增長法。
耳．鼻．舌．身．意亦復如是。是名增長法。　云何
^juan9^pb
^pb滅法。緣眼．色。生眼識。三事和合觸。觸滅則受
滅。廣說乃至純大苦聚滅。耳．鼻．舌．身．意亦復
如是。是名損減法。　佛說此經已。諸比丘聞佛
所說。歡喜奉行。如增長．損減。如是起法．處變
易法．集法．滅法。亦如上說。
^pb^n229如是我聞。　一時。佛住舍衛國祇樹給孤獨園。
　爾時。世尊告諸比丘。我今當說有漏．無漏法。
云何有漏法。謂眼色．眼識．眼觸．眼觸因緣生
受。內覺若苦．若樂．不苦不樂。耳．鼻．舌．身．意法．
意識．意觸．意觸因緣生受。內覺若苦．若樂．不
^pb苦不樂。世俗者。是名有漏法。　云何無漏法。謂
出世間意。若法．若意識．意觸．意觸因緣生受。
內覺若苦．若樂．不苦不樂。出世間者。是名無
漏法。　佛說此經已。諸比丘聞佛所說。歡喜奉
行。

雜阿含經卷第八

雜阿含經卷第九
　　　　宋天竺三藏求那跋陀羅譯
^pb^n230如是我聞。　一時。佛住舍衛國祇樹給孤獨園。
　時。有比丘名三彌離提。往詣佛所。稽首佛足。
退坐一面。白佛言。世尊。所謂世間者。云何名
世間。　佛告三彌離提。謂眼．色．眼識．眼觸．眼觸
因緣生受。內覺若苦．若樂．不苦不樂。耳．鼻．舌．
^pb身．意．法．意識．意觸．意觸因緣生受。內覺若苦．
若樂．不苦不樂。是名世間。所以者何。六入處
集則觸集。如是乃至純大苦聚集。　三彌離提。
若無彼眼．無色．無眼識．無眼觸．無眼觸因緣
生受。內覺若苦．若樂．不苦不樂。無耳．鼻．舌．身．
意．法．意識．意觸．意觸因緣生受。內覺若苦．若
樂．若不苦不樂者。則無世間。亦不施設世間。
所以者何。六入處滅則觸滅。如是乃至純大
^pb苦聚滅故。　佛說此經已。諸比丘聞佛所說。歡
喜奉行。如世間。如是眾生．如是魔。亦如是說。
^n231如是我聞。　一時。佛住舍衛國祇樹給孤獨園。
　時。有比丘名三彌離提。往詣佛所。稽首佛足。
退坐一面。白佛言。世尊。所謂世間者。云何名
^pb世間。　佛告三彌離提。危脆敗壞。是名世間。云
何危脆敗壞。三彌離提。眼是危脆敗壞法。若
色．眼識．眼觸．眼觸因緣生受。內覺若苦．若樂．
不苦不樂。彼一切亦是危脆敗壞。耳．鼻．舌．身．
意亦復如是。是說危脆敗壞法。名為世間。　佛
^pb說此經已。三彌離提比丘聞佛所說。歡喜奉
行。
^n232如是我聞。　一時。佛住舍衛國祇樹給孤獨園。
　時。有比丘名三彌離提。往詣佛所。稽首佛足。

^pb退坐一面。白佛言。世尊。所謂世間空。云何名
為世間空。　佛告三彌離提。眼空。常．恒．不變易
法空。我所空。所以者何。此性自爾。若色．眼識．
眼觸．眼觸因緣生受。若苦．若樂．不苦不樂。彼
亦空。常．恒．不變易法空。我所空。所以者何。此
^pb性自爾。耳．鼻．舌．身．意亦復如是。是名空世間。
　佛說此經已。三彌離提比丘聞佛所說。歡喜
奉行。
^n233如是我聞。　一時。佛住舍衛國祇樹給孤獨園。
　爾時。世尊告諸比丘。我今當說世間．世間集．
^pb世間滅．世間滅道跡。諦聽。善思。云何為世間。
謂六內入處。云何六。眼內入處。耳．鼻．舌．身．意
內入處。　云何世間集。謂當來有愛．喜．貪俱。彼
彼集著。　云何世間滅。謂當來有愛．喜．貪俱。彼
彼集著無餘斷。已捨．已吐．已盡．離欲．滅．止．沒。
　云何
^pb世間滅道跡。謂八聖道。正見．正志．正語．正業．
正命．正方便．正念．正定。　佛說此經已。諸比丘
聞佛所說。歡喜奉行。
^n234如是我聞。　一時。佛住舍衛國祇樹給孤獨園。
　爾時。世尊告諸比丘。我不說有人行到世界
^pb邊者。我亦不說不行到世界邊而究竟苦邊
者。如是說已。入室坐禪。　時。眾多比丘。世尊去
後。即共議言。世尊向者略說法言。我不說有
人行到世界邊者。我亦不說不行到世界邊
而得究竟苦邊者。如是說已。入室坐禪。我等
^pb今於世尊略說法中未解其義。是中諸尊。誰
有堪能於世尊略說法中。廣為我等說其義
者。　復作是言。唯有尊者阿難。聰慧總持。而常
給侍世尊左右。世尊讚歎多聞梵行。堪為我
等於世尊略說法中廣說其義。今當往詣尊
^pb者阿難所。請求令說。時。眾多比丘往詣尊者
阿難所。共相問訊已。於一面坐。具以上事廣
問阿難。爾時。阿難告諸比丘。諦聽。善思。今當
為說。若世間．世間名．世間覺．世間言辭．世間
語說。此等皆入世間數。諸尊。謂眼是世間．世
^pb間名．世間覺．世間言辭．世間語說。是等悉入
世間數。耳．鼻．舌．身．意亦復如是。多聞聖弟子
於六入處集．滅．味．患．離如實知。是名聖弟子
到世界邊．知世間．世間所重．度世間。　爾時。尊
者阿難復說偈言。
^pb非是遊步者　能到世界邊　不到世界邊
不能免眾苦　是故牟尼尊　名知世間者
能到世界邊　諸梵行已立　世界邊唯有
正智能諦了　覺慧達世間　故說度彼岸
如是。諸尊。向者世尊略說法已。入室坐禪。我
^pb今為汝分別廣說。　尊者阿難說是法已。眾多
比丘聞其所說。歡喜奉行。
^n235如是我聞。　一時。佛住舍衛國祇樹給孤獨園。
　爾時。世尊告諸比丘。有師．有近住弟子。則苦
獨住。無師．無近住弟子。則樂獨住。　云何有師．
^pb有近住弟子。則苦獨住。緣眼．色。生惡不善覺。
貪．恚．癡俱。若彼比丘行此法者。是名有師。若
於此邊住者。是名近住弟子。耳．鼻．舌．身．意亦
復如是。如是有師．有近住弟子。常苦獨住。　云
何無師．無近住弟子。常樂獨住。緣眼．色．生惡
^pb不善覺。貪．恚．癡俱。彼比丘不行。是名無師。不
依彼住。是名無近住弟子。是名無師．無近住
弟子。常樂獨住。若彼比丘無師．無近住弟子
者。我說彼得梵行福。所以者何。無師．無近住
弟子。比丘於我建立梵行。能正盡苦。究竟苦
^pb集。　佛說此經已。諸比丘聞佛所說。歡喜奉行。
^n236如是我聞。　一時。佛住舍衛國祇樹給孤獨園。
　爾時。尊者舍利弗晨朝著衣持缽。入舍衛城
乞食。乞食已。還精舍。舉衣缽。洗足已。持尼師
檀。入林中。晝日坐禪。時。舍利弗從禪覺。詣世
^pb尊所。稽首禮足。退坐一面。　爾時。佛告舍利弗。
汝從何來。　舍利弗答言。世尊。從林中晝日坐
禪來。　佛告舍利弗。今入何等禪住。　舍利弗白
佛言。世尊。我今於林中入空三昧禪住。　佛告
舍利弗。善哉。善哉。舍利弗。汝今入上坐禪住
^pb而坐禪。若諸比丘欲入上座禪者。當如是學。
　若入城時．若行乞食時．若出城時。當作是思
惟。我今眼見色。頗起欲．恩愛．愛念著不。　舍利
弗。比丘作如是觀時。若眼識於色有愛念染
著者。彼比丘為斷惡不善故。當勤欲方便。堪
^pb能繫念修學。譬如有人。火燒頭衣。為盡滅故。
當起增上方便。勤教令滅。彼比丘亦復如是。
當起增上勤欲方便。繫念修學。　若比丘觀察
時。若於道路．若聚落中行乞食．若出聚落。於
其中間。眼識於色。無有愛念染著者。彼比丘
^pb願以此喜樂善根。日夜精勤。繫念修習。是名
比丘於行．住．坐．臥淨除乞食。是故此經名清
淨乞食住。　佛說此經已。尊者舍利弗聞佛所
說。歡喜奉行。
^n237如是我聞。　一時。佛住毘舍離獼猴池側重閣
^pb講堂。　時。有長者名郁瞿婁。往詣佛所。稽首佛
足。退坐一面。白佛言。世尊。何故有一比丘見
法般涅槃。何故比丘不得見法般涅槃。　佛告
長者。若有比丘眼識於色。愛念染著。以愛念
染著故。常依於識。為彼縛故。若彼取故。不得
^pb見法般涅槃。耳．鼻．舌．身．意識法亦復如是。　若
比丘眼識於色。不愛樂染著。不愛樂染著者。
不依於識。不觸．不著．不取故。此諸比丘得見
法般涅槃。耳．鼻．舌．身．意識法亦復如是。　是故。
長者。有比丘得見法般涅槃者。有不得見法
^pb般涅槃者。如長者所問經。如是阿難所問經
及佛自為諸比丘所說經。亦如上說。
^n238如是我聞。　一時。佛住毘舍離獼猴池側重閣
講堂。　時。有異比丘往詣佛所。稽首佛足。退坐
一面。白佛言。世尊。何因何緣眼識生。何因何
^pb緣耳．鼻．舌．身．意識生。　佛告比丘。眼因緣色。眼
識生。所以者何。若眼識生。一切眼色因緣故。
耳聲因緣．鼻香因緣．舌味因緣．意法因緣意
識生。所以者何。諸所有意識。彼一切皆意法
因緣生故。是名比丘眼識因緣生。
^pb乃至意識因緣生。　時。彼比丘聞佛所說。歡喜
隨喜。作禮而去。
^n239如是我聞。　一時。佛住毘舍離獼猴池側重閣
講堂。　爾時。世尊告諸比丘。我今當說結所繫
法及結法。云何結所繫法。眼色．耳聲．鼻香．舌
^pb味．身觸．意法。是名結所繫法。云何結法。謂欲
貪。是名結法。　佛說此經已。諸比丘聞佛所說。
歡喜奉行。
^n240如是我聞。　一時。佛住毘舍離獼猴池側重閣
講堂。　爾時。世尊告諸比丘。我今當說所取法
^pb及取法。云何所取法。眼色．耳聲．鼻香．舌味．身
觸．意法。是名所取法。云何取法。謂欲貪。是名
取法。　佛說此經已。諸比丘聞佛所說。歡喜奉
行。
^n241如是我聞。　一時。佛住毘舍離獼猴池側重閣
^pb講堂。　爾時。世尊告諸比丘。愚癡無聞凡夫。比
丘。寧以火燒熱銅籌。以燒其目。令其熾然。不
以眼識取於色相。取隨形好。所以者何。取於
色相。取隨形好故。墮惡趣中。如沈鐵丸。　愚癡
無聞凡夫寧燒鐵錐。以鑽其耳。不以耳識取
^pb其聲相。取隨聲好。所以者何。耳識取聲相。取
隨聲好者。身壞命終。墮惡趣中。如沈鐵丸。　愚
癡無聞凡夫寧以利刀斷截其鼻。不以鼻識
取於香相。取隨香好。所以者何。以取香相。取
隨香好故。身壞命終。墮惡趣中。如沈鐵丸。　愚
^pb癡無聞凡夫寧以利刀斷截其舌。不以舌識
取於味相。取隨味好。所以者何。以取味相。隨
味好故。身壞命終。墮惡趣中。如沈鐵丸。　愚癡
無聞凡夫寧以剛鐵利槍以刺其身。不以身
識取於觸相及隨觸好。所以者何。以取觸相
^pb及隨觸好故。身壞命終。墮惡趣中。如沈鐵丸。
　諸比丘。睡眠者是愚癡活．是癡命。無利．無福。
然諸比丘寧當睡眠。不於彼色而起覺想。若
起覺想者。必生纏縛諍訟。能令多眾起於非
義。不能饒益安樂天人。　彼多聞聖弟子作如
^pb是學。我今寧以熾然鐵槍以貫其目。不以眼
識取於色相。墮三惡趣。長夜受苦。我從今日
當正思惟。觀眼無常．有為．心緣生法。若色．眼
識．眼觸．眼觸因緣生受。內覺若苦．若樂．不苦
不樂。彼亦無常．有為．心緣生法。耳．鼻．舌．身入
^pb處當如是學。寧以鐵槍貫其身體。不以身識
取於觸相及隨觸好故。墮三惡道。我從今日
當正思惟。觀身無常．有為．心緣生法。若觸．身
識．身觸．身觸因緣生受。內覺若苦．若樂．不苦
不樂。彼亦無常．有為．心緣生法。　多聞聖弟子
作如
^pb是學。睡眠者是愚癡活．癡命。無果．無利．無福。
我當不眠。亦不起覺想。起想者生於纏縛諍
訟。令多人非義饒益。不得安樂。　多聞聖弟子
如是觀者。於眼生厭。若色．眼識．眼觸．眼觸因
緣生受。內覺若苦．若樂．不苦不樂。彼亦生厭。
^pb厭故不樂。不樂故解脫。解脫知見。我生已盡。
梵行已立。所作已作。自知不受後有。耳．鼻．舌．
身．意亦復如是。　佛說此經已。諸比丘聞佛所
說。歡喜奉行。
^n242如是我聞。　一時。佛住毘舍離獼猴池側重閣
^pb講堂。　爾時。世尊告諸比丘。若眼不知．不識．不
斷．不離欲。不堪能正盡苦。於眼若知．若識．若
斷．若離欲。堪能正盡苦。　佛說此經已。諸比丘
聞佛所說。歡喜奉行。如眼四經。如是乃至意
二十四經。如上說。
^pb^n243如是我聞。　一時。佛住毘舍離獼猴池側重閣
講堂。　爾時。世尊告諸比丘。若諸比丘於眼味
者。當知是沙門．婆羅門不得自在脫於魔手。
魔縛所縛。入於魔繫。耳．鼻．舌．身．意亦復如是。
若沙門．婆羅門於眼不味者。當知是沙門．婆
^pb羅門不隨於魔。脫於魔手。不入魔繫。　佛說此
經已。諸比丘聞佛所說。歡喜奉行。如味。如是
歡喜．讚歎．染著．堅住．愛樂．憎嫉。亦如是說。　如
內入處七經．外入處七經。亦如是說。
^n244如是我聞。　一時。佛住毘舍離獼猴池側重閣
^pb講堂。　爾時。世尊告諸比丘。有六魔鉤。云何為
六。眼味著色。是則魔鉤。耳味著聲。是則魔鉤。
鼻味著香。是則魔鉤。舌味著味。是則魔鉤。身
味著觸。是則魔鉤。意味著法。是則魔鉤。若沙
^pb門．婆羅門眼味著色者。當知是沙門．婆羅門
魔鉤鉤其咽。於魔不得自在。　穢說淨說。廣說
如上。
^n245如是我聞。　一時。佛住拘留搜調伏駁牛聚落。
　爾時。世尊告諸比丘。我今當為汝等說法。初
^pb語亦善。中語亦善。後語亦善。善義善味。純一
滿淨。清白梵行。謂四品法經。諦聽。善思。當為
汝說。　何等為四品法經。有眼識色可愛．可念．
可樂．可著。比丘見已。歡喜．讚歎．樂著．堅住。有
眼識色不可愛．不可念．不可樂著．苦厭。比丘
^pb見已。瞋恚．嫌薄。如是比丘於魔不得自在。乃
至不得解脫魔繫。耳．鼻．舌．身．意亦復如是。　有
眼識色可愛．可念．可樂．可著。比丘見已。知喜
不讚歎．不樂著堅實。有眼識色不可愛念樂
著。比丘見已。不瞋恚．嫌薄。如是比丘不隨魔。

^pb自在。乃至解脫魔繫。耳．鼻．舌．身．意亦復如是。
是名比丘四品法經。
^n246如是我聞。　一時。佛住王舍城耆闍崛山。　爾時。
世尊晨朝著衣持缽。入王舍城乞食。　爾時。天
魔波旬作是念。沙門瞿曇晨朝著衣持缽。入
^pb王舍城乞食。我今當往亂其道意。　時。魔波旬
化作御車象類。執杖覓牛。著弊衣。蓬頭亂髮。
手腳剝裂。手執牛杖。至世尊前問言。瞿曇。見
我牛不。　世尊作是念。此是惡魔。欲來亂我。即
告魔言。惡魔。何處有牛。何用牛為。　魔作是念。
^pb沙門瞿曇知我是魔。而白佛言。瞿曇。眼觸入
處。是我所乘。耳．鼻．舌．身．意觸入處。是我所乘。
　復問。瞿曇。欲何所之。　佛告惡魔。汝有眼觸入
處。耳．鼻．舌．身．意觸入處。若彼無眼觸入處。無
耳．鼻．舌．身．意觸入處。汝所不到。我往到彼。　爾
^pb時。天魔波旬即說偈言。
若常有我者　彼悉是我所　一切悉屬我
瞿曇何所之
爾時。世尊說偈答言。
若言有我者　彼說我則非　是故知波旬
^pb即自墮負處
魔復說偈言。
若說言知道　安隱向涅槃　汝自獨遊往
何煩教他為
世尊復說偈答言。
^pb若有離魔者　問度彼岸道　為彼平等說
真實永無餘　時習不放逸　永離魔自在
魔復說偈言。
有石似段肉　餓烏來欲食　彼作軟美想
欲以補飢虛　竟不得其味　折觜而騰虛
　
^pb我今猶如烏　　瞿曇如石生
不入愧而去　猶烏陵虛逝　內心懷愁毒
即彼沒不現
^n247如是我聞。　一時。佛住王舍城耆闍崛山。爾時。
世尊告諸比丘。若沙門．婆羅門眼習近於色。
^pb則隨魔所自在。乃至不得解脫魔繫。耳．鼻．舌．
身．意亦復如是。　若沙門．婆羅門眼不習近於
色。不隨魔。自在。乃至得解脫魔繫。耳．鼻．舌．身．
意亦復如是。　佛說此經已。諸比丘聞佛所說。
歡喜奉行。如習近。如是繫著．如是味．如是鄰
^pb聚。若使受持繫著。我所求欲。淳濃不捨。亦如
上說。
^n248如是我聞。　一時。佛住波吒利弗多羅國雞林
園。　爾時。尊者阿難往詣尊者大純陀所。共相
問訊已。於一面坐。　爾時。尊者阿難語尊者純
陀言。欲有所問。寧有閑暇見答與不。　尊者純
^pb陀語尊者阿難言。隨仁所問。知者當答。　尊者
阿難問尊者純陀。如世尊．如來．應．等正覺所
知所見。說四大造色。施設顯露。此四大色非
我。如來．應．等正覺所知所見。亦復說識非我
耶。　尊者純陀語尊者阿難言。仁者最為多聞。
^pb我從遠來詣尊者所。為問此法故。今日。尊者。
唯願為說此義。　尊者阿難語純陀言。我今問
尊者。隨意見答。尊者純陀。為有眼．有色．有眼
識不。　答言。有。　尊者阿難復問。為緣眼及色。生
眼識不。　答言。如是。　尊者阿難復問。若眼及色
^pb生眼識。彼因．彼緣。為常．為無常。　答言無常。　尊
者阿難又問。彼因．彼緣生眼識。彼因．彼緣無
常變易時。彼識住耶。　答曰。不也。尊者阿難。　尊
者阿難復問。於意云何。彼法若生．若滅可知。
多聞聖弟子於中寧見是我．異我．相在不。　答
^pb曰。不也。尊者阿難。　耳．鼻．舌．身．意．法。於意云何。
有意．有法．有意識不。答曰。有。尊者阿難。　復問。
為緣意及法。生意識不。　答曰。如是。尊者阿難。
　復問。若意緣法生意識。彼因．彼緣。為常．為無
常。　答曰。無常。尊者阿難。　復問。若因．若緣生意
^pb識。彼因．彼緣無常變易時。意識住耶。　答曰。不
也。尊者阿難。　復問。於意云何。彼法若生．若滅
可知。多聞聖弟子寧於中見我．異我．相在不。
　答言。不也。尊者阿難。　尊者阿難語純陀言。是
故。尊者。而如來．應．等正覺所知所見。說識亦
^pb無常。譬如士夫持斧入山。見芭蕉樹。謂堪材
用。斷根．截斫葉葉．剝皮。求其堅實。剝至於盡。
都無堅處。如是多聞聖弟子正觀眼識。耳．鼻．
舌．身．意識。當正觀時。都無可取。無可取故。無
所著。無所著故。自覺涅槃。我生已盡。梵行已
^pb立。所作已作。自知不受後有。　彼一正士說是
法時。展轉隨喜。各還其所。
^n249如是我聞。　一時。佛住舍衛國祇樹給孤獨園。
　爾時。尊者阿難詣尊者舍利弗所。語尊者舍
利弗。欲有所問。寧有閑暇為解說不。　舍利弗
^pb言。隨仁所問。知者當答。　尊者阿難問尊者舍
利弗。六觸入處盡。離欲．滅．息沒已。更有餘不。
　尊者舍利弗語阿難言。莫作此問。六觸入處
盡。離欲．滅．息沒已。更有餘不。　阿難又問尊者
舍利弗。六觸入處盡。離欲．滅．息沒已。無有餘
^pb耶。　尊者舍利弗答阿難言。亦復不應作如是
問。六觸入處盡。離欲．滅．息沒已。無有餘耶。　阿
難復問尊者舍利弗。六觸入處盡。離欲．滅．息
沒已。有餘無餘．非有餘非無餘耶。　尊者舍利
弗答阿難言。此亦不應作如此問。六觸入處
盡。
^pb離欲．滅．息沒已。有餘無餘．非有餘非無餘耶。
　尊者阿難又問舍利弗。如尊者所說。六觸入
處盡。離欲．滅．息沒已。有亦不應說。無亦不應
說。有無亦不應說。非有非無亦不應說。此語
有何義。　尊者舍利弗語尊者阿難。六觸入處
^pb盡。離欲．滅．息沒已。有餘耶。此則虛言。無餘耶。
此則虛言。有餘無餘耶。此則虛言。非有餘非
無餘耶。此則虛言。若言六觸入處盡。離欲．滅．
息沒已。離諸虛偽。得般涅槃。此則佛說。　時。二
正士展轉隨喜。各還本處。
^pb^n250如是我聞。　一時。佛住王舍城迦蘭陀竹園。　時。
尊者舍利弗．尊者摩訶拘絺羅俱在耆闍崛
山。　尊者摩訶拘絺羅晡時從禪覺。詣尊者舍
利弗所。共相問訊已。退坐一面。語舍利弗言。
欲有所問。寧有閑暇見答已不。　尊者舍利弗
^pb語摩訶拘絺羅。隨仁所問。知者當答。　尊者摩
訶拘絺羅問尊者舍利弗言。云何。尊者舍利
弗。眼繫色耶。色繫眼耶。耳聲．鼻香．舌味．身觸．
意法。意繫法耶。法繫意耶。　尊者舍利弗答尊
者摩訶拘絺羅言。非眼繫色。非色繫眼。乃至
^pb非意繫法。非法繫意。尊者摩訶拘絺羅。於其
中間。若彼欲貪。是其繫也。尊者摩訶拘絺羅。
譬如二牛。一黑一白。共一軛鞅縛繫。人問言。
為黑牛繫白牛。為白牛繫黑牛。為等問不。　答
言。不也。尊者舍利弗。非黑牛繫白牛。亦非白
^pb牛繫黑牛。然於中間。若軛．若繫鞅者。是彼繫
縛。　如是。尊者摩訶拘絺羅。非眼繫色。非色繫
眼。乃至非意繫法。非法繫意。中間欲貪。是其
繫也。　尊者摩訶拘絺羅。若眼繫色。若色繫眼。
乃至若意繫法。若法繫意。世尊不教人建立
^pb梵行。得盡苦邊。以非眼繫色。非色繫眼。乃至
非意繫法。非法繫意。故世尊教人建立梵行。
得盡苦邊。　尊者摩訶拘絺羅。世尊眼見色若
好．若惡。不起欲貪。其餘眾生眼若見色若好．
若惡。則起欲貪。是故世尊說當斷欲貪。則心
^pb解脫。乃至意．法亦復如是。　時。二正士展轉隨
喜。各還本處。
^n251如是我聞。　一時。佛住王舍城迦蘭陀竹園。　爾
時。尊者舍利弗．尊者摩訶拘絺羅俱在耆闍
崛山中。　尊者摩訶拘絺羅晡時從禪覺。詣尊
^pb者舍利弗所。共相問訊已。退坐一面。語尊者
舍利弗。欲有所問。寧有閑暇見答已不。　舍利
弗言。隨仁所問。知者當答。　尊者摩訶拘絺羅
問尊者舍利弗言。謂無明者。云何為無明。　尊
者舍利弗言。所謂無知。無知者是為無明。云
^pb何無知。謂眼無常不如實知。是名無知。眼生
滅法不如實知。是名無知。耳．鼻．舌．身．意亦復
如是。如是。尊者摩訶拘絺羅。於此六觸入處
如實不知．不見．不無間等．愚闇．無明．大冥。是
名無明。　尊者摩訶拘絺羅又問尊者舍利弗。
^pb所謂明者。云何為明。　舍利弗言。所謂為知。知
者是明。為何所知。謂眼無常．眼無常如實知。
眼生滅法．眼生滅法如實知。耳．鼻．舌．身．意亦
復如是。尊者摩訶拘絺羅。於此六觸入處如
實知．見．明．覺．悟．慧．無間等。是名為明。　時。二正
^pb士各聞所說。展轉隨喜。各還其所。
^n252如是我聞。　一時。佛住王舍城迦蘭陀竹園。　時。
有比丘名優波先那。住王舍城寒林中塜蛇
頭巖下迦陵伽行處。時。尊者優波先那獨一
於內坐禪。　時。有惡毒蛇長尺許。於上石間
^pb墮優波先那身上。優波先那喚舍利弗。語諸
比丘。毒蛇墮我身上。我身中毒。汝等駛來。扶
持我身。出置於外。莫令於內身壞碎。如糠糟
聚。　時。尊者舍利弗於近處。住一樹下。聞優波
先那語。即詣優波先那所。語優波先那言。我
^pb今觀汝色貌。諸根不異於常。而言中毒。持我
身出。莫令散壞。如糠糟聚。竟為云何。　優波先
那語舍利弗言。若當有言。我眼是我．我所。耳．
鼻．舌．身．意。耳．鼻．舌．身．意是我．我所。色．聲．香．味．
觸．法。色．聲．香．味．觸．法是我．我所。地界。地界是
^pb我．我所。水．火．風．空．識界。水．火．風．空．識界是我．
我所。色陰。色陰是我．我所。受．想．行．識陰。受．想．
行．識陰是我．我所。者。面色諸根應有變異。我
今不爾。眼非我．我所。乃至識陰非我．我所。是
故面色諸根無有變異。　舍利弗言。如是。優波
^pb先那。汝若長夜離我．我所．我慢繫著使。斷其
根本。如截多羅樹頭。於未來世永不復起。云
何面色諸根當有變異。　時。舍利弗即周匝扶
持優波先那身出於窟外。優波先那身中毒
碎壞。如聚糠糟。　時。舍利弗即說偈言。
^pb久殖諸梵行　善修八聖道　歡喜而捨壽
猶如棄毒缽　久殖諸梵行　善修八聖道
歡喜而捨壽　如人重病愈　久殖諸梵行
善修八聖道　如出火燒宅　臨死無憂悔
久殖諸梵行　善修八聖道　以慧觀世間
^pb猶如穢草木　不復更求餘　餘亦不相續
時。尊者舍利弗供養優波先那尸已。往詣佛
所。稽首禮足。退坐一面。白佛言。世尊。尊者優
波先那有小惡毒蛇。如治眼籌。墮其身上。其
身即壞。如聚糠糟。　佛告舍利弗。若優波先那
^pb誦此偈者。則不中毒。身亦不壞。如聚糠糟。　舍
利弗白佛言。世尊。誦何等偈。何等辭句。　佛即
為舍利弗而說偈言。
常慈念於彼　堅固賴吒羅　慈伊羅槃那
尸婆弗多羅　欽婆羅上馬　亦慈迦拘吒
^pb及彼黑瞿曇　難徒跋難陀　慈悲於無足
及以二足者　四足與多足　亦悉起慈悲
慈悲於諸龍　依於水陸者　慈一切眾生
有量及無量　安樂於一切　亦離煩惱生
欲令一切賢　一切莫生惡　常住蛇頭巖
^pb眾惡不來集　凶害惡毒蛇　能害眾生命
如此真諦言　無上大師說　我今誦習此
大師真實語　一切諸惡毒　無能害我身
貪欲瞋恚癡　世間之三毒　如此三毒惡
永除名佛寶　法寶滅眾毒　僧寶亦無餘
　
^pb破壞凶惡毒　　攝受護善人
佛破一切毒　汝蛇毒今破
故說是咒術章句。所謂。塢躭隸　躭隸　𮎃波婆
躭　奈渧　肅奈渧　抧渧　文那移　三摩移
　檀諦　尼羅枳施　婆羅拘閉塢隸　塢娛隸悉波
^pb呵舍利弗。優波先那善男子爾時說此偈。說
此章句者。蛇毒不能中其身。身亦不壞。如糠
糟聚。　舍利弗白佛言。世尊。優婆先那未曾聞
此偈。未曾聞此咒術章句。世尊今日說此。正
為當來世耳。　尊者舍利弗聞佛所說。歡喜作
^pb禮而去。
^n253如是我聞。　一時。尊者優陀夷往拘薩羅國人
間遊行。至拘磐茶聚落。到毘紐迦旃延氏婆
^pb羅門尼菴羅園中住。　時。毘紐迦旃延氏婆羅
門尼有諸年少弟子。遊行採樵。至菴羅園中。
見尊者優陀夷坐一樹下。容貌端正。諸根寂
靜。心意安諦。成就第一調伏。見已。往詣其所。
共相問訊已。退坐一面。時。優陀夷為諸年少
^pb種種說法。勸勵已。默然而住。彼諸年少聞尊
者優陀夷所說。歡喜隨喜。從坐起去。　時。諸年
少擔持束薪。還至毘紐迦旃延氏婆羅門尼
所。置薪束於地。詣毘紐迦旃延氏婆羅門尼
所。白言。我和上尼。當知菴羅園中有沙門優
^pb陀夷。姓瞿曇氏。依於彼住。極善說法。　毘紐迦
旃延氏婆羅門尼語諸年少言。汝可往請沙
門優陀夷瞿曇氏。明日於此飯食。　時。諸年少
弟子受毘紐迦旃延氏婆羅門尼教已。往詣
尊者優陀夷所。白優陀夷言。尊者當知。我和
^pb上毘紐迦旃延氏婆羅門尼請尊者優陀夷
明旦飯食。　時。優陀夷默然受請。　時。彼諸年少
知優陀夷受請已。還歸和上毘紐迦旃延氏
婆羅門尼所。白言。和上尼。我以和上尼語。請
尊者優陀夷。尊者優陀夷默然受請。和上尼
^pb自知時。　爾時。尊者優陀夷夜過晨朝。著衣持
缽。往詣毘紐迦旃延氏婆羅門尼舍。時。毘紐
迦旃延氏婆羅門尼遙見尊者優陀夷來。疾
敷床座。請令就坐。設種種飲食。自手供養。豐
美滿足。食已。澡嗽．洗缽訖。還就本座。　時。毘紐
^pb迦旃延氏婆羅門尼知食已訖。著好革屣。以
衣覆頭。別施高床。現起輕相。驁慢而坐。語優
陀夷言。欲有所問。寧有閑暇見答與不。　優陀
夷答言。姊妹。今是非時。作此語已。從坐起去。
　如是。明日諸弟子復至菴羅園採樵聽法。還
^pb復白和上尼。和上尼復遣詣請食。如前三返。
乃至請法。答言非時。不為說法。　諸年少弟子
復白和上尼。菴羅園中沙門優陀夷極善說
法。　和上尼答言。我亦知彼極善說法。再三請
來。設食問法。常言非時。不說而去。　諸弟子言
^pb和上尼。著好革屣。以衣覆頭。不恭敬坐。彼云
何說。所以者何。彼尊者優陀夷以敬法故。不
說而去。　和上尼答言。若如是者。更為我請彼。
　諸弟子受教。更請供養如前。時。和上尼知食
訖已。脫革屣。整衣服。更坐卑床。恭敬白言。欲
^pb有所問。寧有閑暇見答與不。　優陀夷答言。汝
今宜問。當為汝說。　彼即問言。有沙門．婆羅門
說苦．樂自作。復有說言苦．樂他作。復有說言
苦．樂自他作。復有說言苦．樂非自非他作。尊
者。復云何。　尊者優陀夷答言。姊妹。阿羅訶說
^pb苦．樂異生。非如是說。　婆羅門尼復問。其義云
何。　優陀夷答言。阿羅訶說從其因緣。生諸苦．
樂。　優陀夷復語婆羅門尼言。我今問汝。隨意
答我。於意云何。有眼不。　答言。有。　有色不。　答言。
有。　有眼識．眼觸．眼觸因緣生受。內覺若苦．若
^pb樂．不苦不樂不。　答言。如是。尊者優陀夷。　優陀
夷復問。有耳．鼻．舌．身．意．意觸因緣生受。內覺
若苦．若樂．不苦不樂不。　答言。如是。尊者優陀
夷。　優陀夷言。此是阿羅訶說。從其因緣。生於
苦．樂。　婆羅門尼言。尊者優陀夷。如是阿羅訶
^pb說。從其因緣生苦．樂耶。　優陀夷答言。如是。婆
羅門尼。　婆羅門尼復問。沙門。云何阿羅訶說
因緣生苦．樂．不苦不樂滅。　優陀夷答言。我今
問汝。隨意答我。婆羅門尼。一切眼．一切時滅
無餘。猶有眼觸因緣生受。內覺若苦．若
^pb樂．不苦不樂耶。　答言。無也。沙門。　如是。耳．鼻．舌．
身．意。一切時滅永盡無餘。猶有意觸因緣生
受。內覺若苦．若樂．不苦不樂耶。　答言。無也。沙
門。　如是。婆羅門尼。是為阿羅訶說因緣生苦．
樂．不苦不樂滅。　尊者優陀夷說是法時。毘紐
^pb迦旃延氏婆羅門尼遠塵離垢。得法眼淨。爾
時。毘紐迦旃延氏婆羅門尼見法．得法．知法．
入法。度疑惑。不由於他入佛教法。於法得無
所畏。從坐起。整衣服。恭敬合掌。白尊者優陀
夷。我今日超入決定。我從今日歸依佛．歸依
^pb法．歸依僧。我從今日盡壽歸依三寶。　爾時。優
陀夷為婆羅門尼說法。示教照喜已。從坐起
去。
^n254如是我聞。　一時。佛住王舍城迦蘭陀竹園。　爾
時。尊者二十億耳住耆闍崛山。常精勤修習
^pb菩提分法。　時。尊者二十億耳獨靜禪思。而作
是念。於世尊弟子精勤聲聞中。我在其數。然
我今日未盡諸漏。我是名族姓子。多饒財寶。
我今寧可還受五欲。廣行施作福。　爾時。世尊
知二十億耳心之所念。告一比丘。汝等今往
^pb二十億耳所。告言。世尊呼汝。　是一比丘受佛
教已。往詣二十億耳所。語言。世尊呼汝。　二十
億耳聞彼比丘稱大師命。即詣世尊所。稽首
禮足。退住一面。　爾時。世尊告二十億耳。汝實
獨靜禪思作是念。世尊精勤修學聲聞中。我
^pb在其數。而今未得漏盡解脫。我是名族姓子。
又多錢財。我寧可還俗。受五欲樂。廣施作福
耶。　時。二十億耳作是念。世尊已知我心。驚怖
毛豎。白佛言。實爾。世尊。　佛告二十億耳。我今
問汝。隨意答我。二十億耳。汝在俗時。善彈琴
不。　
^pb答言。如是。世尊。　復問。於意云何。汝彈琴時。若
急其絃。得作微妙和雅音不。　答言。不也。世尊。
　復問。云何。若緩其絃。寧發微妙和雅音不。　答
言。不也。世尊。　復問。云何善調琴絃。不緩不急。
然後發妙和雅音不。　答言。如是。世尊。　佛告二
^pb十億耳。精進太急。增其掉悔。精進太緩。令人
懈怠。是故汝當平等修習攝受。莫著．莫放逸．
莫取相。時。尊者二十億耳聞佛所說。歡喜隨
喜。作禮而去。時。尊者二十億耳常念世尊說
彈琴譬。獨靜禪思。如上所說。乃至漏盡心得
^pb解脫。成阿羅漢。　爾時。尊者二十億耳得阿羅
漢。內覺解脫喜樂。作是念。我今應往問訊世
尊。　爾時。尊者二十億耳往詣佛所。稽首禮足。
退坐一面。白佛言。世尊。於世尊法中得阿羅
漢。盡諸有漏。所作已作。捨離重擔。逮得己利。

^pb盡諸有結。正智心解脫。當於爾時解脫六處。
云何為六。離欲解脫．離恚解脫．遠離解脫．愛
盡解脫．諸取解脫．心不忘念解脫。　世尊。若有
依少信心而言離欲解脫。此非所應。貪．恚．癡
盡。是名真實離欲解脫。　若復有人依少持戒
^pb而言我得離恚解脫。此亦不應。貪．恚．癡盡。是
名真實解脫。　若復有人依於修習利養遠離
而言遠離解脫。是亦不應。貪．恚．癡盡。是真實
遠離解脫。　貪．恚．癡盡。亦名離愛。亦名離取。亦
名離忘念解脫。如是。世尊。若諸比丘未得羅
^pb漢。未盡諸漏。於此六處不得解脫。　若復比丘
在於學地。未得增上樂。涅槃習向心住。爾時
成就學戒。成就學根。後時當得漏盡．無漏心
解脫。乃至自知不受後有。當於爾時得無學
戒。得無學諸根。譬如嬰童愚小仰臥。爾時成
^pb就童子諸根。彼於後時漸漸增長。諸根成就。
當於爾時成就長者諸根。在學地者亦復如
是。未得增上安樂。乃至成就無學戒．無學諸
根。　若眼常識色。終不能妨心解脫．慧解脫。意
堅住故。內修無量善解脫。觀察生滅。乃至無
^pb常。耳識聲．鼻識香．舌識味．身識觸．意識法。不
能妨心解脫．慧解脫。意堅住故。內修無量善
解脫。觀察生滅。譬如村邑近大石山。不斷．不
壞．不穿。一向厚密。假使四方風吹。不能動搖．
不能穿過。彼無學者亦復如是。眼常識色。乃
^pb至意常識法。不能妨心解脫．慧解脫。意堅住
故。內修無量善解脫。觀察生滅。　爾時。二十億
耳重說偈言。
離欲心解脫　無恚脫亦然　遠離心解脫
貪愛永無餘　諸取心解脫　及意不忘念
　
^pb曉了入處生　　於彼心解脫
彼心解脫者　比丘意止息　諸所作已作
更不作所作　猶如大石山　四風不能動
色聲香味觸　及法之好惡　六入處常對
不能動其心　心常住堅固　諦觀法生滅
^pb尊者二十億耳說是法時。大師心悅。諸多聞
梵行者聞尊者二十億耳所說。皆大歡喜。爾
時。尊者二十億耳聞佛說法。歡喜隨喜。作禮
而去。爾時。世尊知二十億耳去不久。告諸比
丘。善心解脫者。應如是記說。如二十億耳以
^pb智記說。亦不自舉。亦不下他。正說其義。非如
增上慢者。不得其義。而自稱歎得過人法。自
取損減。
^n255如是我聞。　一時。尊者摩訶迦旃延住阿磐提
^pb國濕摩陀江側。獼猴室阿練若窟有魯醯遮
婆羅門。恭敬承事。如羅漢法。爾時。尊者摩訶
迦旃延晨朝著衣持缽。入獼猴室聚落。次行
乞食。乞食還。舉衣缽。洗足已。入室坐禪。　時。魯
醯遮婆羅門有諸年少弟子。遊行採薪。至尊
^pb者摩訶迦旃延窟邊。共戲笑言。此中剃髮沙
門住。是黑闇人。非世勝人。而魯醯遮婆羅門
尊重供養。如羅漢法。　時。尊者摩訶迦旃延語
諸年少言。年少。年少。莫作聲。　諸少年言。終不
敢復言。如是再三。語猶不止。　於是尊者摩訶
^pb迦旃延出戶外。語諸年少言。年少。年少。汝等
莫語。我今當為汝等說法。汝等且聽。　諸年少
言。諾。唯願說法。我當聽受。　爾時。尊者摩訶迦
旃延即說偈言。
古昔婆羅門　修習勝妙戒
　得生宿命智　　
^pb娛樂真諦禪
常住於慈悲　關閉諸根門　調伏於口過
古昔行如是　捨本真實行　而存虛偽事
守族姓放逸　從諸根六境　自餓居塚間
三洛誦三典　不守護根門　猶如夢得寶
^pb編髮衣皮褐　戒盜灰坌身　麤衣以蔽形
執杖持水瓶　假形婆羅門　以求於利養
善攝護其身　澄淨離塵垢　不惱於眾生
是道婆羅門
爾時。諸年少婆羅門瞋恚不喜。語尊者摩訶
^pb迦旃延。謗我經典。毀壞所說。罵辱婆羅門。執
持薪束。還魯醯遮婆羅門所。語魯醯遮婆羅
門言。和上知不。彼摩訶迦旃延誹謗經典。毀
呰言說。罵辱婆羅門。　魯醯遮婆羅門語諸年
少。諸年少。莫作是語。所以者何。摩訶迦旃延
宿重戒德。不應謗毀經典。毀呰言說。罵婆羅
^pb門。　諸年少言。和上不信我言。當自往看。　時。魯
醯遮婆羅門不信諸年少語。往詣摩訶迦旃
延。共相問訊慰勞已。退坐一面。語摩訶迦旃
延言。我諸年少弟子來到此不。　答言。到此。　少
多與共言語不。　答云。與共言語。　魯醯遮婆羅
^pb門言。汝與諸年少共語。今可為我盡說是。　摩
訶迦旃延即為廣說。時。魯醯遮婆羅門亦復
瞋恚。心得不喜。語摩訶迦旃延。我先不信諸
年少語。今摩訶迦旃延真實誹謗經典。毀呰
而說。罵辱婆羅門。作此語已。小默然住。須臾。
^pb復語摩訶迦旃延。仁者所說門。何等為門。摩
訶迦旃延言。善哉。善哉。婆羅門。所問如法。我
今當為汝說門。婆羅門。眼是門。以見色故。耳．
鼻．舌．身．意是門。以識法故。　婆羅門言。奇哉。摩
訶迦旃延。我問其門。即說其門。如摩訶迦旃
^pb延所說不守護門。云何不守護門。　摩訶迦旃
延言。善哉。善哉。婆羅門。問不守護門。是如法
問。今當為汝說不守護門。　婆羅門。愚癡無聞
凡夫眼見色已。於可念色而起緣著。不可念
色而起瞋恚。不住身念處。故於心解脫．慧解
^pb脫無如實知。於彼起種種惡不善法。不得無
餘滅盡。於心解脫．慧解脫妨礙。不得滿足。心
解脫．慧解脫不滿故。身滿惡行。不得休息。心
不寂靜。以不寂靜故。於其根門則不調伏．不
守護．不修習。如眼色。耳聲．鼻香．舌味．身觸．意
^pb法。亦復如是。　魯醯遮婆羅門言。奇哉。奇哉。摩
訶迦旃延。我問不守護門。即為我說不守護
門。摩訶迦旃延。云何復名善守護門。　摩訶迦
旃延語婆羅門言。善哉。善哉。汝能問我善守
護門義。諦聽。善思。當為汝說守護門義。　多聞
^pb聖弟子眼見色已。於可念色不起緣著。不可
念色不起瞋恚。常攝其心住身念處。無量心
解脫．慧解脫如實知。於彼所起惡不善法寂
滅無餘。於心解脫．慧解脫而得滿足。解脫滿
足已。身觸惡行悉得休息。心得正念。是名初
^pb門善調伏守護修習。如眼及色。耳聲．鼻香．舌
味．身觸．意法。亦復如是。　魯醯遮婆羅門言。奇
哉。摩訶迦旃延。我問守護問義。即為我說守
護門義。譬如士夫求毒藥草反得甘露。今我
如是。瞋恚而來至此座坐。而摩訶迦旃延以
^pb大法雨。雨我身中。如雨甘露。摩訶迦旃延。家
中多事。今請還家。摩訶迦旃延言。婆羅門。宜
知是時。　時。魯醯遮婆羅門聞摩訶迦旃延所
說。歡喜隨喜。從坐起去。雜阿含經卷第九
^juan10^pb


雜阿含經卷第十
　　　　宋天竺三藏求那跋陀羅譯
^n256如是我聞。　一時。佛住王舍城迦蘭陀竹園。爾
^pb時。尊者舍利弗．尊者摩訶拘絺羅在耆闍崛
山。　時。尊者拘絺羅晡時從禪起。詣尊者舍利
弗所。共相問訊。種種相娛悅已。卻坐一面。　時。
尊者摩訶拘絺羅語舍利弗言。欲有所問。寧
有閑暇為我說不。　舍利弗言。隨仁所問。知者
^pb當說。　摩訶拘絺羅問舍利弗言。所謂無明。云
何是無明。誰有此無明。　舍利弗答言。無明者
謂不知。不知者是無明。　何所不知。　謂色無常。
色無常如實不知。色磨滅法。色磨滅法如實
不知。色生滅法。色生滅法如實不知。受．想．行．
識。受．想．行．識無常如實不知。識磨滅法。識磨
滅法如實不知。識生滅法。識生滅法如實不
^pb知。摩訶拘絺羅。於此五受陰如實不知．不見．
無無間等．愚．闇．不明。是名無明。成就此者。名
有無明。　又問。舍利弗。所謂明者。云何為明。誰
有此明。　舍利弗言。摩訶拘絺羅。所謂明者是
知。知者是名為明。　又問。何所知。　謂知色無常。
^pb知色無常如實知。色磨滅法。色磨滅法如實
知。色生滅法。色生滅法如實知。受．想．行．識。受．
想．行．識無常如實知。識磨滅法。識磨滅法如
實知。識生滅法。識生滅法如實知。拘絺羅。於
此五受陰如實知．見．明．覺．慧．無間等。是名為
^pb明。成就此法者。是名有明。　是二正士各聞所
說。展轉隨喜。從坐而起。各還本處。
^n257如是我聞。　一時。佛住王舍城迦蘭陀竹園。時。
尊者舍利弗．尊者摩訶拘絺羅在耆闍崛山。
　時。摩訶拘絺羅晡時從禪起。詣尊者舍利弗
^pb所。共相問訊。種種相娛悅已。卻坐一面。　時。尊
者摩訶拘絺羅語舍利弗言。欲有所問。寧有
少暇為我說不。　舍利弗言。仁者且問。知者當
說。　摩訶拘絺羅問舍利弗言。所謂無明。復云
何為無明。誰有此無明。　舍利弗答言。無明者
^pb謂不知。不知者是無明。　何所不知。　謂色不如
實知。色集．色滅．色滅道跡不如實知。受．想．行．
識不如實知。識集．識滅．識滅道跡不如實知。
摩訶拘絺羅。於此五受陰不如實知．不知．不
見．不無間等．愚．闇．不明。是名無明。成就此者。
^pb名有無明。　又問舍利弗。云何為明。誰有此明。
　舍利弗言。所謂明者是知。知者是明。　又問。何
所知。　舍利弗言。色如實知。色集．色滅．色滅道
跡如實知。受．想．行．識如實知。識集．識滅．識滅
道跡如實知。拘絺羅。於此五受陰如實知．見．

^pb明．覺．慧．無間等。是名為明。成就此法者。是名
有明。　是二正士各聞所說。展轉隨喜。從坐而
起。各還本處。
^n258如是我聞。　一時。佛住王舍城迦蘭陀竹園。爾
時。尊者舍利弗．尊者摩訶拘絺羅在耆闍崛
^pb山。　時。摩訶拘絺羅晡時從禪起。詣舍利弗所。
共相問訊。相娛悅已。卻坐一面。　時。摩訶拘絺
羅語舍利弗。欲有所問。仁者寧有閑暇見答
以不。　舍利弗言。仁者且問。知者當答。　時。摩訶
拘絺羅語舍利弗言。所謂無明。無明者為何
^pb謂耶。誰有此無明。舍利弗言。不知。是無明。　不
知何等。　謂色不如實知。色集．色滅．色味．色患．
色離不如實知。受．想．行．識。識集．識滅．識味．識
患．識離不如實知。摩訶拘絺羅。於此五受陰
不如實知．不如實見．不無間等．若闇．若愚。是
^pb名無明。成就此法者。名有無明。又問。明者。云
何為明。誰有此明。　舍利弗言。知者是明。　為何
所知。　舍利弗言。色如實知。色集．色滅．色味．色
患．色離如實知。如是受．想．行．識如實知。識集．
識滅．識味．識患．識離如實知。摩訶拘絺羅。於
^pb此五受陰如實知．如實見．明．覺．慧．無間等。是
名為明。成就此者。名為有明。　時。二正士各聞
所說。歡喜而去。
^n259如是我聞。　一時。佛住王舍城迦蘭陀竹園。爾
時。尊者舍利弗共摩訶拘絺羅在耆闍崛山。
^pb　摩訶拘絺羅晡時從禪起。詣舍利弗所。共相
問訊。相娛悅已。卻坐一面。　時。摩訶拘絺羅語
舍利弗。欲有所問。仁者寧有閑暇見答以不。
　舍利弗言。仁者且問。知者當答。　時。摩訶拘絺
羅問舍利弗言。若比丘未得無間等法。欲求
^pb無間等法。云何方便求。思惟何等法。　舍利弗
言。若比丘未得無間等法。欲求無間等法。精
勤思惟。五受陰為病．為癰．為刺．為殺．無常．苦．
空．非我。所以者何。是所應處故。若比丘於此
五受陰精勤思惟。得須陀洹果證。　又問。舍利
^pb弗。得須陀洹果證已。欲得斯陀含果證者。當
思惟何等法。　舍利弗言。拘絺羅。已得須陀洹
果證已。欲得斯陀含果證者。亦當精勤思惟。
此五受陰法為病．為癰．為刺．為殺．無常．苦．空．
非我。所以者何。是所應處故。若比丘於此五
^pb受陰精勤思惟。得斯陀含果證。　摩訶拘絺羅
又問舍利弗言。得斯陀含果證已。欲得阿那
含果證者。當思惟何等法。　舍利弗言。拘絺羅。
得斯陀含果證已。欲得阿那含果證者。當復
精勤思惟。此五受陰法為病．為癰．為刺．為殺．

^pb無常．苦．空．非我。所以者何。是所應處故。若比
丘於此五受陰精勤思惟。得阿那含果證。摩
訶拘絺羅又問舍利弗言。得阿那含果證已。
欲得阿羅漢果證者。當思惟何等法。舍利弗
言。拘絺羅。得阿那含果證已。欲得阿羅漢果
^pb證者。當復精勤思惟。此五受陰法為病．為癰．
為刺．為殺．無常．苦．空．非我。所以者何。是所應
處故。若比丘於此五受陰法精勤思惟。得阿
羅漢果證。　摩訶拘絺羅又問舍利弗。得阿羅
漢果證已。復思惟何等法。舍利弗言。摩訶拘
^pb絺羅。阿羅漢亦復思惟。此五受陰法為病．為
癰．為刺．為殺．無常．苦．空．非我。所以者何。為得
未得故。證未證故。見法樂住故。　時。二正士各
聞所說。歡喜而去。
^n260如是我聞。　一時。佛住舍衛國祇樹給孤獨園。
　
^pb爾時。尊者舍利弗詣尊者阿難所。共相問訊
已。卻坐一面。　時。尊者舍利弗問尊者阿難言。
欲有所問。仁者寧有閑暇見答以不。　阿難言。
仁者且問。知者當答。　舍利弗言。阿難。所謂滅
者。云何為滅。誰有此滅。阿難言。舍利弗。五受
^pb陰是本行所作．本所思願。是無常．滅法。彼法
滅故。是名為滅。云何為五。所謂色受陰是本
行所作．本所思願。是無常．滅法。彼法滅故。是
名為滅。如是受．想．行．識。是本行所作．本所思
願。是無常．滅法。彼法滅故。是名為滅。　舍利弗
^pb言。如是。如是。阿難。如汝所說。此五受陰是本
行所作．本所思願。是無常．滅法。彼法滅故。是
名為滅。云何為五。所謂色受陰是本行所作．
本所思願。是無常．滅法。彼法滅故。是名為滅。
如是受．想．行．識。是本行所作．本所思願。是
^pb無常．滅法。彼法滅故。是名為滅。阿難。此五受
陰。若非本行所作．本所思願者。云何可滅。阿
難。以五受陰是本行所作．本所思願。是無常．
滅法。彼法滅故。是名為滅。　時。二正士各聞所
說。歡喜而去。
^pb^n261如是我聞。　一時。尊者阿難住拘睒彌國瞿師
羅園。　時。尊者阿難告諸比丘。尊者富留那彌
多羅尼子年少初出家時。常說深法。作如是
言。阿難。生法計是我。非不生。阿難。云何於生
法計是我。非不生。色生。生是我。非不生。受．想．
^pb行．識生。生是我。非不生。譬如士夫手執明鏡
及淨水鏡。自見面生。生故見。非不生。是故。阿
難。色生。生故計是我。非不生。如是受．想．行．識
生。生故計是我。非不生。云何。阿難。色是常耶。
為無常耶。答曰。無常。　又問。無常者。是苦耶。答
^pb曰。是苦。又問。若無常．苦者。是變易法。聖弟子
於中復計我．異我．相在不。答曰。不也。如是受．
想．行．識為是常耶。為無常耶。答曰。無常。若無
常。是苦耶。答曰。是苦。　又問。若無常．苦者。是變
易法。多聞聖弟子於中寧復計我．異我．相在
^pb不。答曰。不也。　阿難。是故。色若過去．若未來．若
現在。若內．若外。若麤．若細。若好．若醜。若遠．若
近。彼一切非我．不異我．不相在。如是受．想．行．
識。若過去．若未來．若現在。若內．若外。若麤．若
細。若好．若醜。若遠．若近。彼一切非我．不異我．
^pb不相在如實知。如實觀察不。如是觀者。聖弟
子於色生厭．離欲．解脫。我生已盡。梵行已立。
所作已作。自知不受後有。如是受．想．行．識。生
厭．離欲．解脫。我生已盡。梵行已立。所作已作。
自知不受後有。　諸比丘當知。彼尊者於我有
^pb大饒益。我從彼尊者所聞法已。遠塵離垢。得
法眼淨。我從是來。常以此法為四眾說。非餘
外道．沙門．婆羅門出家者說。
^n262如是我聞。　一時。有眾多上座比丘住波羅奈
國仙人住處鹿野苑中。佛般泥洹未久。　時。長
^pb老闡陀晨朝著衣持缽。入波羅奈城乞食。食
已。還攝衣缽。洗足已。持戶鉤。從林至林。從房
至房。從經行處至經行處。處處請諸比丘言。
當教授我。為我說法。令我知法．見法。我當如
法知．如法觀。　時。諸比丘語闡陀言。色無常。受．
^pb想．行．識無常。一切行無常。一切法無我。涅槃
寂滅。　闡陀語諸比丘言。我已知色無常。受．想．
行．識無常。一切行無常。一切法無我。涅槃寂
滅。　闡陀復言。然我不喜聞。一切諸行空寂．不
可得．愛盡．離欲．涅槃。此中云何有我。而言如
^pb是知．如是見是名見法。第二．第三亦如是說。
闡陀復言。是中誰復有力堪能為我說法。令
我知法．見法。復作是念。尊者阿難今在拘睒
彌國瞿師羅園。曾供養親覲世尊。佛所讚歎。
諸梵行者皆悉識知。彼必堪能為我說法。令
^pb我知法．見法。　時。闡陀過此夜已。晨朝著衣持
缽。入波羅奈城乞食。食已。還攝舉臥具。攝臥
具已。持衣缽詣拘睒彌國。漸漸遊行到拘睒
彌國。攝舉衣缽。洗足已。詣尊者阿難所。共相
問訊已。卻坐一面。　時。闡陀語尊者阿難言。一
^pb時。諸上座比丘住波羅奈國仙人住處鹿野
苑中。時。我晨朝著衣持缽入波羅奈城乞食。
食已。還攝衣缽。洗足已。持戶鉤。從林至林。從
房至房。從經行處至經行處。處處見諸比丘。
而請之言。當教授我。為我說法。令我知法．見
^pb法。時。諸比丘為我說法言。色無常。受．想．行．識
無常。一切行無常。一切法無我。涅槃寂滅。我
爾時語諸比丘言。我已知色無常。受．想．行．識
無常。一切行無常。一切法無我。涅槃寂滅。然
我不喜聞。一切諸行空寂．不可得．愛盡．離欲．
^pb涅槃。此中云何有我。而言如是知．如是見是
名見法。我爾時作是念。是中誰復有力堪能
為我說法。令我知法．見法。我時復作是念。尊
者阿難今在拘睒彌國瞿師羅園。曾供養親
覲世尊。佛所讚歎。諸梵行者皆悉知識。彼必
^pb堪能為我說法。令我知法．見法。善哉。尊者阿
難今當為我說法。令我知法．見法。　時。尊者阿
難語闡陀言。善哉。闡陀。我意大喜。我慶仁者
能於梵行人前。無所覆藏。破虛偽刺。闡陀。愚
癡凡夫所不能解色無常。受．想．行．識無常。一
^pb切諸行無常。一切法無我。涅槃寂滅。汝今堪
受勝妙法。汝今諦聽。當為汝說。　時。闡陀作是
念。我今歡喜得勝妙心．得踊悅心。我今堪能
受勝妙法。　爾時。阿難語闡陀言。我親從佛聞。
教摩訶迦旃延言。世人顛倒依於二邊。若有．
^pb若無。世人取諸境界。心便計著。迦旃延。若不
受．不取．不住．不計於我。此苦生時生．滅時滅。
迦旃延。於此不疑．不惑．不由於他而能自知。
是名正見。如來所說。所以者何。迦旃延。如實
正觀世間集者。則不生世間無見。如實正觀
^pb世間滅。則不生世間有見。迦旃延。如來離於
二邊。說於中道。所謂此有故彼有。此生故彼
生。謂緣無明有行。乃至生．老．病．死．憂．悲．惱苦
集。所謂此無故彼無。此滅故彼滅。謂無明滅
則行滅。乃至生．老．病．死．憂．悲．惱苦滅。　尊者
^pb阿難說是法時。闡陀比丘遠塵離垢。得法眼
淨。爾時。闡陀比丘見法．得法．知法．起法。超越
狐疑。不由於他。於大師教法。得無所畏。恭敬
合掌白尊者阿難言。正應如是。如是智慧梵
行。善知識教授教誡說法。我今從尊者阿難
^pb所。聞如是法。於一切行皆空．皆悉寂．不可得．
愛盡．離欲．滅盡．涅槃。心樂正住解脫。不復轉
還。不復見我。唯見正法。　時。阿難語闡陀言。汝
今得大善利。於甚深佛法中。得聖慧眼。　時。二
正士展轉隨喜。從坐而起。各還本處。
^pb輸屢那三種　無明亦有三
　無間等及滅　　富留那．闡陀
^n263如是我聞。　一時。佛住拘留國雜色牧牛聚落。
　爾時。佛告諸比丘。我以知見故。得諸漏盡。非
不知見。云何以知見故。得諸漏盡。非不知見。

^pb謂此色．此色集．此色滅。此受．想．行．識。此識集．
此識滅。不修方便隨順成就。而用心求。令我
諸漏盡。心得解脫。當知彼比丘終不能得漏
盡解脫。所以者何。不修習故。不修習何等。謂
不修習念處．正勤．如意足．根．力．覺．道。譬如伏
^pb雞。生子眾多。不能隨時蔭餾。消息冷暖。而欲
令子以觜．以爪啄卵自生。安隱出㲉當知彼子
無有自力。堪能方便以觜．以爪安隱出㲉所以
者何。以彼雞母不能隨時蔭餾。冷暖長養子
故。　如是。比丘不勤修習隨順成就。而欲令得
^pb漏盡解脫。無有是處。所以者何。不修習故。不
修何等。謂不修念處．正勤．如意足．根．力．覺．道。
若比丘修習隨順成就者。雖不欲令漏盡解
脫。而彼比丘自然漏盡。心得解脫。所以者何。
以修習故。何所修習。謂修念處．正勤．如意
^pb足．根．力．覺．道。如彼伏雞善養其子。隨時蔭餾。
冷暖得所。正復不欲令子方便自啄卵出。然
其諸子自能方便安隱出㲉所以者何。以彼伏
雞隨時蔭餾。冷暖得所故。　如是。比丘善修方
便。正復不欲漏盡解脫。而彼比丘自然漏盡。
^pb心得解脫。所以者何。以勤修習故。何所修習。
謂修念處．正勤．如意足．根．力．覺．道。譬如巧師．
巧師弟子。手執斧柯。捉之不已。漸漸微盡手
指處現。然彼不覺斧柯微盡而盡處現。　如是。
比丘精勤修習隨順成就。不自知見今日爾
^pb所漏盡。明日爾所漏盡。然彼比丘知有漏盡。
所以者何。以修習故。何所修習。謂修習念處．
正勤．如意足．根．力．覺．道。譬如大舶。在於海邊。
經夏六月。風飄日暴。藤綴漸斷。　如是。比丘精
勤修習隨順成就。一切結縛．使．煩惱．纏。漸
^pb得解脫。所以者何。善修習故。何所修習。謂修
習念處．正勤．如意足．根．力．覺．道。　說是法時。六
十比丘不起諸漏。心得解脫。　佛說此經已。諸
比丘聞佛所說。歡喜奉行。
^n264如是我聞。　一時。佛住舍衛國祇樹給孤獨園。
^pb　爾時。有異比丘於禪中思惟。作是念。頗有色
常．恒．不變易．正住耶。如是受．想．行．識。常．恒．不
變易．正住耶。　是比丘晡時從禪起。往詣佛所。
頭面禮足。卻住一面。白佛言。世尊。我於禪中
思惟。作是念。頗有色常．恒．不變易．正住耶。如
^pb是受．想．行．識。常．恒．不變易．正住耶。今日世尊。
頗有色常．恒．不變易．正住耶。頗有受．想．行．識。
常．恒．不變易．正住耶。　爾時。世尊手執小土摶。
告彼比丘言。汝見我手中土摶不。　比丘白佛。
已見。世尊。比丘。如是。少土。我不可得。若我可
得
^pb者。則是常．恒．不變易．正住法。　佛告比丘。我自
憶宿命。長夜修福。得諸勝妙可愛果報之事。
曾於七年中。修習慈心。經七劫成壞。不還此
世。七劫壞時生光音天。七劫成時還生梵世。
空宮殿中作大梵王。無勝．無上。領千世界。從
^pb是已後。復三十六反。作天帝釋。復百千反。作
轉輪聖王。領四天下。正法治化。七寶具足。所
謂輪寶．象寶．馬寶．摩尼寶．玉女寶．主藏臣寶．
主兵臣寶。千子具足。皆悉勇健。於四海內。其
地平正。無諸毒刺。不威．不迫。以法調伏。　灌頂
^pb王法有八萬四千龍象。皆以眾寶莊嚴而挍
飾之。寶網覆上。建立寶幢。布薩象王最為導
首。朝．晡二時自會殿前。我時念言。是大群象。
日日再反往來。蹈殺眾生無數。願令四萬二
千象百年一來。即如所願。八萬四千象中。四
^pb萬二千象百年一至。　灌頂王法復有八萬四
千匹馬。亦以純金為諸乘具。金網覆上。婆羅
馬王為其導首。　灌頂王法有八萬四千四種
寶車。所謂金車．銀車．琉璃車．頗梨車。師子．虎．
豹皮．雜色欽婆羅以為覆襯。跋求毗闍耶難
^pb提音聲之車為其導首。　灌頂王法領八萬四
千城。安隱豐樂。人民熾盛。拘舍婆提城而為
上首。　灌頂王法有八萬四千四種宮殿。所謂
金．銀．琉璃．頗梨．摩尼琉璃。由訶而為上首。　比
丘。灌頂王法有八萬四千四種寶床。所謂金．
^pb銀．琉璃．頗梨。種種繒褥．氍氀．毾㲪迦陵伽臥具
以敷其上。安置丹枕。　復次。比丘。灌頂王法復
有八萬四千四種衣服。所謂迦尸細衣．芻摩
衣．頭鳩羅衣．拘沾婆衣。　復次。比丘。灌頂王法
有八萬四千玉女。所謂剎利女．似剎利女。
^pb況復餘女。　復次。比丘。灌頂王法有八萬四千
飲食。眾味具足。比丘。八萬四千玉女中。唯以
一人以為給侍。八萬四千寶衣。唯著一衣。八
萬四千寶床。唯臥一床。八萬四千宮殿。唯處
一殿。八萬四千城。唯居一城。名拘舍婆提。八
^pb萬四千寶車。唯乘一車。名毘闍耶難提瞿沙。
出城遊觀。八萬四千寶馬。唯乘一馬。名婆羅
訶。毛尾紺色。八萬四千龍象。唯乘一象。名布
薩陀。出城遊觀。　比丘。此是何等業報。得如是
威德自在耶。此是三種業報。云何為三。一者
^pb布施。二者調伏。三者修道。比丘當知。凡夫染
習五欲。無有厭足。聖人智慧成滿。而常知足。
比丘。一切諸行。過去盡滅．過去變易。彼自然
眾具及以名稱。皆悉磨滅。是故。比丘。永息諸
行。厭離．斷欲．解脫。比丘。色為常。無常。　比丘白
^pb佛言。無常。世尊。　若無常者。是苦耶。　比丘白佛
言。是苦。世尊。　比丘。若無常．苦。是變易法。聖弟
子寧復於中計我．異我．相在不。　比丘白佛。不
也。世尊。如是受．想．行．識。為常．為無常。　比丘白
佛言。無常。世尊。　若無常者。是苦耶。　比丘白佛
^pb言。是苦。世尊。　比丘。若無常．苦。是變易法。聖弟
子寧復於中計我．異我．相在不。　比丘白佛。不
也。世尊。　佛告比丘。諸所有色。若過去．若未來．
若現在。若內．若外。若麤．若細。若好．若醜。若遠．
若近。彼一切非我．不異我．不相在。如是受．想．
^pb行．識。若過去．若未來。若現在。若內．若外。若麤．
若細。若好．若醜。若遠．若近。彼一切非我．不異
我．不相在。比丘。於色當生厭離．厭．離欲．解脫。
如是於受．想．行．識。當生厭．離欲．解脫。解脫知
見。我生已盡。梵行已立。所作已作。自知不受
後
^pb有。　時。彼比丘聞佛所說。踊躍歡喜。作禮而去。
常念土摶譬教授。獨一靜處。精勤思惟。不放
逸住。不放逸住已。所以善男子剃除鬚髮。正
信．非家．出家學道。為究竟無上梵行。見法自
知身作證。我生已盡。梵行已立。所作已作。自
^pb知不受後有。　時。彼尊者亦自知法。心得解脫。
成阿羅漢。
^n265如是我聞。　一時。佛住阿毘陀處恒河側。　爾時。
世尊告諸比丘。譬如恒河大水暴起。隨流聚
沫。明目士夫諦觀分別。諦觀分別時。無所有．
^pb無牢．無實．無有堅固。所以者何。彼聚沫中無
堅實故。如是諸所有色。若過去．若未來．若現
在。若內．若外。若麤．若細。若好．若醜。若遠．若近。
比丘。諦觀思惟分別。無所有．無牢．無實．無有
堅固。如病．如癰．如刺．如殺。無常．苦．空．非我。所
^pb以者何。色無堅實故。　諸比丘。譬如大雨水泡。
一起一滅。明目士夫諦觀思惟分別。諦觀思
惟分別時。無所有．無牢．無實．無有堅固。所以
者何。以彼水泡無堅實故。如是。比丘。諸所有
受。若過去．若未來．若現在。若內．若外。若麤．若
^pb細。若好．若醜。若遠．若近。比丘。諦觀思惟分別。
諦觀思惟分別時。無所有．無牢．無實．無有堅
固。如病．如癰．如刺．如殺。無常．苦．空．非我。所以
者何。以受無堅實故。　諸比丘。譬如春末夏初。
無雲．無雨。日盛中時。野馬流動。明目士夫諦
^pb觀思惟分別。諦觀思惟分別時。無所有。無牢．
無實．無有堅固。所以者何。以彼野馬無堅實
故。如是。比丘。諸所有想。若過去．若未來．若現
在。若內．若外。若麤．若細。若好．若醜。若遠．若近。
比丘。諦觀思惟分別。諦觀思惟分別時。無所
^pb有．無牢．無實．無有堅固。如病．如癰．如刺．如殺。
無常．苦．空．非我。所以者何。以想無堅實故。　諸
比丘。譬如明目士夫求堅固材。執持利斧。入
於山林。見大芭蕉樹。傭直長大。即伐其根。斬
截其峰。葉葉次剝。都無堅實。諦觀思惟分別。
^pb諦觀思惟分別時。無所有．無牢．無實．無有堅
固。所以者何。以彼芭蕉無堅實故。如是。比丘。
諸所有行。若過去．若未來．若現在。若內．若外。
若麤．若細。若好．若醜。若遠．若近。比丘。諦觀思
惟分別。諦觀思惟分別時。無所有．無牢．無實．
^pb無有堅固。如病．如癰．如刺．如殺。無常．苦．空．非
我。所以者何。以彼諸行無堅實故。　諸比丘。譬
如幻師．若幻師弟子。於四衢道頭。幻作象兵．
馬兵．車兵．步兵。有智明目士夫諦觀思惟分
別。諦觀思惟分別時。無所有．無牢．無實．無有
堅
^pb固。所以者何。以彼幻無堅實故。如是。比丘。諸
所有識。若過去．若未來．若現在。若內．若外。若
麤．若細。若好．若醜。若遠．若近。比丘。諦觀思惟
分別。諦觀思惟分別時。無所有．無牢．無實．無
有堅固。如病．如癰．如刺．如殺。無常．苦．空．非我。
^pb所以者何。以識無堅實故。　爾時。世尊欲重宣
此義。而說偈言。
觀色如聚沫　受如水上泡　想如春時燄
諸行如芭蕉　諸識法如幻　日種姓尊說
周匝諦思惟　正念善觀察　無實不堅固
^pb無有我我所　於此苦陰身　大智分別說
離於三法者　身為成棄物　壽暖及諸識
離此餘身分　永棄丘塚間　如木無識想
此身常如是　幻為誘愚夫　如殺如毒刺
無有堅固者　比丘勤修習　觀察此陰身
　
^pb晝夜常專精　　正智繫念住
有為行長息　永得清涼處
時。諸比丘聞佛所說。歡喜奉行。
^n266如是我聞。　一時。佛住舍衛國祇樹給孤獨園。
　爾時。佛告諸比丘。於無始生死。無明所蓋。愛
^pb結所繫。長夜輪迴。不知苦之本際。有時長久
不雨。地之所生百穀草木。皆悉枯乾。諸比丘。
若無明所蓋。愛結所繫。眾生生死輪迴。愛結
不斷。不盡苦邊。諸比丘。有時長夜不雨。大海
水悉皆枯竭。諸比丘。無明所蓋。愛結所繫。眾
^pb生生死輪迴。愛結不斷。不盡苦邊。諸比丘。有
時長夜須彌山王皆悉崩落。無明所蓋。愛結
所繫。眾生長夜生死輪迴。愛結不斷。不盡苦
邊。諸比丘。有時長夜此大地悉皆敗壞。而眾
生無明所蓋。愛結所繫。眾生長夜生死輪迴。

^pb愛結不斷。不盡苦邊。　比丘。譬如狗子繫柱。彼
繫不斷。長夜繞柱。輪迴而轉。如是。比丘。愚夫
眾生不如實知色．色集．色滅．色味．色患．色離。
長夜輪迴。順色而轉。如是不如實知受．想．行．
識．識集．識滅．識味．識患．識離。長夜輪迴。順識
^pb而轉。諸比丘。隨色轉．隨受轉．隨想轉．隨行轉．
隨識轉。隨色轉故。不脫於色。隨受．想．行．識轉
故。不脫於識。以不脫故。不脫生．老．病．死．憂．悲．
惱苦。多聞聖弟子如實知色．色集．色滅．色味．
色患．色離。如實知受．想．行．識．識集．識滅．識味．
^pb識患．識離故。不隨識轉。不隨轉故。脫於色。脫
於受．想．行．識。我說脫於生．老．病．死．憂．悲．惱苦。
　佛說此經已。時。諸比丘聞佛所說。歡喜奉行。
^n267如是我聞。　一時。佛住舍衛國祇樹給孤獨園。
　爾時。世尊告諸比丘。眾生於無始生死。無明
^pb所蓋。愛結所繫。長夜輪迴生死。不知苦際。諸
比丘。譬如狗繩繫著柱。結繫不斷故。順柱而
轉。若住．若臥。不離於柱。如是凡愚眾生。於色
不離貪欲．不離愛．不離念．不離渴．輪迴於色。
隨色轉。若住．若臥。不離於色。如是受．想．行．識。
^pb隨受．想．行．識轉。若住．若臥不離於識。　諸比丘。
當善思惟觀察於心。所以者何。長夜心為貪
欲使染。瞋恚．愚癡使染故。比丘。心惱故眾生
惱。心淨故眾生淨。比丘。我不見一色種種如
斑色鳥。心復過是。所以者何。彼畜生心種種
^pb故。色種種。　是故。比丘。當善思惟觀察於心。諸
比丘。長夜心貪欲所染。瞋恚．愚癡所染。心惱
故眾生惱。心淨故眾生淨。比丘當知。汝見嗟
蘭那鳥種種雜色不。　答言。曾見。世尊。　佛告比
丘。如嗟蘭那鳥種種雜色。我說彼心種種雜
^pb亦復如是。所以者何。彼嗟蘭那鳥心種種故
其色種種。是故。當善觀察思惟於心長夜種
種。貪欲．瞋恚．愚癡種種。心惱故眾生惱。心淨
故眾生淨。譬如畫師．畫師弟子。善治素地。具
眾彩色。隨意圖畫種種像類。　如是。比丘。凡愚
^pb眾生不如實知色．色集．色滅．色味．色患．色離。
於色不如實知故。樂著於色。樂著色故。復生
未來諸色。如是凡愚不如實知受．想．行．識．識
集．識滅．識味．識患．識離。不如實知故。樂著於
識。樂著識故。復生未來諸識。當生未來色．受．
^pb想．行．識故。於色不解脫。受．想．行．識不解脫。我
說彼不解脫生．老．病．死．憂．悲．惱苦。　有多聞聖
弟子如實知色．色集．色滅．色味．色患．色離。如
實知故。不樂著於色。以不樂著故。不生未來
色。如實知受．想．行．識．識集．識滅．識味．識患．識
^pb離。如實知故。不染著於識。不樂著故。不生未
來諸識。不樂著於色．受．想．行．識故。於色得解
脫。受．想．行．識得解脫。我說彼等解脫生．老．病．
死．憂．悲．惱苦。　佛說此經已。時。諸比丘聞佛所
說。歡喜奉行。
^pb^n268如是我聞。　一時。佛在舍衛國祇樹給孤獨園。
　爾時。世尊告諸比丘。譬如河水從山澗出。彼
水深駛。其流激注。多所漂沒。其河兩岸。生雜
草木。大水所偃。順靡水邊。眾人涉渡。多為水
所漂。隨流沒溺。遇浪近岸。手援草木。草木復
^pb斷。還隨水漂。　如是。比丘。若凡愚眾生不如實
知色．色集．色滅．色味．色患．色離。不如實知故。
樂著於色。言色是我。彼色隨斷。如是不如實
知受．想．行．識．識集．識滅．識味．識患．識離。不如
實知故。樂著於識。言識是我。識復隨斷。　若多
聞
^pb聖弟子如實知色．色集．色滅．色味．色患．色離。
如實知故。不樂著於色。如實知受．想．行．識．識
集．識滅．識味．識患．識離。如實知故。不樂著識。
不樂著故。如是自知。得般涅槃。我生已盡。梵
行已立。所作已作。自知不受後有。佛說此經
^pb已。時。諸比丘聞佛所說。歡喜奉行。
^n269如是我聞。　一時。佛住舍衛國祇樹給孤獨園。
　爾時。世尊告諸比丘。非汝所應法。當盡捨離。
捨彼法已。長夜安樂。比丘。何等法非汝所應。
當速捨離。如是色．受．想．行．識。非汝所應。當盡
^pb捨離。斷彼法已。長夜安樂。譬如祇桓林中樹
木。有人斫伐枝條。擔持而去。汝等亦不憂慼。
所以者何。以彼樹木非我．非我所。　如是。比丘。
非汝所應者。當盡捨離。捨離已。長夜安樂。何
等非汝所應。色非汝所應。當盡捨離。捨離已。

^pb長夜安樂。如是受．想．行．識。非汝所應。當速捨
離。捨彼法已。長夜安樂。諸比丘。色為常耶。為
無常耶。諸比丘白佛言。無常。世尊。　比丘。無常
者。為是苦耶。　答言。是苦。世尊。　佛告比丘。若無
常．苦。是變易法。多聞聖弟子寧於中見有我．
^pb異我．相在不。　答言。不也。世尊。　如是受．想．行．識
為是常耶。無常耶。　答言。無常。世尊。　比丘。若無
常者。是苦耶。　答言。是苦。世尊。　佛告比丘。若無
常．苦。是變易法。多聞聖弟子寧於中見有我．
異我．相在不。　答言。不也。世尊。　比丘。是故諸所
^pb有色。若過去．若未來．若現在。若內．若外。若麤．
若細。若好．若醜。若遠．若近。彼一切非我．不異
我．不相在。如是受．想．行．識。若過去．若未來．若
現在。若內．若外。若麤．若細。若好．若醜。若遠．若
近。彼一切非我．不異我．不相在。聖弟子觀此
^pb五受陰非我．我所。如是觀時。於諸世間無所
取著。無所取著者。自得涅槃。我生已盡。梵行
已立。所作已作。自知不受後有。　佛說此經已。
時。諸比丘聞佛所說。歡喜奉行。
^n270如是我聞。　一時。佛住舍衛國祇樹給孤獨園。
^pb　爾時。世尊告諸比丘。無常想修習多修習。能
斷一切欲愛．色愛．無色愛．掉．慢．無明。譬如田
夫。於夏末秋初深耕其地。發荄斷草。如是。比
丘。無常想修習多修習。能斷一切欲愛．色愛．
無色愛．掉．慢．無明。　譬如。比丘。如人刈草。手攬
^pb其端。舉而抖擻。萎枯悉落。取其長者。如是。比
丘。無常想修習多修習。能斷一切欲愛．色愛．
無色愛．掉．慢．無明。　譬如菴羅果著樹。猛風搖
條。果悉墮落。如是。無常想修習多修習。能斷
一切欲愛．色愛．無色愛．掉．慢．無明。　譬如樓閣。

^pb中心堅固。眾材所依。攝受不散。如是。無常想
修習多修習。能斷一切欲愛．色愛．無色愛．掉．
慢．無明。　譬如一切眾生跡。象跡為大。能攝受
故。如是。無常想修習多修習。能斷一切欲愛．
色愛．無色愛．掉．慢．無明。　譬如閻浮提一切諸
^pb河。悉赴大海。其大海者。最為第一。悉攝受故。
如是。無常想修習多修習。能斷一切欲愛．色
愛．無色愛．掉．慢．無明。　譬如日出。能除一切世
間闇冥。如是。無常想修習多修習。能斷一切
欲愛．色愛．無色愛．掉．慢．無明。　譬如轉輪聖王。
^pb於諸小王最上．最勝。如是。無常想修習多修
習。能斷一切欲愛．色愛．無色愛．掉．慢．無明。　諸
比丘。云何修無常想。修習多修習。能斷一切
欲愛．色愛．無色愛．掉．慢．無明。若比丘於空露
地．若林樹間。善正思惟。觀察色無常。受．想．行．

^pb識無常。如是思惟。斷一切欲愛．色愛．無色愛．
掉．慢．無明。所以者何。無常想者。能建立無我
想。聖弟子住無我想。心離我慢。順得涅槃。　佛
說是經已。時。諸比丘聞佛所說。歡喜奉行。
^n271如是我聞。　一時。佛住舍衛國祇樹給孤獨園。
^pb　爾時。有比丘名曰低舍。與眾多比丘集於食
堂。語諸比丘言。諸尊。我不分別於法。不樂修
梵行。多樂睡眠。疑惑於法。　爾時。眾中有一比
丘。往詣佛所。禮佛足。卻住一面。白佛言。世尊。
低舍比丘以眾多比丘集於食堂。作如是說。
^pb唱言。我不能分別於法。不樂修梵行。多樂睡
眠。疑惑於法。　佛告比丘。是低舍比丘是愚癡
人。不守根門。飲食不知量。初夜．後夜。心不覺
悟。懈怠嬾惰。不勤精進。不善觀察思惟善法。
彼於分別法。心樂修梵行。離諸睡眠。於正法
^pb中離諸疑惑。無有是處。若當比丘守護根門。
飲食知量。初夜．後夜。覺悟精進。觀察善法。樂
分別法。樂修梵行。離於睡眠。心不疑法。斯有
是處。　爾時。世尊告一比丘。汝往語低舍比丘
言。大師呼汝。比丘白佛。唯然。受教。前禮佛足。
^pb詣低舍所。而作是言。長老低舍。世尊呼汝。低
舍聞命。詣世尊所。稽首禮足。卻住一面。　爾時。
世尊語低舍比丘言。汝低舍。實與眾多比丘
集於食堂。作是唱言。諸長老。我不能分別於
法。不樂梵行。多樂睡眠。疑惑於法耶。低舍白
^pb佛。實爾。世尊。　佛問低舍。我今問汝。隨汝意答。
於意云何。若於色不離貪．不離欲．不離愛．不
離念．不離渴。彼色若變．若異。於汝意云何。當
起憂．悲．惱苦為不耶。　低舍白佛。如是。世尊。若
於色不離貪．不離欲．不離愛．不離念．不
^pb離渴。彼色若變．若異。實起憂．悲．惱苦。世尊。實
爾不異。　佛告低舍。善哉。善哉。低舍。正應如是。
不離貪欲說法。低舍。於受．想．行．識。不離貪．不
離欲．不離愛．不離念．不離渴。彼識若變．若異。
於汝意云何。當起憂．悲．惱苦為不耶。　低舍白
^pb佛。如是。世尊。於識不離貪．不離欲．不離愛．不
離念．不離渴。彼識若變．若異。實起憂．悲．惱苦。
世尊。實爾不異。　佛告低舍。善哉。善哉。正應如
是。識不離貪欲說法。　佛告低舍。於意云何。若
於色離貪．離欲．離愛．離念．離渴。彼色若變．若
^pb異時。當生憂．悲．惱苦耶。　低舍白佛。不也。世尊。
　如是不異。於意云何。受．想．行．識。離貪．離欲．離
愛．離念．離渴。彼識若變．若異。當生憂．悲．惱苦
耶。　低舍答曰。不也。世尊。如是不異。佛告低舍。
善哉。善哉。低舍。今當說譬。大智慧者。以譬得
^pb解。如二士夫共伴行一路。一善知路。一不知
路。其不知者語知路者。作如是言。我欲詣某
城．某村．某聚落。當示我路。時。知路者即示彼
路。語言。士夫。從此道去。前見二道。捨左從右
前行。復有坑澗渠流。復當捨左從右。復有叢
^pb林。復當捨左從右。汝當如是漸漸前行。得至
某城。　佛告低舍。其譬如是。不知路者。譬愚癡
凡夫。其知路者。譬如來．應．等正覺。前二路者。
謂眾生狐疑。左路者。三不善法。貪．恚．害覺。其
右路者。謂三善覺。出要離欲覺．不瞋覺．不害
^pb覺。前行左路者。謂邪見．邪志．邪語．邪業．邪命．
邪方便．邪念．邪定。前行右路者。謂正見．正志．
正語．正業．正命．正方便．正念．正定。坑澗渠流
者。謂瞋恚．覆障．憂．悲。叢林者。謂五欲功德也。
城者。謂般涅槃。　佛告低舍。佛為大師。為諸聲
^pb聞所作已作。如今當作哀愍悲念。以義安樂。
皆悉已作。汝等今日。當作所作。當於樹下。或
空露地．山巖窟宅。敷草為座。善思正念。修不
放逸。莫令久後心有悔恨。我今教汝。　爾時。低
舍聞佛所說。歡喜奉行。
^pb^n272如是我聞。　一時。佛住舍衛國祇樹給孤獨園。
　爾時。眾中有少諍事。世尊責諸比丘故。晨朝
著衣持缽。入城乞食。食已。出。攝舉衣缽。洗足。
入安陀林。坐一樹下。獨靜思惟。作是念。眾中
有少諍事。我責諸比丘。然彼眾中多年少比
^pb丘。出家未久。不見大師。或起悔心。愁憂不樂。
我已長夜於諸比丘生哀愍心。今當復還。攝
取彼眾。以哀愍故。　時。大梵王知佛心念。如力
士屈伸臂頃。從梵天沒。住於佛前。而白佛言。
如是。世尊。如是。善逝。責諸比丘。以少諍事故。

^pb於彼眾中多有年少比丘。出家未久。不見大
師。或起悔心。愁憂不樂。世尊長夜哀愍。攝受
眾僧。善哉。世尊。願今當還攝諸比丘。　爾時。世
尊心已垂愍梵天故。默然而許。時。大梵天知
佛世尊默然已許。為佛作禮。右遶三匝。忽然
^pb不現。　爾時。世尊。大梵天王還去未久。即還祇
樹給孤獨園。敷尼師檀。𣫍正坐。表現微相。令
諸比丘敢來奉見。時。諸比丘來詣佛所。懷慚
愧色。前禮佛足。卻坐一面。　爾時。世尊告諸比
丘。出家之人。卑下活命。剃髮持缽。家家乞食。
^pb如被噤咒。所以然者。為求勝義故。為度生．老．
病．死．憂．悲．惱苦．究竟苦邊故。諸善男子。汝不
為王賊所使．非負債人．不為恐怖．不為失命
而出家。正為解脫生．老．病．死．憂．悲．惱苦。汝等
不為此而出家耶。　比丘白佛。實爾。世尊。　佛
^pb告比丘。汝等比丘。為如是勝義而出家。云何
於中猶復有一愚癡凡夫。而起貪欲。極生染
著。瞋恚兇暴。懈怠下劣。失念不定。諸根迷亂。
譬如士夫從闇而入闇。從冥入冥。從糞廁出
復墮糞廁。以血洗血。捨離諸惡還復取惡。我
^pb說此譬。凡愚比丘亦復如是。又復譬如焚尸
火栝。捐棄塜。不為樵伐之所採拾。我說此譬。
愚癡凡夫比丘而起貪欲。極生染著。瞋恚兇
暴。懈怠下劣。失念不定。諸根散亂。亦復如是。
　比丘。有三不善覺法。何等為三。貪覺．恚覺．害
^pb覺。此三覺由想而起。云何想。想有無量種種。
貪想．恚想．害想。諸不善覺從此而生。比丘。貪
想．恚想．害想．貪覺．恚覺．害覺。及無量種種不
善。云何究竟滅盡。於四念處繫心。住無相三
昧。修習多修習。惡．不善法從是而滅。無餘
^pb永盡。正以此法。　善男子．善女人信樂出家。修
習無相三昧。修習多修習已。住甘露門。乃至
究竟甘露涅槃。我不說此甘露涅槃。依三見
者。何等為三。有一種見如是如是說。命則是
身。復有如是見。命異身異。又作是說。色是我。
^pb無二無異。長存不變。多聞聖弟子作是思惟。
世間頗有一法可取。而無罪過者。思惟已。都
不見一法可取。而無罪過者。我若取色。即有
罪過。若取受．想．行．識。則有罪過。作是知已。於
諸世間。則無所取。無所取者。自覺涅槃。我生
^pb已盡。梵行已立。所作已作。自知不受後有。　佛
說此經已。時。諸比丘聞佛所說。歡喜奉行。
　應說．小土摶　　泡沫．二無知
　河流．祇林．樹　　低舍責．諸想雜阿含經卷第十
^juan11^pb


雜阿含經卷第十一
　　　　宋天竺三藏求那跋陀羅譯
^n273如是我聞。　一時。佛住舍衛國祇樹給孤獨園。
^pb　時。有異比丘獨靜思惟。云何為我。我何所為。
何等是我。我何所住。從禪覺已。往詣佛所。稽
首禮足。退住一面。白佛言。世尊。我獨一靜處。
作是思惟。云何為我。我何所為。何法是我。我
於何住。　佛告比丘。今當為汝說於二法。諦聽。
^pb善思。云何為二。眼色為二。耳聲．鼻香．舌味．身
觸．意法為二。是名二法。比丘。若有說言。沙門
瞿曇所說二法。此非為二。我今捨此。更立二
法。彼但有言。數問已不知。增其疑惑。以非境
界故。所以者何。緣眼．色。生眼識。　比丘。彼眼者。
是肉形．是內．是因緣．是堅．是受。是名眼肉形
內地界。比丘。若眼肉形。若內．若因緣．津澤．是
^pb受。是名眼肉形內水界。比丘。若彼眼肉形。若
內．若因緣．明暖．是受。是名眼肉形內火界。比
丘。若彼眼肉形。若內．若因緣．輕飄動搖．是受。
是名眼肉形內風界。　比丘。譬如兩手和合相
對作聲。如是緣眼．色。生眼識。三事和合觸。觸
^pb俱生受．想．思。此等諸法非我．非常。是無常之
我。非恒。非安隱．變易之我。所以者何。比丘。謂
生．老．死．沒．受生之法。　比丘。諸行如幻．如炎。剎
那時頃盡朽。不實來實去。是故。比丘。於空諸
行當知．當喜．當念。空諸行常．恒．住．不變易法。
^pb空無我．我所。譬如明目士夫。手執明燈。入於
空室。彼空室觀察。　如是。比丘。於一切空行．空
心觀察歡喜。於空法行常．恒．住．不變易法。空
我．我所。如眼．耳．鼻．舌．身．意法因緣生意識。三
事和合觸。觸俱生受．想．思。此諸法無我．無常。
乃
^pb至空我．我所。比丘。於意云何。眼是常．為非常
耶。　答言。非常。世尊。　復問。若無常者。是苦耶。　答
言。是苦。世尊。　復問。若無常．苦。是變易法。多聞
聖弟子寧於中見我．異我．相在不。　答言。不也。
世尊。　耳．鼻．舌．身．意亦復如是。如是多聞聖弟
^pb子於眼生厭。厭故不樂。不樂故解脫。解脫知
見。我生已盡。梵行已立。所作已作。自知不受
後有。耳．鼻．舌．身．意亦復如是。　時。彼比丘聞世
尊說合手聲譬經教已。獨一靜處。專精思惟。
不放逸住。乃至自知不受後有。成阿羅漢。
^pb^n274如是我聞。　一時。佛住舍衛國祇樹給孤獨園。
　爾時。世尊告諸比丘。非汝有者。當棄捨。捨彼
法已。長夜安樂。諸比丘。於意云何。於此祇桓
中。諸草木枝葉。有人持去。汝等頗有念言。此
諸物是我所。彼人何故輒持去。　答言。不也。
^pb世尊。　所以者何。彼亦非我．非我所故。汝諸比
丘亦復如是。於非所有物當盡棄捨。棄捨彼
法已。長夜安樂。何等為非汝所有。謂眼。眼非
汝所有。彼應棄捨。捨彼法已。長夜安樂。耳．鼻．
舌．身．意亦復如是。云何。比丘。眼是常耶。為非
^pb常耶。　答言。無常。世尊復問。若無常者。是苦耶。
　答言。是苦。世尊。　復問。若無常．苦者。是變易法。
多聞聖弟子寧於中見我．異我．相在不。　答言。
不也。世尊。　耳．鼻．舌．身．意亦復如是。多聞聖弟
子於此六入處觀察非我．非我所。觀察已。於
^pb諸世間都無所取。無所取故。無所著。無所著
故。自覺涅槃。我生已盡。梵行已立。所作已作。
自知不受後有。　佛說此經已。諸比丘聞佛所
說。歡喜奉行。
^n275如是我聞。　一時。佛住舍衛國祇樹給孤獨園。
　
^pb爾時。世尊告諸比丘。其有說言大力者。其唯
難陀。此是正說。其有說言最端政者。其唯難
陀。是則正說。其有說言愛欲重者。其唯難陀。
是則正說。　諸比丘。而今難陀關閉根門。飲食
知量。初夜．後夜精勤修習。正智成就。堪能盡
^pb壽純一滿淨。梵行清白。彼難陀比丘關閉根
門故。若眼見色。不取色相。不取隨形好。若諸
眼根增不律儀。無明闇障．世間貪．愛．惡不善
法不漏其心。生諸律儀。防護於眼．耳．鼻．舌．身．
意根。生諸律儀。是名難陀比丘關閉根門。飲
^pb食知量者。難陀比丘於食繫數。不自高．不放
逸．不著色．不著莊嚴。支身而已。任其所得。為
止飢渴。修梵行故。故起苦覺令息滅。未起苦
覺令不起故。成其崇向故。氣力安樂。無聞獨
住故。如人乘車。塗以膏油。不為自高。乃
^pb至莊嚴。為載運故。又如塗瘡。不貪其味。為息
苦故。如是。善男子難陀知量而食。乃至無聞
獨住。是名難陀知量而食。　彼善男子難陀初
夜．後夜精勤修業者。彼難陀晝則經行．坐禪。
除去陰障。以淨其身。於初夜時。經行．坐禪。除
^pb去陰障。以淨其身。於中夜時。房外洗足。入於
室中。右脅而臥。屈膝累足。係念明想。作起覺
想。於後夜時。徐覺徐起。經行．坐禪。是名善男
子難陀初夜．後夜精勤修集。彼善男子難陀
勝念正知者。是善男子難陀觀察東方。一心
^pb正念。安住觀察。觀察南．西．北方。亦復如是。一
心正念。安住觀察。如是觀者。世間貪．愛．惡不
善法不漏其心。彼善男子難陀覺諸受起。覺
諸受住。覺諸受滅。正念而住。不令散亂。覺諸
想起。覺諸想住。覺諸想滅。覺諸覺起。覺諸覺
^pb住。覺諸覺滅。正念心住。不令散亂。是名善男
子難陀正念正智成就。　是故。諸比丘。當作是
學。關閉根門。如善男子難陀。飲食知量。如善
男子難陀。初夜．後夜精勤修業。如善男子難
陀。正念正智成就。如善男子難陀。如教授難
^pb陀法。亦當持是為其餘人說。　時。有異比丘而
說偈言。
善關閉根門　正念攝心住　飲食知節量
覺知諸心相　善男子難陀　世尊之所歎
佛說此經已。諸比丘聞佛所說。歡喜奉行。
^pb^n276如是我聞。　一時。佛住舍衛國祇樹給孤獨園。
　爾時。有如是像類大聲聞尼眾住舍衛國王
園中。比丘尼眾其名曰。純陀比丘尼．民陀比
丘尼．摩羅婆比丘尼．波羅遮羅比丘尼．陀羅
毘迦比丘尼．差摩比丘尼．難摩比丘尼．告難
^pb舍瞿曇彌比丘尼．優缽羅色比丘尼．摩訶波
闍波提比丘尼。此等及餘比丘尼住王園中。
　爾時。摩訶波闍波提比丘尼與五百比丘尼
前後圍遶。來詣佛所。稽首禮足。退坐一面。爾
時。世尊為摩訶波闍波提比丘尼說法。示教
^pb照喜。種種說法。示教照喜已。發遣令還。言。比
丘尼。應時宜去。　摩訶波闍波提比丘尼聞佛
所說。歡喜隨喜。作禮而去。爾時。世尊知摩訶
波闍波提比丘尼去已。告諸比丘。我年已老
邁。不復堪能為諸比丘尼說法。汝等諸比丘
^pb僧。今日諸宿德上座。當教授諸比丘尼。　時。諸
比丘受世尊教。次第教授比丘尼。次至難陀。
爾時。難陀次第應至而不欲教授。　爾時。摩訶
波闍波提比丘尼與五百比丘尼前後圍遶。
詣世尊所。稽首禮足。乃至聞法。歡喜隨喜。作
^pb禮而去。　爾時。世尊知摩訶波闍波提比丘尼
去已。問尊者阿難。誰應次至教授諸比丘尼。
　尊者阿難白佛言。世尊。諸上座次第教授比
丘尼。次至難陀。而難陀不欲教授。　爾時。世尊
告難陀言。汝當教授諸比丘尼。為諸比丘尼
^pb說法。所以者何。我自教授比丘尼。汝亦應爾。
我為比丘尼說法。汝亦應爾。　爾時。難陀默然
受教。　時。難陀夜過晨朝。著衣持缽。入舍衛城
乞食。食已。還精舍。舉衣缽。洗足已。入室坐禪。
從禪覺。著僧伽梨將一比丘往詣王園。諸比
^pb丘尼遙見尊者難陀來。疾敷床座。請令就坐。
尊者難陀坐已。諸比丘尼稽首敬禮。退坐一
面。尊者難陀語諸比丘尼。諸姊妹。汝等當問
我。今當為汝等說法。汝等解者。當說言解。若
不解者。當說不解。於我所說義。若當解者。當
^pb善受持。若不解者。汝當更問。當為汝說。　諸比
丘尼白尊者難陀言。我等今日聞尊者教。令
我等問。告我等言。汝等若未解者。今悉當問。
已解者當言解。未解者當言不解。於我所說
義。已解者當奉持。未解者當復更問。我等聞
^pb此。心大歡喜。未解義者。今日當問。　爾時。尊者
難陀告諸比丘尼。云何。姊妹。於眼內入處觀
察。是我．異我．相在不。　答言。不也。尊者難陀。　耳．
鼻．舌．身．意內入處觀察。是我．異我．相在不。　答
言。不也。尊者難陀。所以者何。尊者難陀。我等
^pb已曾於此法如實知見。於六內入處觀察無
我。我等已曾作如是意解。六內入處無我。　尊
者難陀告諸比丘尼。善哉。善哉。姊妹。應如是
解。六內入處觀察無我。諸比丘尼。色外入處
是我．異我．相在不。　答言。不也。尊者難陀。　聲．香．

^pb味．觸．法外入處。是我．異我．相在不。答言。不也。
尊者難陀。所以者何。尊者難陀。我已曾於六
外入處如實觀察無我。我常作此意解。六外
入處如實無我。　尊者難陀讚諸比丘尼。善哉。
善哉。汝於此義應如是觀。六外入處無我。若
^pb緣眼．色。生眼識。彼眼識是我．異我．相在不。　答
言。不也。尊者難陀。　耳．鼻．舌．身．意法緣生意識。
彼意識是我．異我．相在不。　答言。不也。尊者難
陀。所以者何。我已曾於此六識身如實觀察
無我。我亦常作是意解。六識身如實無我。尊
^pb者難陀告諸比丘尼。善哉。善哉。姊妹。汝於此
義應如是觀察。六識身如實無我。緣眼．色。生
眼識。三事和合生觸。彼觸是我．異我．相在不。
　答言。不也。尊者難陀。　耳．鼻．舌．身．意法緣生意
識。三事和合生觸。彼觸是我．異我．相在不。　答
^pb言。不也。尊者難陀。所以者何。我已曾於此六
觸觀察如實無我。我亦常如是意解。六觸如
實無我。　尊者難陀告諸比丘尼。善哉。善哉。當
如實觀察。於六觸身如實無我。緣眼．色。生眼
觸。三事和合觸。觸緣受。彼觸緣受是我．異我．
^pb相在不。　答言。不也。尊者難陀。　耳．鼻．舌．身．意法
緣生意識。三事和合觸。觸緣受。彼受是我．異
我．相在不。　答言。不也。尊者難陀。所以者何。我
等曾於此六受身如實觀察無我。我亦常作
此意解。六受身如實無我。　尊者難陀告諸比
^pb丘尼。善哉。善哉。汝於此義應如是觀察。此六
受身如實無我。緣眼．色。生眼識。三事和合生
觸。觸緣想。彼想是我．異我．相在不。　答言。不也。
尊者難陀。　耳．鼻．舌．身．意法緣生意識。三事和
合生觸。觸緣想。彼想是我．異我．相在不。　答言。

^pb不也。尊者難陀。所以者何。我曾於此六想身
如實觀察無我。我亦常作此意解。六想身如
實無我。　尊者難陀告諸比丘尼。善哉。善哉。比
丘尼。汝於此義應如是觀察。此六想身如實
無我。緣眼．色。生眼識。三事和合觸。觸緣思。彼
^pb思是我．異我．相在不。　答言。不也。尊者難陀。　耳．
鼻．舌．身．意法緣生意識。三事和合觸。觸緣思。
彼思是我．異我．相在不。　答言。不也。尊者難陀。
所以者何。我曾於此六思身如實觀察無我。
我常作此意解。此六思身如實無我。　尊者難
^pb陀告諸比丘尼。善哉。善哉。比丘尼。汝於此義
應如是觀察。此六思身如實無我。緣眼．色。生
眼識。三事和合觸。觸緣愛。彼愛是我．異我．相
在不。　答言。不也。尊者難陀。　耳．鼻．舌．身．意法緣
生意識。三事和合觸。觸緣愛。彼愛是我．異我．

^pb相在不。　答言。不也。尊者難陀。所以者何。我曾
於此六愛身如實觀察無我。我常作此意解。
此六愛身如實無我。　尊者難陀告諸比丘尼。
汝於此義應如是觀察。此六愛身如實無我。
姊妹。譬因膏油．因炷。燈明得然。彼油無常。炷
^pb亦無常。火亦無常。器亦無常。若有作是言。無
油．無炷．無火．無器。而所依起燈光。常．恒．住．不
變易。作是說者。為等說不。　答言。不也。尊者難
陀。所以者何。緣油．炷．器然燈。彼油．炷．器悉無
常。若無油．無炷．無器。所依燈光亦復隨滅．息
^pb沒．清涼．真實。　如是。姊妹。此六內入處無常。若
有說言。此六內入處因緣生喜樂。常．恒．住．不
變易．安隱。是為等說不。　答言。不也。尊者難陀。
所以者何。我等曾如實觀察。彼彼法緣生彼
彼法。彼彼緣法滅。彼彼生法亦復隨滅．息沒．
清
^pb涼．真實。　尊者難陀告諸比丘尼。善哉。善哉。比
丘尼。汝於此義應如是觀察。彼彼法緣生彼
彼法。彼彼法緣滅。彼彼生法亦復隨滅．息沒．
寂靜．清涼．真實。諸姊妹。譬如大樹根．莖．枝．葉。
根亦無常。莖．枝．葉皆悉無常。若有說言。無彼
^pb樹根．莖．枝．葉。唯有其影常．恒．住．不變易．安隱
者。為等說不。　答言。不也。尊者難陀。所以者何。
如彼大樹根．莖．枝．葉。彼根亦無常。莖．枝．葉亦
復無常。無根．無莖．無枝．無葉。所依樹影。一切
悉無。　諸姊妹。若緣外六入處無常。若言外六
^pb入處因緣生喜樂。恒．住．不變易．安隱者。此為
等說不。　答言。不也。尊者難陀。所以者何。我曾
於此義如實觀察。彼彼法緣生彼彼法。彼彼
法緣滅。彼彼生法亦復隨滅．息沒．寂靜．清涼．
真實。　尊者難陀告諸比丘尼。善哉。善哉。姊
^pb妹。汝於此義當如實觀察。彼彼法緣生彼彼
法。彼彼法緣滅。彼彼生法亦復隨滅．息沒．寂
滅．清涼．真實。諸姊妹。聽我說譬。夫智者因譬
得解。譬如善屠牛師．屠牛弟子手執利刀。解
剝其牛。乘間而剝。不傷內肉．不傷外皮。解其
^pb枝節筋骨。然後還以皮覆其上。若有人言。此
牛皮肉全而不離。為等說不。　答言。不也。尊者
難陀。所以者何。彼善屠牛師．屠牛弟子手執
利刀。乘間而剝。不傷皮肉。枝節筋骨悉皆斷
截。還以皮覆上。皮肉已離。非不離也。　姊妹。我
^pb說所譬。今當說義。牛者譬人身麤色。如篋毒
蛇經廣說。肉者謂內六入處。外皮者謂外六
入處。屠牛者謂學見跡。皮肉中間筋骨者謂
貪喜俱。利刀者謂利智慧。多聞聖弟子以智
慧利刀斷截一切結．縛．使．煩惱．上煩惱．纏。是
^pb故。諸姊妹。當如是學。於所可樂法。心不應著。
斷除貪故。所可瞋法。不應生瞋。斷除瞋故。所
可癡法。不應生癡。斷除癡故。於五受陰。當觀
生滅。於六觸入處。當觀集滅。於四念處。當善
繫心。住七覺分。修七覺分已。於其欲漏。心不
^pb緣著。心得解脫。於其有漏。心不緣著。心得解
脫。於無明漏。心不緣著。心得解脫。諸姊妹。當
如是學。　爾時。尊者難陀為諸比丘尼說法。示
教照喜。示教照喜已。從座起去。時。摩訶波闍
波提比丘尼與五百比丘尼眷屬圍遶。往詣
^pb佛所。稽首禮足。退住一面。乃至為佛作禮而
去。　爾時。世尊知摩訶波闍波提比丘尼去已。
告諸比丘。譬如明月十四日夜。多眾觀月。為
是滿耶。為未滿耶。當知彼月未究竟滿。如是。
善男子難陀為五百比丘尼正教授．正說法。

^pb於其解脫猶未究竟。然此等比丘尼命終之
時。不見一結不斷。能使彼還生於此世。　爾時。
世尊復告難陀。更為諸比丘尼說法。　爾時。尊
者難陀默然奉教。夜過晨朝。持缽入城乞食。
食已。乃至往詣王園。就座而坐。為諸比丘尼
^pb說法。示教照喜。示教照喜已。從座起去。摩訶
波闍波提比丘尼復於異時與五百比丘尼
前後圍遶。往詣佛所。稽首禮足。乃至作禮而
去。　爾時。世尊知摩訶波闍波提比丘尼去已。
告諸比丘。譬如明月十五日夜。無有人疑月
^pb滿不滿者。然其彼月究竟圓滿。如是。善男子
難陀為諸比丘尼說如是正教授。究竟解脫。
若命終時。無有說彼道路所趣。此當知即是
苦邊。是為世尊為五百比丘尼受第一果記。
　佛說此經已。諸比丘聞佛所說。歡喜奉行。
^pb^n277如是我聞。　一時。佛住舍衛國祇樹給孤獨園。
　爾時。世尊告諸比丘。有不律儀．律儀。諦聽。善
思。當為汝說。　云何不律儀。眼根不律儀所攝
護。眼識著色。緣著故。以生苦受。苦受故。不一
其心。不一心故。不得如實知見。不得如實知
^pb見故。不離疑惑。不離疑惑故。由他所誤。而常
苦住。耳．鼻．舌．身．意亦復如是。是名不律儀。　云
何律儀。眼根律儀所攝護。眼識識色。心不染
著。心不染著已。常樂更住。心樂住已。常一其
心。一其心已。如實知見。如實知見已。離諸疑
^pb惑。離諸疑惑已。不由他誤。常安樂住。耳．鼻．舌．
身．意亦復如是。是名律儀。　佛說此經已。諸比
丘聞佛所說。歡喜奉行。
^n278如是我聞。　一時。佛住舍衛國祇樹給孤獨園。
　爾時。世尊告諸比丘。有退．不退法．六觸入處。

^pb諦聽。善思。當為汝說。　云何退法。謂眼識色生
欲覺。彼比丘歡喜讚歎。執取繫著。隨順彼法
迴轉。當知是比丘退諸善法。世尊所說。是名
退法。耳．鼻．舌．身．意亦復如是。　云何名不退法。
眼識色緣。不生欲覺結。彼比丘不喜．不讚歎．
^pb不執取．不繫著。於彼法不隨順迴轉。當知是
比丘不退轉諸善法。世尊說是不退法。耳．鼻．
舌．身．意亦復如是。云何六勝入處。眼識色緣。
不生欲覺．結染著。當知是比丘勝彼入處。勝
彼入處。是世尊所說。耳．鼻．舌．身．意．亦復如是。
^pb若彼比丘於六勝入處勝已。貪欲結斷。瞋恚．
愚癡結斷。譬如王者。摧敵勝怨。名曰勝王。斷
除眾結。名勝婆羅門。　佛說此經已。諸比丘聞
佛所說。歡喜奉行。
^n279如是我聞。　一時。佛住舍衛國祇樹給孤獨園。
　
^pb爾時。世尊告諸比丘。於此六根不調伏．不關
閉．不守護．不執持．不修習。於未來世必受苦
報。　何等為六根。眼根不調伏．不關閉．不守護．
不修習．不執持。於未來世必受苦報。耳．鼻．舌．
身．意根亦復如是。愚癡無聞凡夫眼根見色。
^pb執受相。執受隨形好。任彼眼根趣向。不律儀
執受。住世間貪．愛．惡不善法。以漏其心。此等
不能執持律儀。防護眼根。耳．鼻．舌．身．意根。亦
復如是。如是於六根不調伏．不關閉．不守護．
不執持．不修習。於未來世必受苦報。　云何六
^pb根善調伏．善關閉．善守護．善執持．善修習。於
未來世必受樂報。多聞聖弟子眼見色。不取
色相。不取隨形好。任其眼根之所趣向。常住
律儀。世間貪．愛．惡不善法不漏其心。能生律
儀。善護眼根。耳．鼻．舌．身．意根。亦復如是。如是
六
^pb根善調伏．善關閉．善守護．善執持．善修習。於
未來世必受樂報。　即說偈言。
於六觸入處　住於不律儀　是等諸比丘
長夜受大苦　斯等於律儀　常當勤修習
正信心不二　諸漏不漏心　眼見於彼色
^pb可意不可意　可意不生欲　不可不憎惡
耳聞彼諸聲　亦有念不念　於念不樂著
不念不起惡　鼻根之所[口*鼻]　若香若臭物
等心於香臭　無欲亦無違　所食於眾味
彼亦有美惡　美味不起貪　惡味亦不擇
^pb樂觸以觸身　不生於放逸　為苦觸所觸
不生過惡想　平等捨苦樂　不滅者令滅
心意所觀察　彼種彼種相　虛偽而分別
欲貪轉增廣　覺悟彼諸惡　安住離欲心
善攝此六根　六境觸不動
　摧伏眾魔怨　　
^pb度生死彼岸佛說此經已。諸比丘聞佛所說。
歡喜奉行。
^n280如是我聞。　一時。世尊在拘薩羅國人間遊行。
到頻頭城北申恕林中。　爾時。頻頭城中。婆羅
門長者皆聞世尊於拘薩羅國人間遊行。住
^pb頻頭城申恕林中。聞已。悉共出城。至申恕林。
詣世尊所。稽首禮足。退坐一面。　爾時。世尊告
頻頭城婆羅門長者。若人問汝言。何等像類
沙門．婆羅門不應恭敬．尊重．禮事．供養。汝當
答言。若沙門．婆羅門眼見色。未離貪．未離欲．
^pb未離愛．未離渴．未離念。內心不寂靜。所行非
法。所行疏澀行。耳．鼻．舌．身．意法亦復如是。如
是像類比丘。不應恭敬．尊重．禮事．供養。　作是
說已。當復問言。何故如此像類沙門．婆羅門。
不應恭敬．尊重．禮事．供養。汝應答言。我等眼
^pb見色。不離欲．不離愛．不離渴．不離念。內心不
寂靜。耳．鼻．舌．身．意法亦復如是。彼沙門．婆羅
門眼見色。亦不離貪．不離欲．不離愛．不離渴．
不離念。內心不寂靜。行非法。行疏澀行。耳．鼻．
舌．身．意法亦復如是。我於斯等求其差別。不
^pb見差別之行。是故我於斯等像類沙門．婆羅
門不應恭敬．尊重．禮事．供養。　若復問言。何等
像類沙門．婆羅門所應恭敬．尊重．禮事．供養。
汝應答言。若彼眼見色。離貪．離欲．離愛．離渴．
離念。內心寂靜。不行非法行。行等行。不疏澀
^pb行。耳．鼻．舌．身．意法亦復如是。如是像類沙門．
婆羅門所應恭敬．尊重．禮事．供養。若復問言。
何故於此像類沙門．婆羅門恭敬．尊重．禮事．
供養。汝應答言。我等眼見色。不離貪．不離欲．
不離愛．不離渴．不離念。內心不寂靜。行非法
行。
^pb行疏澀行。耳．鼻．舌．身．意法亦復如是。斯等像
類沙門．婆羅門離貪．離欲．離渴．離念。內心寂
靜。行如法行。不行疏澀行。耳．鼻．舌．身．意法亦
復如是。我等於彼。求其差別。見差別故。於彼
像類沙門．婆羅門所應恭敬．尊重．禮事．供養。
^pb如是說已。若復問言。彼沙門．婆羅門有何門。
有何形貌。有何相。汝等知是沙門．婆羅門離
貪．向調伏貪。離恚．向調伏恚。離癡．向調伏癡。
汝應答言。我見彼沙門．婆羅門有如是像類。
在空閑處．林中樹下．卑床草蓐。修行遠離。離
^pb諸女人。近樂獨人。同禪思者。若於彼處。無眼
見色可生樂著。無耳聲．鼻香．舌味．身觸可生
樂著。若彼沙門．婆羅門有如是行．如是形貌．
如是相。令我等知是沙門。婆羅門離貪．向調
伏貪。離恚．向調伏恚。離癡．向調伏癡。　時。諸沙
^pb門．婆羅門長者白佛言。奇哉。世尊。不自譽．不
毀他。正說其義。各各自於諸入處。分別染污
清淨。廣說緣起。如如來．應．等正覺說。譬如士
夫。溺者能救。閉者能開。迷者示路。闇處然燈。
世尊亦復如是。不自譽．不毀他。正說其義。乃
^pb至如如來．應．等正覺說。　爾時。頻頭城婆羅門
長者聞佛所說。歡喜作禮而去。
^n281如是我聞。　一時。佛住王舍城迦蘭陀竹園。　時。
有縈髮目揵連出家來詣佛所。共相問訊。問
訊已。退坐一面。　爾時。世尊告縈髮目揵連。汝
^pb從何來。　縈髮目揵連白佛言。我從彼眾多種
種異道沙門．婆羅門．遮羅迦出家。集會未曾
講堂聽法。從彼林來。　佛告縈髮目揵連。汝為
何等福力故。從彼眾多種種異道沙門．婆羅
門．遮羅迦出家所聽其說法。　縈髮目揵連言。

^pb我試聽其競勝論義福利。聽其相違反論議
福利故。　佛告目揵連。長夜久遠。種種異道沙
門．婆羅門．遮羅迦出家競勝論議。相違反論
議福利。迭相破壞。　縈髮目揵連白佛言。瞿曇。
為諸弟子說何等法福利。令彼轉為人說。不
^pb謗如來。不增不減。誠說．法說．法次法說。無有
餘人能來比挍．難詰．訶責。　佛告目連。明．解脫．
果報．福利。為人轉說者。不謗如來。不乖其理。
法次法說。無有能來比挍．難詰．嫌責。　縈髮目
揵連白佛言。瞿曇。諸弟子有法。修習多修習。
^pb令明．解脫．福利滿足者不。　佛告縈髮目犍連。
有七覺分。修習多修習。明．解脫．福利滿足。　縈
髮目揵連白佛言。有法修習。能令七覺分滿
足不。　佛告縈髮目揵連。有四念處。修習多修
習。能令七覺分滿足。　縈髮目揵連白佛。復
^pb有法修習多修習。令四念處滿足不。　佛告縈
髮目揵連。有三妙行。修習多修習。能令四念
處滿足。　縈髮目揵連白佛言。復有法修習多
修習。令三妙行滿足不。　佛告目揵連。有六觸
入處律儀。修習多修習。令三妙行滿足。　縈髮
^pb目揵連白佛言。云何六觸入處律儀。修習多
修習。令三妙行滿足。　佛告目揵連。若眼見適
意．可愛念．能長養欲樂．令人緣著之色。彼比
丘見已。不喜．不讚歎．不緣．不著．不住。若眼見
不適意．不可愛念．順於苦覺之色。諸比丘見
^pb已。不畏．不惡．不嫌．不恚。於彼好色。起眼見已。
永不緣著。不好色。起眼見已。永不緣著。內心
安住不動。善修解脫。心不懈倦。耳．鼻．舌．身．意
識法亦復如是。如是於六觸入修習多修習。
滿足三妙行。　云何修三妙行。滿足四念處。多
^pb聞聖弟子於空閑處．林中．樹下。作如是學．如
是思惟。此身惡行。現世．後世必得惡報。我若
行身惡行者。必當自生厭悔。他亦嫌薄。大師
亦責。諸梵行者亦復以法而嫌我。惡名流布。
遍於諸方。身壞命終。當墮地獄。於身惡行。見
^pb現世．後世如是果報。是故除身惡行。修身妙
行。口．意惡行亦復如是。是名修習三妙行已。
得四念處清淨滿足。　云何修四念處。得七覺
分滿足。目揵連比丘。如是順身身觀住。彼順
身身觀住時。攝念安住不忘。爾時。方便修習
^pb念覺分。方便修習念覺分已。得念覺分滿足。
於彼心念選擇於法。覺想思量。爾時。方便修
習擇法覺分。方便修習擇法覺分已。逮得擇
法覺分滿足。選擇彼法。覺想思量。方便修習
精進覺分。方便修習精進覺分已。逮得精進
^pb覺分滿足。勤精進已。生歡喜心。爾時。修習方
便歡喜覺分。修習歡喜覺分已。逮得歡喜覺
分滿足。心歡喜已。身心止息。爾時。修習猗息
覺分。修習猗息覺分已。逮得猗息覺分滿足。
身心息已。得三摩提。爾時。修習定覺分。修習
^pb定覺分已。定覺分滿足。謂一其心。貪憂滅息。
內身行捨。方便修習捨覺分。方便修習捨覺
分已。逮得捨覺分清淨滿足。受．心．法念處。亦
如是說。如是修習四念處．七覺分滿足。　云何
修習七覺分。明．解脫．滿足。目揵連。若比丘修
^pb念覺分。依遠離．依離欲．依滅捨。於進趣修念
覺分。逮得明．解脫．清淨滿足。乃至修習捨覺
分。亦如是說。是名修習七覺分已。明．解脫．清
淨滿足。如是。目揵連。法法相律。從此岸而到
彼岸。　說是法時。縈髮目揵連遠塵離垢。得法
^pb眼淨。時。縈髮目揵連見法．得法．知法．入法。度
諸疑惑。不由於他。於諸法．律得無所畏。從座
起。整衣服。為佛作禮。合掌白佛言。我今寧得
於正法．律出家。得具足比丘分不。　佛告目揵
連。汝今已得於正法．律出家。具足得比丘分。
^pb得出家已。專精思惟。不放逸住。乃至成阿羅
漢。
^n282如是我聞。　一時。佛住迦微伽羅牟真鄰陀林
中。　時。有年少名鬱多羅。是波羅奢那弟子。來
詣佛所。恭敬問訊已。退坐一面。　爾時。世尊告
^pb鬱多羅。汝師波羅奢那為汝等說修諸根不。
　鬱多羅言。說已。瞿曇。　佛告鬱多羅。汝師波羅
奢那云何說修諸根。　鬱多羅白佛言。我師波
羅奢那說。眼不見色。耳不聽聲。是名修根。　佛
告鬱多羅。若如汝波羅奢那說。盲者是修根
^pb不。所以者何。如唯盲者眼不見色。　爾時。尊者
阿難在世尊後。執扇扇佛。尊者阿難語鬱多
言。如波羅奢那所說。聾者是修根不。所以者
何。如唯聾者耳不聞聲。　爾時。世尊告尊者阿
難。異於賢聖法．律無上修諸根。　阿難白佛言。
^pb唯願世尊為諸比丘說賢聖法．律無上修根。
諸比丘聞已。當受奉行。佛告阿難。諦聽。善思。
當為汝說。緣眼．色。生眼識。見可意色。欲修如
來厭離正念正智。眼．色緣生眼識。不可意故。
修如來不厭離正念正智。眼．色緣生眼識。可
^pb意不可意。欲修如來厭離．不厭離正念正智。
眼．色緣生眼識。不可意可意。欲修如來不厭
離．厭離正念正智。眼．色緣生眼識。可意不可
意。可不可意。欲修如來厭．不厭．俱離捨心住
正念正智。　如是。阿難。若有於此五句。心善調
伏．
^pb善關閉．善守護．善攝持．善修習。是則於眼．色
無上修根。耳．鼻．舌．身．意法亦如是說。阿難。是
名賢聖法。律無上修根。　尊者阿難白佛言。世
尊。云何賢聖法．律為賢聖修根。　佛告阿難。眼．
色緣生眼識。生可意。生不可意。生可意不可
^pb意。彼聖弟子如是如實知。我眼．色緣生眼識。
生可意。生不可意。生可意不可意。此則寂滅。
此則勝妙。所謂俱捨。得彼捨已。離厭．不厭。譬
如力士頃。如是眼．色緣生眼識生可意。生不
可意。生可意不可意。俄爾盡滅。得離厭．不厭。
^pb捨。　如是耳．聲緣生耳識。生可意。生不可意。生
可意不可意。聖弟子如是如實知。我耳識聞
聲。生可意。生不可意。生可意不可意。此則寂
滅．勝妙。所謂為捨。得捨已。離厭．不厭。譬如大
力士夫彈指。發聲即滅。如是耳．聲緣
^pb生耳識。生可意。生不可意。生可意不可意。生
已盡滅。是則為捨。得彼捨已。離厭．不厭。　鼻．香
緣生鼻識。生可意。生不可意。生可意不可意。
聖弟子如是如實知。鼻．香緣生鼻識。生可意。
生不可意。生可意不可意。此則寂滅。此則勝
^pb妙。所謂為捨。得彼捨已。離厭．不厭。譬如蓮荷。
水所不染。如是鼻．香緣生鼻識。生可意。生不
可意。生可意不可意。生已盡滅。所謂為捨。得
彼捨已。離厭．不厭。　舌．味緣生舌識。生可意。生
不可意。生可意不可意。彼聖弟子如是如實
^pb知。舌．味緣生舌識。生可意。生不可意。生可意
不可意。生已盡滅。寂滅．勝妙。所謂為捨。得彼
捨已。離厭．不厭。譬如力士舌端唾沫。盡唾令
滅。如是舌．味緣生舌識。生可意。生不可意。生
可意不可意。生已盡滅。所謂為捨。得彼捨已。

^pb離厭．不厭。　身．觸緣生身識。生可意。生不可意。
生可意不可意。生已盡滅。聖弟子如是如實
知。身．觸緣生身識。生可意。生不可意。生可意
不可意。生已盡滅。寂滅．勝妙。所謂為捨。得彼
捨已。離厭．不厭。譬如鐵丸燒令極熱。小渧水
^pb灑。尋即消滅。如是身．觸緣生身識。生可意。生
不可意。生可意不可意。生已盡滅。所謂為捨。
得彼捨已。離厭．不厭。　意．法緣生意識。生可意。
生不可意。生可意不可意。生已速滅。聖弟子
如是如實知。意．法緣生意識。生可意。生不可
^pb意。生可意不可意。生已盡滅。是則寂滅。是則
勝妙。所謂為捨。得彼捨已。離厭．不厭。譬如力
士斷多羅樹頭。如是意．法緣生意識。生可意。
生不可意。生可意不可意。生已盡滅。所謂為
捨。得彼捨已。離厭．不厭。阿難。是為賢聖法．律。

^pb為聖弟子修諸根。　云何為聖法．律覺見跡。　佛
告阿難。眼．色緣生眼識。生可意。生不可意。生
可意不可意。彼聖弟子慚恥厭惡。耳．鼻．舌．身．
意法緣生意識。生可意。生不可意。生可意不
可意。彼聖弟子慚恥厭惡。阿難。是名賢聖法．
^pb律覺見跡。阿難。是名賢聖法．律無上修諸根。
已說賢聖修諸根。已說覺見跡。阿難。我為諸
聲聞所作。所作已作。汝等當作所作。廣說如
篋毒蛇經。　佛說此經已。尊者阿難聞佛所說。
歡喜奉行。雜阿含經卷第十一
^juan12^pb


雜阿含經卷第十二
　　　　宋天竺三藏求那跋陀羅譯
^n283如是我聞。　一時。佛住舍衛國祇樹給孤獨園。
^pb　爾時。世尊告諸比丘。若於結所繫法隨生味
著．顧念．心縛。則愛生。愛緣取。取緣有。有緣生。
生緣老．病．死．憂．悲．惱苦。如是如是純大苦聚
集。如人種樹。初小軟弱。愛護令安。壅以糞土。
隨時溉灌。冷暖調適。以是因緣。然後彼樹得
^pb增長大。如是。比丘。結所繫法味著將養。則生
恩愛。愛緣取。取緣有。有緣生。生緣老．病．死．憂．
悲．惱苦。如是如是純大苦聚集。　若於結所繫
法隨順無常觀。住生滅觀．無欲觀．滅觀．捨觀。
不生顧念。心不縛著。則愛滅。愛滅則取滅。取
滅則有滅。有滅則生滅。生滅則老．病．死．憂．悲．
惱苦滅。如是如是純大苦聚滅。猶如種樹。初
^pb小軟弱。不愛護。不令安隱。不壅糞土。不隨時
溉灌。冷暖不適。不得增長。若復斷根．截枝。段
段斬截。分分解析。風飄日炙。以火焚燒。燒以
成糞。或颺以疾風。或投之流水。比丘。於意云
何。非為彼樹斷截其根。乃至焚燒。令其磨滅。
^pb於未來世成不生法耶。　答言。如是。世尊。　如是。
比丘。於結所繫法隨順無常觀。住生滅觀。無
欲觀．滅觀．捨觀。不生顧念。心不縛著。則愛滅。
愛滅則取滅。取滅則有滅。有滅則生滅。生滅
則老．病．死．憂．悲．惱苦滅。如是如是純大苦聚
^pb滅。　佛說此經已。諸比丘聞佛所說。歡喜奉行。
^n284如是我聞。　一時。佛住舍衛國祇樹給孤獨園。
　爾時。世尊告諸比丘。若於所取法隨生味著．
顧念．縛心。其心驅馳。追逐名色。名色緣六入
處。六入處緣觸。觸緣受。受緣愛。愛緣取。取緣
^pb有。有緣生。生緣老．病．死．憂．悲．惱苦。如是如是
純大苦聚集。譬大樹根幹．枝條．柯葉．華果。下
根深固。壅以糞土。溉灌以水。彼樹堅固。永世
不朽。如是。比丘。於所取法隨生味著．顧念．心
縛。其心驅馳。追逐名色。名色緣六入處。六入
^pb處緣觸。觸緣受。受緣愛。愛緣取。取緣有。有緣
生。生緣老．病．死．憂．悲．惱苦。如是如是純大苦
聚集。　若於所取法隨順無常觀。住生滅觀．無
欲觀．滅觀．厭觀。心不顧念。無所縛著。識則不
驅馳．追逐名色。則名色滅。名色滅則六入處
^pb滅。六入處滅則觸滅。觸滅則受滅。受滅則愛
滅。愛滅則取滅。取滅則有滅。有滅則生滅。生
滅則老．病．死．憂．悲．惱苦滅。如是如是則純大
苦聚滅。猶如種樹。不隨時愛護令其安隱。不
壅糞土。不隨時溉灌。冷暖不適。不得增長。若
^pb復斷根．截枝。段段斬截。分分解析。風飄日炙。
以火焚燒。燒以成糞。或颺以疾風。或投之流
水。比丘。於意云何。非為彼樹斷截其根。乃至
焚燒。令其磨滅。於未來世成不生法耶。　答言。
如是。世尊。　如是。比丘。於所取法隨順無常觀。
^pb住生滅觀．無欲觀．滅觀．捨觀。不生顧念。心不
縛著。識不驅馳．追逐名色。則名色滅。名色滅
則六入處滅。六入處滅則觸滅。觸滅則受滅。
受滅則愛滅。愛滅則取滅。取滅則有滅。有滅
則生滅。生滅則老．病．死．憂．悲．惱苦滅。如是純
^pb大苦聚滅。　佛說此經已。諸比丘聞佛所說。歡
喜奉行。
^n285如是我聞。　一時。佛住舍衛國祇樹給孤獨園。
　爾時。世尊告諸比丘。我憶宿命未成正覺時。
獨一靜處。專精禪思。生如是念。世間難入。所
^pb謂若生．若老．若病．若死．若遷．若受生。然諸眾
生。生．老．死上及所依不如實知。　我作是念。何
法有故生有。何法緣故生有。即正思惟。起無
間等知。有有故生有。有緣故生有。　復思惟。何
法有故有有。何法緣故有有。即正思惟。如實
^pb無間等起知。取有故有有。取緣故有有。　又作
是念。取復何緣．何法有故取有。何法緣故取
有。即正思惟。如實無間等起知。取法味著．顧
念．心縛。愛欲增長。彼愛有故取有。愛故緣取。
取緣有。有緣生。生緣老．病．死．憂．悲．惱苦。如是
^pb如是純大苦聚集。　諸比丘。於意云何。譬如緣
膏油及炷。燈明得燒。數增油．炷。彼燈明得久
住不。答言。如是。世尊。　如是。諸比丘。於色取味
著．顧念．愛縛。增長愛緣故取。取緣有。有緣生。
生緣老．病．死．憂．悲．惱苦。如是如是純大苦
^pb聚集。　我時復作是念。何法無故無此老．病．死。
何法滅故老．病．死滅。即正思惟。起如實無間
等。無生則無老．病．死。生滅故。則老．病．死滅。　復
作是念。何法無故無生。何法滅故生滅。即正
思惟。起如實無間等。有無故生無。有滅故生
^pb滅。　又復思惟。何法無故有無。何法滅故有滅。
即正思惟。生如實無間等觀。取無故有無。取
滅故有滅。　又作是念。何法無故取無。何法滅
故取滅。即正思惟。生如實無間等觀。所取法
無常．生滅．離欲．滅盡．捨離。心不顧念。心不縛
^pb著。愛則滅。彼愛滅故取滅。取滅故有滅。有滅
故生滅。生滅故老．病．死．憂．悲．惱苦滅。如是如
是純大苦聚滅。　諸比丘。於意云何。譬如油．炷
然燈。若不增油治炷。非彼燈明未來不生．盡．
磨滅耶。　比丘白佛。如是。世尊。　如是。諸比
^pb丘。於所取法觀察無常．生滅．離欲．滅盡．捨離。
心不顧念。心不縛著。愛則滅。愛滅則取滅。乃
至純大苦聚滅。　佛說此經已。諸比丘聞佛所
說。歡喜奉行。
^n286如是我聞。　一時。佛住舍衛國祇樹給孤獨園。
^pb　爾時。世尊告諸比丘。我憶宿命未成正覺時。
獨一靜處。專精禪思。如上廣說。差別者。譬如
載樵十束．二十束．三十束．四十束．五十束．百
束．千束．百千束。積聚燒然。作大火聚。若復有
人增其乾草樵薪。諸比丘。於意云何。此火相
^pb續長夜熾然不。　比丘白佛言。如是。世尊。　如是。
諸比丘。於所取法味著．顧念．心縛著。增。其愛
緣取。取緣有。乃至純大苦聚集。諸比丘。若彼
火聚熾然。不增樵草。諸比丘。於意云何。彼火
當滅不。答言。如是。世尊。　如是。諸比丘。於所取
^pb法觀察無常．生滅．離欲．滅盡．捨離。心不顧念．
縛著。愛則滅。愛滅則取滅。如是廣說。乃至純
大苦聚滅。　佛說此經已。諸比丘聞佛所說。歡
喜奉行。
^n287如是我聞。　一時。佛住舍衛國祇樹給孤獨園。
^pb　爾時。世尊告諸比丘。我憶宿命未成正覺時。
獨一靜處。專精禪思。作是念。何法有故老死
有。何法緣故老死有。即正思惟。生如實無間
等。生有故老死有。生緣故老死有。如是有．取．
愛．受．觸．六入處．名色。何法有故名色有。何法
^pb緣故名色有。即正思惟。如實無間等生。識有
故名色有。識緣故有名色有。我作是思惟時。
齊識而還不能過彼。謂緣識名色。緣名色六
入處。緣六入處觸。緣觸受。緣受愛。緣愛取。緣
取有。緣有生。緣生老．病．死．憂．悲．惱苦。如是如
^pb是純大苦聚集。　我時作是念。何法無故則老
死無。何法滅故老死滅。即正思惟。生如實無
間等。生無故老死無。生滅故老死滅。如是生．
有．取．愛．受．觸．六入處．名色．識．行廣說。　我復作
是思惟。何法無故行無。何法滅故行滅。即正
^pb思惟如實無間等。無明無故行無。無明滅故
行滅。行滅故識滅。識滅故名色滅。名色滅故
六入處滅。六入處滅故觸滅。觸滅故受滅。受
滅故愛滅。愛滅故取滅。取滅故有滅。有滅故
生滅。生滅故老．病．死．憂．悲．惱苦滅。如是如是
^pb純大苦聚滅。　我時作是念。我得古仙人道．古
仙人逕．古仙人道跡。古仙人從此跡去。我今
隨去。譬如有人遊於曠野。披荒覓路。忽遇故
道古人行處。彼則隨行。漸漸前進。見故城邑．
古王宮殿．園觀浴池．林木清淨。彼作是念。我
^pb今當往白王令知。即往白王。大王當知。我遊
曠野。披荒求路。忽見故道古人行處。我即隨
行。我隨行已。見故城邑．故王宮殿．園觀浴池．
林流清淨。大王可往居止其中。王即往彼。止
住其中。豐樂安隱。人民熾盛。　今我如是。得古
^pb仙人道．古仙人逕．古仙人跡。古仙人去處。我
得隨去。謂八聖道。正見．正志．正語．正業．正命．
正方便．正念．正定。我從彼道見老病死．老病
死集．老病死滅．老病死滅道跡。見生．有．取．愛．
受．觸．六入處．名色．識．行．行集．行滅．行滅道跡。
^pb我於此法自知自覺。成等正覺。為比丘．比丘
尼．優婆塞．優婆夷。及餘外道沙門．婆羅門．在
家．出家。彼諸四眾聞法正向．信樂。知法善。梵
行增廣。多所饒益。開示顯發。　佛說此經已。諸
比丘聞佛所說。歡喜奉行。
^pb^n288如是我聞。　一時。佛住王舍城迦蘭陀竹園。　爾
時。尊者舍利弗．尊者摩訶拘絺羅在耆闍崛
山。　爾時。尊者舍利弗晡時從禪覺。詣尊者摩
訶拘絺羅。共相問訊慶慰已。於一面坐。語尊
者摩訶拘絺羅。欲有所問。寧有閑暇見答與
^pb不。　尊者摩訶拘絺羅語尊者舍利弗言。仁者
且問。知者當答。　尊者舍利弗問尊者摩訶拘
絺羅。云何。尊者摩訶拘絺羅。有老不。　答言。有。
　尊者舍利弗復問。有死不。　答言。有。　復問。云何。
老死自作耶。為他作耶。為自他作耶。為非自
^pb非他無因作耶。　答言。尊者舍利弗。老死非自
作．非他作．非自他作．亦非非自他作無因作。
然彼生緣故有老死。　如是生．有．取．愛．受．觸．六
入處．名色。為自作．為他作．為自他作．為非自
他無因作。　答言。尊者舍利弗。名色非
^pb自作．非他作．非自他作．非非自他作無因作。
然彼名色緣識生。　復問。彼識為自作．為他作．
為自他作．為非自非他無因作。　答言。尊者舍
利弗。彼識非自作．非他作．非自他作．非非自
他作無因作。然彼識增名色生。　尊者舍利弗
^pb復問。尊者摩訶拘絺羅。先言名色非自作．非
他作．非自他作．非非自他作無因作。然彼名
色緣識生。而今復言名色緣識。此義云何。　尊
者摩訶拘絺羅答言。今當說譬。如智者因譬
得解。譬如三蘆立於空地。展轉相依。而得豎
^pb立。若去其一。二亦不立。若去其二。一亦不立。
展轉相依。而得豎立。識緣名色亦復如是。展
轉相依。而得生長。尊者舍利弗言。善哉。善哉。
尊者摩訶拘絺羅。世尊聲聞中。智慧明達。善
調無畏。見甘露法。以甘露法具足身作證者。

^pb謂尊者摩訶拘絺羅。乃有如是甚深義辯。種
種難問。皆悉能答。如無價寶珠。世所頂戴。我
今頂戴尊者摩訶拘絺羅亦復如是。我今於
汝所。快得善利。諸餘梵行數詣其所。亦得善
利。以彼尊者善說法故。我今以此尊者摩訶
^pb拘絺羅所說法故。當以三十種讚歎稱揚隨
喜。尊者摩訶拘絺羅說老死厭患．離欲．滅盡。
是名法師。說生．有．取．愛．受．觸．六入處．名色．識。
厭患．離欲．滅盡。是名法師。若比丘於老死厭
患．離欲．滅盡向。是名法師。乃至識厭患．離欲．
^pb滅盡向。是名法師。若比丘於老死厭患．離欲．
滅盡。不起諸漏。心善解脫。是名法師。乃至識
厭患．離欲．滅盡。不起諸漏。心善解脫。是名法
師。　尊者摩訶拘絺羅語尊者舍利弗言。善哉。
善哉。於世尊聲聞中。智慧明達。善調無畏。見
^pb甘露法。以甘露法具足身作證者。謂尊者舍
利弗。能作如是種種甚深正智之問。猶如世
間無價寶珠。人皆頂戴。汝今如是。普為一切
諸梵行者之所頂戴．恭敬．奉事。我於今日快
得善利。得與尊者共論妙義。　時。二正士更相
^pb隨喜。各還所住。
^n289如是我聞。　一時。佛住王舍城迦蘭陀竹園。　爾
時。世尊告諸比丘。愚癡無聞凡夫於四大身
厭患．離欲．背捨而非識。所以者何。見四大身
有增．有減．有取．有捨。而於心．意．識。愚癡無聞
^pb凡夫不能生厭．離欲．解脫。所以者何。彼長夜
於此保惜繫我。若得．若取。言。是我．我所．相在。
是故愚癡無聞凡夫不能於彼生厭．離欲．背
捨。愚癡無聞凡夫寧於四大身繫我．我所。不
可於識繫我．我所。所以者何。四大色身或見
^pb十年住。二十．三十。乃至百年。若善消息。或復
小過。彼心．意．識日夜時剋。須臾轉變。異生異
滅。猶如獼猴遊林樹間。須臾處處。攀捉枝條。
放一取一。彼心．意．識亦復如是。異生異滅。　多
聞聖弟子於諸緣起善思惟觀察。所謂樂觸
^pb緣生樂受。樂受覺時。如實知樂受覺。彼樂觸
滅。樂觸因緣生受亦滅止．清涼．息沒。如樂受。
苦觸．喜觸．憂觸．捨觸因緣生捨受。捨受覺時。
如實知捨受覺。彼捨觸滅。彼捨觸因緣生捨
受亦滅止．清涼．息沒。彼如是思惟。此受觸生．
^pb觸樂．觸縛。彼彼觸樂故。彼彼受樂。彼彼觸樂
滅。彼彼受樂亦滅止．清涼．息沒。如是。多聞聖
弟子於色生厭。於受．想．行．識生厭。厭故不樂。
不樂故解脫。解脫知見。我生已盡。梵行已立。
所作已作。自知不受後有。　佛說此經已。諸比
^pb丘聞佛所說。歡喜奉行。
^n290如是我聞。　一時。佛住王舍城迦蘭陀竹園。　爾
時。世尊告諸比丘。愚癡無聞凡夫於四大色
身生厭．離欲．背捨。但非識。所以者何。四大色
身現有增減．有取．有捨。若心．若意．若識。彼愚
^pb癡無聞凡夫不能於識生厭．離欲．習捨。長夜
保惜繫我。若得．若取。言。是我．我所．相在。是故
愚癡無聞凡夫不能於彼生厭．離欲．習捨。　愚
癡無聞凡夫寧於四大色身繫我．我所。不可
於識繫我．我所。所以者何。四大色身或見十
^pb年住。二十．三十。乃至百年。若善消息。或復少
過。彼心．意．識日夜時剋。須臾不停。種種轉變。
異生異滅。譬如獼猴遊林樹間。須臾處處。攀
捉枝條。放一取一。彼心．意．識亦復如是。種種
變易。異生異滅。　多聞聖弟子於諸緣起思惟
^pb觀察。所謂樂觸緣生樂受。樂受覺時。如實知
樂受覺。彼樂觸滅。樂因緣生樂受亦滅止．清
涼．息沒。如樂受。苦觸．喜觸．憂觸．捨觸因緣生
捨受。捨受覺時。如實知捨受覺。彼捨觸滅。捨
觸因緣生捨受亦滅止．清涼．息沒。譬如兩木
^pb相磨。和合生火。若兩木離散。火亦隨滅。如是
諸受緣觸集。觸生觸集。若彼彼觸集故。彼彼
受亦集。彼彼觸集滅故。彼彼受集亦滅止．清
涼．息沒。多聞聖弟子如是觀者。於色解脫。於
受．想．行．識解脫。於生．老．病．死．憂．悲．惱苦解脫。
^pb我說彼於苦得解脫。　佛說此經已。諸比丘聞
佛所說。歡喜奉行。
^n291如是我聞。　一時。佛住王舍城迦蘭陀竹園。　爾
時。世尊告諸比丘。我說內觸法。汝等為取不。
　時。有異比丘從座起。整衣服。稽首禮足。合掌
^pb白佛言。世尊。所說內觸法。我已取也。時。彼比
丘於佛前如是如是自記說。如是如是世尊
不悅。　爾時。尊者阿難在佛後執扇扇佛。佛告
阿難。如聖法．律內觸法。異於此比丘所說。　阿
難白佛。今正是時。唯願世尊為諸比丘說賢
^pb聖法．律內觸法。諸比丘聞已。當受奉行。　佛告
阿難。善哉。諦聽。當為汝說。此諸比丘取內觸
法。應如是思惟。若眾生所有種種眾苦生。此
苦何因．何集．何生．何觸。作如是取時。當知此
苦億波提因．億波提集．億波提生．億波提轉。
^pb　復次。比丘內觸法。又億波提何因．何集．何生．
何觸。彼取時當復知億波提愛因．愛集．愛生．
愛觸。　復次。比丘取內觸法。當復知愛何因．何
集．何生．何觸。如是取時當知世間所念諦正
之色。於彼愛生而生．繫而繫．住而住。　若諸沙
^pb門．婆羅門於世間所念諦正之色。作常想．恒
想．安隱想．無病想．我想．我所想而見。則於此
色愛增長。愛增長已。億波提增長。億波提增
長已。苦增長。苦增長已。則不解脫生．老．病．死．
憂．悲．惱苦。我說彼不解脫苦。譬如路側清涼
^pb池水。香味具足。有人以毒著中。陽春之月。諸
行路者風熱渴逼。競來欲飲。有人語言。士夫。
此是清涼。色香味具足。然中有毒。汝等勿飲。
若當飲者。或令汝死。或近死苦。而彼渴者不
信而飲。雖得美味。須臾或死。或近死苦。如是。
^pb沙門婆羅門見世間可念端政之色。作常見．
恒見．安隱見．無病見．我．我所見。乃至不得解
脫生．老．病．死．憂．悲．惱苦。　若諸沙門．婆羅門於
世間可念端政之色觀察如病．如癰．如刺．如
殺．無常．苦．空．非我。彼愛則離。愛離故億波
^pb提離。億波提離故則苦離。苦離故則生．老．病．
死．憂．悲．惱苦離。譬如路側清涼池水。香味具
足。有人以毒著中。陽春之月。諸行路者風熱
渴逼。競來欲飲。有人語言。此水有毒。汝等勿
飲。若當飲者。或令汝死。或近死苦。彼則念言。
^pb此水有毒。若當飲者。或令我死。或近死苦。我
且忍渴。食乾糗飯。不取水飲。如是。沙門．婆羅
門於世間可念之色觀察如病．如癰．如刺．如
殺．無常．苦．空．非我。乃至解脫生．老．病．死．憂．悲．
惱苦。是故。阿難。於此法如是見．如是聞．如是
^pb覺．如是知。於過去．未來亦如此道。如是觀察。
　佛說此經已。諸比丘聞佛所說。歡喜奉行。
^n292如是我聞。　一時。佛住王舍城迦蘭陀竹園。　爾
時。世尊告諸比丘。云何思量觀察正盡苦。究
竟苦邊。時。思量眾生所有眾苦。種種差別。此
^pb諸苦何因．何集．何生．何觸。思量取因．取集．取
生．取觸。若彼取滅無餘。眾苦則滅。彼所乘苦
滅道跡如實知。修行彼向次法。是名比丘向
正盡苦。究竟苦邊。所謂取滅。　復次。比丘思量
觀察正盡苦。究竟苦邊。時。思量彼取何因．何
^pb集．何生．何觸。思量彼取愛因．愛集．愛生．愛觸。
彼愛永滅無餘。取亦隨滅。彼所乘取滅道跡
如實知。修習彼向次法。是名比丘向正盡苦。
究竟苦邊。所謂愛滅。　復次。比丘思量觀察正
盡苦。究竟苦邊。則思量彼愛何因．何集．何生．
^pb何觸。知彼愛受因．受集．受生．受觸。彼受永滅
無餘。則愛滅。彼所乘愛滅道跡如實知。修習
彼向次法。是名比丘向正盡苦。究竟苦邊。所
謂受滅。　復次。比丘思量觀察正盡苦。究竟苦
邊。時。思量彼受何因．何集．何生．何觸。知彼受
觸
^pb因．觸集．觸生．觸緣。彼觸永滅無餘。則受滅。彼
所乘觸滅道跡如實知。修習彼向次法。是名
比丘向正盡苦。究竟苦邊。　復次。比丘思量觀
察正盡苦。究竟苦邊。時。思量彼觸何因．何集．
何生．何觸。當知彼觸六入處因．六入處集．六
^pb入處生．六入處觸。彼六入處欲滅無餘。則觸
滅。彼所乘六入處滅道跡如實知。修習彼向
次法。是名比丘向正盡苦。究竟苦邊。　復次。比
丘思量觀察正盡苦。究竟苦邊。時。思量彼六
入處何因．何集．何生．何觸。知彼六入處名色
^pb因．名色集．名色生．名色觸。名色永滅無餘。則
六入處滅。彼所乘名色滅道跡如實知。修習
彼向次法。是名比丘向正盡苦。究竟苦邊。所
謂名色滅。　復次。比丘思量正盡苦。究竟苦邊。
時。思量名色何因．何集．何生．何觸。知彼名色
識因．
^pb識集．識生．識觸。彼識欲滅無餘。則名色滅。彼
所乘識滅道跡如實知。修習彼向次法。是名
比丘向正盡苦。究竟苦邊。所謂識滅。　復次。比
丘思量觀察正盡苦。究竟苦邊。時。思量彼識
何因．何集．何生．何觸。知彼識行因．行集．行生．
^pb行觸。作諸福行。善識生。作諸不福不善行。不
善識生。作無所有行。無所有識生。是為彼識
行因．行集．行生．行觸。彼行欲滅無餘。則識滅。
彼所乘行滅道跡如實知。修習彼向次法。是
名比丘向正盡苦。究竟苦邊。所謂行滅。　復次。
^pb比丘思量觀察正盡苦。究竟苦邊。時。思量彼
行何因．何集．何生．何觸。知彼行無明因．無明
集．無明生．無明觸。彼福行無明緣。非福行亦
無明緣。非福不福行亦無明緣。是故當知。彼
行無明因．無明集．無明生．無明觸。彼無
^pb明永滅無餘。則行滅。彼所乘無明滅道跡如
實知。修習彼向次法。是名比丘向正盡苦。究
竟苦邊。所謂無明滅。　佛告比丘。於意云何。若
不樂無明而生明。復緣彼無明作福行．非福
行．無所有行不。　比丘白佛。不也。世尊。所以者
^pb何。多聞聖弟子不樂無明而生明。無明滅則
行滅。行滅則識滅。如是乃至生．老．病．死．憂．悲．
惱苦滅。如是如是純大苦聚滅。　佛言。善哉。善
哉。比丘。我亦如是說。汝亦知此。於彼彼法起
彼彼法。生彼彼法。滅彼彼法。滅止．清涼．息沒。
^pb若多聞聖弟子無明離欲而生明。身分齊受
所覺。身分齊受所覺時如實知。若壽分齊受
所覺。壽分齊受所覺時如實知。身壞時壽命
欲盡。於此諸受一切所覺滅盡無餘。譬如力
士取新熟瓦器。乘熱置地。須臾散壞。熱勢悉
^pb滅。如是。比丘無明離欲而生明。身分齊受所
覺如實知。壽分齊受所覺如實知。身壞命終。
一切受所覺悉滅無餘。　佛說此經已。諸比丘
聞佛所說。歡喜奉行。
^n293如是我聞。　一時。佛住王舍城迦蘭陀竹園。　爾
^pb時。世尊告異比丘。我已度疑。離於猶豫。拔邪
見刺。不復退轉。心無所著故。何處有我為彼
比丘說法。為彼比丘說賢聖出世空相應緣
起隨順法。所謂有是故是事有。是事有故是
事起。所謂緣無明行。緣行識。緣識名色。緣名
^pb色六入處。緣六入處觸。緣觸受。緣受愛。緣愛
取。緣取有。緣有生。緣生老．死．憂．悲．惱苦。如是
如是純大苦聚集。乃至如是純大苦聚滅。　如
是說法。而彼比丘猶有疑惑猶豫。先不得得
想．不獲獲想．不證證想。今聞法已。心生憂
^pb苦．悔恨．矇沒．障礙。所以者何。此甚深處。所謂
緣起。倍復甚深難見。所謂一切取離．愛盡．無
欲．寂滅．涅槃。如此二法。謂有為．無為。有為者
若生．若住．若異．若滅。無為者不生．不住．不異．
不滅。是名比丘諸行苦寂滅涅槃。因集故苦
^pb集。因滅故苦滅。斷諸逕路。滅於相續。相續滅
滅。是名苦邊。比丘。彼何所滅。謂有餘苦。彼若
滅止．清涼．息沒。所謂一切取滅．愛盡．無欲．寂
滅．涅槃。　佛說此經已。諸比丘聞佛所說。歡喜
奉行。
^pb^n294如是我聞。　一時。佛住王舍城迦蘭陀竹園。　爾
時。世尊告諸比丘。愚癡無聞凡夫無明覆。愛
緣繫得此識身。內有此識身。外有名色。此二
因緣生觸。此六觸入所觸。愚癡無聞凡夫苦．
樂受覺。因起種種。云何為六。眼觸入處。耳．鼻．

^pb舌．身．意觸入處。若黠慧者無明覆。愛緣繫得
此識身。如是內有識身。外有名色。此二緣生
六觸入處。六觸所觸故。智者生苦．樂受覺。因
起種種。何等為六。眼觸入處。耳．鼻．舌．身．意觸
入處。愚夫．黠慧。彼於我所修諸梵者。有何差
^pb別。　比丘白佛言。世尊是法根．法眼．法依。善哉。
世尊。唯願演說。諸比丘聞已。當受奉行。　爾時。
世尊告諸比丘。諦聽。善思。當為汝說。諸比丘。
彼愚癡無聞凡夫無明所覆。愛緣所繫。得此
識身。彼無明不斷。愛緣不盡。身壞命終。還復
^pb受身。還受身故。不得解脫生．老．病．死．憂．悲．惱
苦。所以者何。此愚癡凡夫本不修梵行。向正
盡苦。究竟苦邊故。是故身壞命終。還復受身。
還受身故。不得解脫生．老．病．死．憂．悲．惱苦。　若
黠慧者無明所覆。愛緣所繫。得此識身。彼
^pb無明斷。愛緣盡。無明斷。愛緣盡故。身壞命終。
更不復受。不更受故。得解脫生．老．病．死．憂．悲．
惱苦。所以者何。彼先修梵行。正向盡苦。究竟
苦邊故。是故彼身壞命終。更不復受。更不受
故。得解脫生．老．病．死．憂．悲．惱苦。是名凡夫及
^pb黠慧者。彼於我所修諸梵行。種種差別。　佛說
此經已。諸比丘聞佛所說。歡喜奉行。
^n295如是我聞。　一時。佛住王舍城迦蘭陀竹園。　爾
時。世尊告諸比丘。此身非汝所有。亦非餘人
所有。謂六觸入處。本修行願。受得此身。云何
^pb為六。眼觸入處。耳．鼻．舌．身．意觸入處。彼多聞
聖弟子於諸緣起善正思惟觀察。有此六識
身．六觸身．六受身．六想身．六思身。所謂此有
故。有當來生．老．病．死．憂．悲．惱苦。如是如是純
大苦聚集。是名有因有緣世間集。謂此無故。

^pb六識身無。六觸身．六受身．六想身．六思身無。
謂此無故。無有當來生．老．病．死．憂．悲．惱苦。如
是如是純大苦聚滅。若多聞聖弟子於世間
集．世間滅如實正知。善見．善覺．善入。是名聖
弟子招此善法．得此善法．知此善法．入此善
^pb法。覺知．覺見世間生滅。成就賢聖出離．實寂．
正盡苦。究竟苦邊。所以者何。謂多聞聖弟子
世間集滅如實知。善見．善覺．善入故。　佛說此
經已。諸比丘聞佛所說。歡喜奉行。
^n296如是我聞。　一時。佛住王舍城迦蘭陀竹園。　爾
^pb時。世尊告諸比丘。我今當說因緣法及緣生
法。　云何為因緣法。謂此有故彼有。謂緣無明
行。緣行識。乃至如是如是純大苦聚集。　云何
緣生法。謂無明．行。若佛出世。若未出世。此法
常住。法住法界。彼如來自所覺知。成等正覺。

^pb為人演說。開示顯發。謂緣無明有行。乃至緣
生有老死。若佛出世。若未出世。此法常住。法
住法界。彼如來自覺知。成等正覺。為人演說。
開示顯發。謂緣生故。有老．病．死．憂．悲．惱苦。此
等諸法。法住．法空．法如．法爾。法不離如。法不
^pb異如。審諦真實．不顛倒。如是隨順緣起。是名
緣生法。謂無明．行．識．名色．六入處．觸．受．愛．取．
有．生．老．病．死．憂．悲．惱苦。是名緣生法。　多聞聖
弟子於此因緣法．緣生法正知善見。不求前
際。言。我過去世若有．若無。我過去世何等類。
^pb我過去世何如。不求後際。我於當來世為有．
為無。云何類。何如。內不猶豫。此是何等。云何
有此為前。誰終當云何之。此眾生從何來。於
此沒當何之。若沙門．婆羅門起凡俗見所繫。
謂說我見所繫．說眾生見所繫．說壽命見所
^pb繫．忌諱吉慶見所繫。爾時悉斷．悉知。斷其根
本。如截多羅樹頭。於未來世。成不生法。是名
多聞聖弟子於因緣法．緣生法如實正知。善
見．善覺．善修．善入。　佛說此經已。諸比丘聞佛
所說。歡喜奉行。
^pb^n297如是我聞。　一時。佛住拘留搜調牛聚落。爾時。
世尊告諸比丘。我當為汝等說法。初．中．後善。
善義善味。純一清淨。梵行清白。所謂大空法
經。諦聽。善思。當為汝說。云何為大空法經。所
謂此有故彼有。此起故彼起。謂緣無明行。緣
^pb行識。乃至純大苦聚集。　緣生老死者。若有問
言。彼誰老死。老死屬誰。彼則答言。我即老死。
今老死屬我。老死是我。所言。命即是身。或言。
命異身異。此則一義。而說有種種。若見言。命
即是身。彼梵行者所無有。若復見言。命異身
^pb異。梵行者所無有。於此二邊。心所不隨。正向
中道。賢聖出世。如實不顛倒正見。謂緣生老
死。如是生．有．取．愛受．觸．六入處．名色．識．行。緣
無明故有行。　若復問言。誰是行。行屬誰。彼則
答言。行則是我。行是我所。彼如是。命即是身。
^pb或言。命異身異。彼見命即是身者。梵行者無
有。或言命異身異者。梵行者亦無有。離此二
邊。正向中道。賢聖出世。如實不顛倒正見所
知。所謂緣無明行。　諸比丘。若無明離欲而生
明。彼誰老死。老死屬誰者。老死則斷。則知斷
^pb其根本。如截多羅樹頭。於未來世成不生法。
若比丘無明離欲而生明。彼誰生。生屬誰。乃
至誰是行。行屬誰者。行則斷。則知斷其根本。
如截多羅樹頭。於未來世成不生法。若比丘
無明離欲而生明。彼無明滅則行滅。乃至純
大苦聚
^pb滅。是名大空法經。　佛說此經已。諸比丘聞佛
所說。歡喜奉行。
^n298如是我聞。　一時。佛住拘留搜調牛聚落。　爾時。
世尊告諸比丘。我今當說緣起法法說．義說。
諦聽。善思。當為汝說。　云何緣起法法說。謂此
^pb有故彼有。此起故彼起。謂緣無明行。乃至純
大苦聚集。是名緣起法法說。　云何義說。謂緣
無明行者。彼云何無明。若不知前際．不知後
際．不知前後際。不知於內．不知於外．不知內
外。不知業．不知報．不知業報。不知佛．不知法．
^pb不知僧。不知苦．不知集．不知滅．不知道。不知
因．不知因所起法。不知善不善．有罪無罪．習
不習。若劣．若勝．染污．清淨。分別緣起。皆悉不
知。於六觸入處。不如實覺知。於彼彼不知．不
見．無無間等．癡闇．無明．大冥。是名無明。　緣無
^pb明行者。云何為行。行有三種。身行．口行．意行。
緣行識者。云何為識。謂六識身。眼識身．耳識
身．鼻識身．舌識身．身識身．意識身。緣識名色
者。云何名。謂四無色陰。受陰．想陰．行陰．識陰。
云何色。謂四大．四大所造色。是名為色。此色
^pb及前所說名是為名色。緣名色六入處者。云
何為六入處。謂六內入處。眼入處．耳入處．鼻
入處．舌入處．身入處．意入處。緣六入處觸者。
云何為觸。謂六觸身。眼觸身．耳觸身．鼻觸身．
舌觸身．身觸身．意觸身。緣觸受者。云何為受。
^pb謂三受。苦受．樂受．不苦不樂受。緣受愛者。彼
云何為愛。謂三愛。欲愛．色愛．無色愛。緣愛取
者。云何為取。四取。欲取．見取．戒取．我取。緣取
有者。云何為有。三有。欲有．色有．無色有。緣有
生者。云何為生。若彼彼眾生。彼彼身種類一
生。
^pb超越和合出生。得陰．得界．得入處．得命根。是
名為生。緣生老死者。云何為老。若髮白露頂。
皮緩根熟。支弱背僂。垂頭呻吟。短氣前輸。柱
杖而行。身體黧黑。四體班駮。闇鈍垂熟。造行
艱難羸劣。是名為老。云何為死。彼彼眾生。彼
^pb彼種類沒．遷移．身壞．壽盡．火離．命滅。捨陰時
到。是名為死。此死及前說老。是名老死。是名
緣起義說。　佛說此經已。諸比丘聞佛所說。歡
喜奉行。
^n299如是我聞。　一時。佛住拘留搜調牛聚落。時。有
^pb異比丘來詣佛所。稽首禮足。退坐一面。白佛
言。世尊。謂緣起法為世尊作。為餘人作耶。　佛
告比丘。緣起法者。非我所作。亦非餘人作。然
彼如來出世及未出世。法界常住。彼如來自
覺此法。成等正覺。為諸眾生分別演說。開發
^pb顯示。所謂此有故彼有。此起故彼起。謂緣無
明行。乃至純大苦聚集。無明滅故行滅。乃至
純大苦聚滅。　佛說此經已。時。彼比丘聞佛所
說。歡喜奉行。
^n300如是我聞。　一時。佛住拘留搜調牛聚落。　時。有
^pb異婆羅門來詣佛所。與世尊面相慶慰。慶慰
已。退坐一面。白佛言。云何。瞿曇。為自作自覺
耶。　佛告婆羅門。我說此是無記。自作自覺。此
是無記。　云何。瞿曇。他作他覺耶。　佛告婆羅門。
他作他覺。此是無記。婆羅門白佛。云何。我問
^pb自作自覺。說言無記。他作他覺。說言無記。此
義云何。　佛告婆羅門。自作自覺則墮常見。他
作他覺則墮斷見。義說．法說。離此二邊。處於
中道而說法。所謂此有故彼有。此起故彼起。
緣無明行。乃至純大苦聚集。無明滅則行滅。

^pb乃至純大苦聚滅。　佛說此經已。彼婆羅門歡
喜隨喜。從座起去。
^n301如是我聞。　一時。佛住那梨聚落深林中待賓
舍。　爾時。尊者𨅖迦旃延詣佛所。稽首佛足。退
住一面。白佛言。世尊。如世尊說正見。云何正
^pb見。云何世尊施設正見。　佛告𨅖迦旃延。世間
有二種依。若有．若無。為取所觸。取所觸故。或
依有．或依無。若無此取者。心境繫著使不取．
不住．不計我苦生而生。苦滅而滅。於彼不疑．
不惑。不由於他而自知。是名正見。是名如來
^pb所施設正見。所以者何。世間集如實正知見。
若世間無者不有。世間滅如實正知見。若世
間有者無有。是名離於二邊說於中道。所謂
此有故彼有。此起故彼起。謂緣無明行。乃至
純大苦聚集。無明滅故行滅。乃至純大
^pb苦聚滅。　佛說此經已。尊者𨅖迦旃延聞佛所
說。不起諸漏。心得解脫。成阿羅漢。
^n302如是我聞。　一時。佛住王舍城耆闍崛山。爾時。
世尊晨朝著衣持缽。出耆闍崛山。入王舍城
乞食。　時。有阿支羅迦葉為營小事。出王舍城。
^pb向耆闍崛山。遙見世尊。見已。詣佛所。白佛言。
瞿曇。欲有所問。寧有閑暇見答與不。　佛告迦
葉。今非論時。我今入城乞食。來還則是其時。
當為汝說。　第二亦如是說。第三復問。瞿曇。何
為我作留難。瞿曇。云何有異。我今欲有所問。
^pb為我解說。佛告阿支羅迦葉。隨汝所問。　阿支
羅迦葉白佛言。云何。瞿曇。苦自作耶。　佛告迦
葉。苦自作者。此是無記。　迦葉復問。云何。瞿曇。
苦他作耶。　佛告迦葉。苦他作者。此亦無記。　迦
葉復問。苦自他作耶。　佛告迦葉。苦自他作。此
^pb亦無記。　迦葉復問。云何。瞿曇。苦非自非他無
因作耶。　佛告迦葉。苦非自非他。此亦無記。　迦
葉復問。云何無因作者。瞿曇。所問苦自作耶。
答言無記。他作耶。自他作耶。非自非他無因
作耶。答言無記。今無此苦耶。佛告迦葉。非無
^pb此苦。然有此苦。　迦葉白佛言。善哉。瞿曇。說有
此苦。為我說法。令我知苦見苦。　佛告迦葉。若
受即自受者。我應說苦自作。若他受他即受
者。是則他作。若受自受他受。復與苦者。如是
者自他作。我亦不說。若不因自他。無因而生
^pb苦者。我亦不說。離此諸邊。說其中道。如來說
法。此有故彼有。此起故彼起。謂緣無明行。乃
至純大苦聚集。無明滅則行滅。乃至純大苦
聚滅。　佛說此經已。阿支羅迦葉遠塵離垢。得
法眼淨。　時。阿支羅迦葉見法．得法．
^pb知法．入法。度諸狐疑。不由他知．不因他度。於
正法．律心得無畏。合掌白佛言。世尊。我今已
度。我從今日。歸依佛．歸依法．歸依僧。盡壽作
優婆塞。證知我。　阿支羅迦葉聞佛所說。歡喜
隨喜。作禮而去。　時。阿支羅迦葉辭世尊去不
^pb久。為護犢牸牛所觸殺。於命終時。諸根清淨。
顏色鮮白。　爾時。世尊入城乞食。時。有眾多比
丘亦入王舍城乞食。聞有傳說。阿支羅迦葉
從世尊聞法。辭去不久。為牛所觸殺。於命終
時。諸根清淨。顏色鮮白。諸比丘乞食已。還出。
^pb舉衣缽。洗足。詣世尊所。稽首禮足。退坐一面。
白佛言。世尊。我今晨朝眾多比丘入城乞食。
聞阿支羅迦葉從世尊聞法．律。辭去不久。為
護犢牛所觸殺。於命終時。諸根清淨。顏色鮮
白。世尊。彼生何趣。何處受生。彼何所得。　佛告
^pb諸比丘。彼已見法．知法．次法．不受於法。已般
涅槃。汝等當往供養其身。　爾時。世尊為阿支
羅迦葉受第一記。
^n303如是我聞。　一時。佛住王舍城耆闍崛山中。　爾
時。世尊晨朝著衣持缽。入王舍城乞食。於路
^pb見玷牟留外道出家。小有所營。至耆闍崛山
遊行。遙見世尊。往詣其所。共相慶慰。共相慶
慰已。於一面住。白佛言。瞿曇。欲有所問。寧有
閑暇為解說不。　佛告玷牟留外道出家。今非
論時。須入城乞食。來還當為汝說。　第二說亦
^pb如是。第三復請。沙門瞿曇。將於我所作留難
不。欲有所問。為我解說。　佛告玷牟留外道出
家。隨汝意問。當為汝說。　玷牟留外道出家即
問。沙門瞿曇。苦．樂自作耶。　佛告玷牟留外道
出家。說苦．樂自作者。此是無記。　復問。沙門瞿
^juan13^pb
^pb曇。苦．樂他作耶。　佛告玷牟留外道出家。說苦．
樂他作者。此是無記。　復問。瞿曇。苦．樂為自他
作耶。　佛告玷牟留外道出家。說苦．樂自他作
者。此是無記。　復問。瞿曇。苦．樂非自非他無因
作耶。　佛告玷牟留外道出家。說苦．樂非自非
^pb他無因作者。此是無記。　廣說如上阿支羅迦
葉經。乃至世尊為玷牟留外道出家受第一
記。雜阿含經卷第十二


^pb雜阿含經卷第十三
　　　　宋天竺三藏求那跋陀羅譯
^n304如是我聞。　一時。佛住拘留搜調牛聚落。　爾時。
世尊告諸比丘。我今當為汝等說法。初．中．後
善。善義善味。純一滿淨。梵行清白。諦聽。善思。
有六六法。何等為六六法。謂六內入處．六外
入處．六識身．六觸身．六受身．六愛身。　何等為
六內入處。謂眼入處．耳入處．鼻入處．舌入處．
身入處．意入處。何等為六外入處。色入處．聲
入處．香入處．味入處．觸入處．法入處。云何六
識身。謂眼識身．耳識身．鼻識身．舌識身．身識
身．意識身。云何六觸身。謂眼觸．耳觸．鼻觸．舌
觸．身觸．意觸。云何六受身。謂眼觸生受．耳觸
生受．鼻觸生受．舌觸生受．身觸生受．意觸生
受。云何六愛身。謂眼觸生愛．耳觸生愛．鼻觸
^pb生愛．舌觸生愛．身觸生愛．意觸生愛。　若有說
言眼是我。是則不然。所以者何。眼生滅故。若
眼是我者。我應受生死。是故說眼是我者。是
則不然。如是若色．若眼識．眼觸．眼觸生受若
是我者。是則不然。所以者何。眼觸生受是生
^pb滅法。若眼觸生受是我者。我復應受生死。是
故說眼觸生受是我者。是則不然。是故眼觸
生受非我。如是耳．鼻．舌．身．意觸生受非我。所
以者何。意觸生受是生滅法。若是我者。我復
應受生死。是故意觸生受是我者。是則不然。
^pb是故意觸生受非我。　如是。比丘。當如實知眼
所作．智所作．寂滅所作。開發神通。正向涅槃。
云何如實知見眼所作。乃至正向涅槃。如是。
比丘。眼非我。若色．眼識．眼觸．眼觸因緣生受。
內覺若苦．若樂．不苦不樂。彼亦觀察非我。耳．

^pb鼻．舌．身．意亦如是說。是名如實知見眼所作。
乃至正向涅槃。是名六六法經。　佛說此經已。
諸比丘聞佛所說。歡喜奉行。
^n305如是我聞。　一時。佛住拘留搜調牛聚落。　爾時。
世尊告諸比丘。我今當為汝等說法。初．中．後
^pb善。善義善味。純一滿淨。梵行清白。所謂六分
別六入處經。諦聽。善思。當為汝說。　何等為六
分別六入處經。謂於眼入處不如實知見者。
色．眼識．眼觸．眼觸因緣生受。內覺若苦．若樂．
不苦不樂。不如實知見。不如實知見故。於眼
^pb染著。若色．眼識．眼觸．眼觸因緣生受。內覺若
苦．若樂．不苦不樂。皆生染著。如是耳．鼻．舌．身．
意。若法．意識．意觸．意觸因緣生受。內覺若苦．
若樂．不苦不樂。不如實知見。不如實知見故。
生染著。如是染著相應．愚闇．顧念．結縛其心。

^pb長養五受陰。及當來有受．貪．喜悉皆增長。身
心疲惡。身心壞燒然。身心熾然。身心狂亂。身
生苦覺。彼身生苦覺故。於未來世生．老．病．死．
憂．悲．惱苦悉皆增長。是名純一大苦陰聚集。
　諸比丘。若於眼如實知見。若色．眼識．眼觸．眼
^pb觸因緣生受。內覺若苦．若樂．不苦不樂。如實
知見。見已於眼不染著。若色．眼識．眼觸．眼觸
因緣生受。內覺若苦．若樂．不苦不樂。不染著。
如是耳．鼻．舌．身．意法如實知見。若法．意識．意
觸．意觸因緣生受。內覺若苦．若樂．不苦不樂。
^pb如實知見。如實知見故。於意不染著。若法．意
識．意觸．意觸因緣生受。內覺若苦．若樂．不苦
不樂。不染。不染著故。不相雜．不愚闇．不顧念．
不繫縛。損減五受陰。當來有愛．貪．喜。彼彼染
著悉皆消滅。身不疲苦。心不疲苦。身不燒。心
不
^pb燒。身不熾然。心不熾然。身覺樂。心覺樂。身心
覺樂故。於未來世生．老．病．死．憂．悲．惱苦悉皆
消滅。如是純大苦聚陰滅。　作如是知．如是見
者。名為正見修習滿足。正志．正方便．正念．正
定。前說正語．正業．正命清淨修習滿足。是名
^pb修習八聖道清淨滿足。八聖道修習滿足已。
四念處修習滿足。四正勤．四如意足．五根．五
力．七覺分修習滿足。　若法應知．應了者。悉知．
悉了。若法應知．應斷者。悉知．悉斷。若法應知．
應作證者。悉皆作證。若法應知．應修習者。悉
^pb已修習。何等法應知．應了。悉知．悉了所謂名
色。何等法應知．應斷。所謂無明及有愛。何等
法應知．應證。所謂眼．解脫。何等法應知．應修。
所謂正觀。若比丘於此法應知．應了。悉知．悉
了。若法應知．應斷者。悉知．悉斷。若法應知．應
^pb作證者。悉知．悉證。若法應知．應修者。悉知．悉
修。是名比丘斷愛結縛。正無間等。究竟苦邊。
諸比丘。是名六分別六入處經。　佛說此經已。
諸比丘聞佛所說。歡喜奉行。
^n306如是我聞。　一時。佛住舍衛國祇樹給孤獨園。
^pb　時。有異比丘獨一靜處。專精思惟。作是念。比
丘云何知．云何見而得見法。作是思惟已。從
禪起。往詣佛所。稽首禮足。退坐一面。白佛言。
世尊。我獨一靜處。專精思惟。作是念。比丘云
何知．云何見而得見法。　爾時。世尊告彼比丘。
^pb諦聽。善思。當為汝說。有二法。何等為二。眼．色
為二。如是廣說。乃至非其境界故。所以者何。
眼．色緣生眼識。三事和合觸。觸俱生受．想．思。
此四無色陰．眼．色。此等法名為人。於斯等法
作人想．眾生．那羅．摩㝹．摩那婆．士夫．福伽羅．

^pb耆婆．禪頭。　又如是說。我眼見色。我耳聞聲。我
鼻嗅香。我舌嘗味。我身覺觸。我意識法。彼施
設又如是言說。是尊者如是名。如是生。如是
姓。如是食。如是受苦樂。如是長壽。如是久住。
如是壽分齊。比丘。是則為想。是則為誌。是則
^pb言說。此諸法皆悉無常．有為．思願緣生。若無
常．有為．思願緣生者。彼則是苦。又復彼苦生。
亦苦住。亦苦滅。亦苦數數出生。一切皆苦。若
復彼苦無餘斷。吐盡．離欲．滅．息沒。餘苦更不
相續。不出生。是則寂滅。是則勝妙。所謂捨一
^pb切有餘．一切愛盡．無欲．滅盡．涅槃。耳．鼻．舌．身
觸緣生身識。三事和合觸。觸俱生受．想．思。此
四是無色陰。身根是色陰。此名為人。如上說。
乃至滅盡。涅槃。緣意。法生意識．三事和合觸。
觸俱生受。想．思。此四無色陰．四大。士夫所依。

^pb此等法名為人。如上廣說。乃至滅盡．涅槃。若
有於此諸法。心隨入。住解脫不退轉。於彼所
起繫著。無有我。比丘。如是知．如是見。則為見
法。　佛說此經已。諸比丘聞佛所說。歡喜奉行。
^n307如是我聞。　一時。佛住舍衛國祇樹給孤獨園。
^pb　時。有異比丘獨一靜處。專精思惟。作是念。云
何知．云何見。名為見法。思惟已。從禪起。往詣
佛所。稽首禮足。退坐一面。白佛言。世尊。我獨
一靜處。專精思惟。作是念。比丘云何知．云何
見。名為見法。今問世尊。唯願解說。　佛告比丘。
^pb諦聽。善思。當為汝說。有二法。眼．色。緣生眼識。
如上廣說。尊者。如所說偈。
眼色二種緣　生於心心法　識觸及俱生
受想等有因　非我非我所　亦非福伽羅
亦非摩[少/兔]闍　亦非摩那婆
　是則為生滅　　
^pb苦陰變易法
於斯等作想　施設於眾生　那羅摩[少/兔]闍
及與摩那婆　亦餘眾多想　皆因苦陰生
諸業愛無明　因積他世陰　餘沙門異道
異說二法者　彼但有言說　聞已增癡惑
^pb貪愛息無餘　無明沒永滅　愛盡眾苦息
無上佛眼說
佛說此經已。諸比丘聞佛所說。歡喜奉行。
^n308如是我聞。　一時。佛住舍衛國祇樹給孤獨園。
　爾時。世尊告諸比丘。諸天．世人於色染著愛
^pb樂住。彼色若無常．變易．滅盡。彼諸天．人則生
大苦。於聲．香．味．觸．法染著愛樂住。彼法變易．
無常．滅盡。彼諸天．人得大苦住。　如來於色．色
集．色滅．色味．色患．色離如實知。如實知已。於
色不復染著愛樂住。彼色變易．無常．滅盡。則
生樂住。於聲．香．味．觸．法。集．滅．味．患．離如實知。

^pb如實知已。不復染著愛樂住。彼色變易．無常．
滅盡。則生樂住。所以者何。眼．色緣生眼識。三
事和合觸。觸緣受。若苦．若樂．不苦不樂。此三
受集。此受滅．此受患．此受離如實知。於彼色
因緣生阨礙。阨礙盡已。名無上安隱涅槃。耳．
^pb鼻．舌．身．意法緣生意識。三事和合觸。觸緣受。
若苦．若樂．不苦不樂。彼受集．受滅．受味．受患．
受離如實知。如實知已。彼法因緣生阨礙。阨
礙盡已。名無上安隱涅槃。　爾時。世尊而說偈
言。
^pb於色聲香味　觸法六境界　一向生喜悅
愛染深樂著　諸天及世人　唯以此為樂
變易滅盡時　彼則生大苦　唯有諸賢聖
見其滅為樂　世間之所樂　觀察悉為怨
賢聖見苦者　世間以為樂
　世間之所苦　　
^pb於聖則為樂
甚深難解法　世間疑惑生　大闇所昏沒
盲冥無所見　唯有智慧者　發朦開大明
如是甚深句　非聖孰能知　不還受身者
深達諦明了
^pb佛說此經已。諸比丘聞佛所說。歡喜奉行。
^n309如是我聞。　一時。佛住瞻婆國揭伽池側。　爾時。
尊者鹿紐來詣佛所。稽首禮足。退坐一面。白
佛言。世尊。如世尊說。有第二住。有一一住。彼
云何第二住。云何一一住。　佛告鹿紐。善哉。善
^pb哉。鹿紐。能問如來如是之義。　佛告鹿紐。若眼
識色可愛．樂．念．可意。長養於欲。彼比丘見已。
喜樂．讚歎．繫著住。愛樂．讚歎．繫著住已。心轉
歡喜。歡喜已深樂。深樂已貪愛。貪愛已阨礙。
歡喜．深樂．貪愛．阨礙者。是名第二住。耳．鼻．舌．
身．意亦如是說。鹿紐。有如是像類比丘。正使
^pb空閑獨處。猶名第二住。所以者何。愛喜不斷
不滅故。愛欲不斷．不知者。諸佛如來說第二
住。　若有比丘。於可愛．樂．念．可意。長養於欲色。
彼比丘見已不喜樂．不讚歎．不繫著住。不喜
樂．不讚歎．不繫著住已。不歡喜。不歡喜故不
^pb深樂。不深樂故不貪愛。不貪愛故不阨礙。不
歡喜．深樂．貪愛．阨礙者。是名為一一住。耳．鼻．
舌．身．意亦如是說。鹿紐。如是像類比丘。正使
處於高樓重閣。猶是一一住者。所以者何。貪
愛已盡．已知故。貪愛已盡．已知者。諸佛如來
^pb說名一一住。　爾時。尊者鹿紐聞佛所說。歡喜
隨喜。作禮而去。
^n310如是我聞。　一時。佛住瞻婆國揭伽池側。　爾時。
尊者鹿紐來詣佛所。稽首禮足。退坐一面。白
佛言。善哉。世尊。為我說法。我聞法已。當獨一
^pb靜處。專精思惟。不放逸住。乃至自知不受後
有。　佛告鹿紐。善哉。善哉。鹿紐。能問如來如是
之義。諦聽。善思。當為汝說。佛告鹿紐。若眼見
可愛．樂．可意．可念。長養於欲之色。見已。彼說
讚歎．繫著．欣悅。讚歎．繫著已。則歡喜集。歡喜
^pb集已則苦集。耳．鼻．舌．身．意亦如是說。鹿紐。若
有比丘。眼見可愛．樂．可念．可意。長養於欲之
色。見已不欣悅．不讚歎．不繫著。不欣悅．不讚
歎．不繫著故。不歡喜集。不歡喜集故則苦滅。
耳．鼻．舌．身．意法亦如是說。　爾時。尊者鹿紐聞
^pb佛所說。歡喜隨喜。作禮而去。爾時。尊者鹿紐
聞佛說法教誡已。獨一靜處。專精思惟。不放
逸住。乃至得阿羅漢。心善解脫。
^n311如是我聞。　一時。佛住舍衛國祇樹給孤獨園。
　爾時。尊者富樓那來詣佛所。稽首禮足。退住
^pb一面。白佛言。善哉。世尊。為我說法。我坐獨一
靜處。專精思惟。不放逸住。乃至自知不受後
有。　佛告富樓那。善哉。善哉。能問如來如是之
義。諦聽。善思。當為汝說。若有比丘。眼見可愛．
可樂．可念．可意。長養欲之色。見已欣悅．讚歎．
^pb繫著。欣悅．讚歎．繫著已歡喜。歡喜已樂著。樂
著已貪愛。貪愛已阨礙。歡喜．樂著．貪愛．阨礙
故。去涅槃遠。耳．鼻．舌．身．意亦如是說。　富樓那。
若比丘。眼見可愛．樂．可念．可意。長養欲之色。
見已不欣悅．不讚歎．不繫著。不欣悅．不讚歎．
^pb不繫著故不歡喜。不歡喜故不深樂。不深樂
故不貪愛。不貪愛故不阨礙。不歡喜．不深樂．
不貪愛．不阨礙故。漸近涅槃。耳．鼻．舌．身．意亦
如是說。　佛告富樓那。我已略說法教。汝欲何
所住。　富樓那白佛言。世尊。我已蒙世尊略說
教誡。
^pb我欲於西方輸盧那人間遊行。　佛告富樓那。
西方輸盧那人兇惡．輕躁．弊暴．好罵。富樓那。
汝若聞彼兇惡．輕躁．弊暴．好罵．毀辱者。當如
之何。　富樓那白佛言。世尊。若彼西方輸盧那
國人。面前兇惡．訶罵．毀辱者。我作是念。彼西
^pb方輸盧那人賢善智慧。雖於我前兇惡．弊暴．
罵．毀辱我。猶尚不以手．石而見打擲。　佛告富
樓那。彼西方輸盧那人但兇惡．輕躁．弊暴．罵
辱。於汝則可脫。復當以手．石打擲者。當如之
何。　富樓那白佛言。世尊。西方輸盧那人脫以
^pb手．石加於我者。我當念言。輸盧那人賢善智
慧。雖以手．石加我。而不用刀杖。　佛告富樓那。
若當彼人脫以刀杖而加汝者。復當云何。　富
樓那白佛言。世尊。若當彼人脫以刀杖。而加
我者。當作是念。彼輸盧那人賢善智慧。雖
^pb以刀杖而加於我。而不見殺。　佛告富樓那。假
使彼人脫殺汝者。當如之何。　富樓那白佛言。
世尊。若西方輸盧那人脫殺我者。當作是念。
有諸世尊弟子。當厭患身。或以刀自殺。或服
毒藥。或以繩自繫。或投深坑。彼西方輸盧那
^pb人賢善智慧。於我朽敗之身。以少作方便。便
得解脫。　佛言。善哉。富樓那。汝善學忍辱。汝今
堪能於輸盧那人間住止。汝今宜去度於未
度。安於未安。未涅槃者令得涅槃。　爾時。富樓
那聞佛所說。歡喜隨喜。作禮而去。爾時。尊者
^pb富樓那夜過晨朝。著衣持缽。入舍衛城乞食。
食已還出。付囑臥具。持衣缽去。至西方輸盧
那人間遊行。到已。夏安居。為五百優婆塞說
法。建立五百僧伽藍。繩床．臥褥．供養眾具悉
皆備足。三月過已。具足三明。即於彼處入無
^pb餘涅槃。
^n312如是我聞。　一時。佛住舍衛國祇樹給孤獨園。
　爾時。摩羅迦舅來詣佛所。稽首禮足。退坐一
面。白佛言。善哉。世尊。為我說法。我聞法已。獨
一靜處。專精思惟。不放逸住。乃至不受後有。
^pb　爾時。世尊告摩羅迦舅言。諸年少聰明利根。
於我法．律出家未久。於我法．律尚無懈怠。而
況汝今日年耆根熟。而欲聞我略說教誡。　摩
羅迦舅白佛言。世尊。我雖年耆根熟。而尚欲
得聞世尊略說教誡。唯願世尊為我略說教
^pb誡。我聞法已。當獨一靜處。專精思惟。乃至自
知不受後有。第二．第三亦如是請。　佛告摩羅
迦舅。汝今且止。如是再三。亦不為說。　爾時。世
尊告摩羅迦舅。我今問汝。隨意答我。　佛告摩
羅迦舅。若眼未曾見色。汝當欲見。於彼色起
^pb欲．起愛．起念．起染著不。　答言。不也。世尊。　耳聲．
鼻香．舌味．身觸．意法亦如是說。　佛告摩羅迦
舅。善哉。善哉。摩羅迦舅。見以見為量。聞以聞
為量。覺以覺為量。識以識為量。而說偈言。
若汝非於彼　彼亦復非此　亦非兩中間
^pb是則為苦邊
摩羅迦舅白佛言。已知。世尊。已知。善逝。　佛告
摩羅迦舅。汝云何於我略說法中廣解其義。
　爾時。摩羅迦舅說偈白佛言。
若眼已見色　而失於正念　則於所見色
^pb而取愛念相　取愛樂相者　心則常繫著
起於種種愛　無量色集生　貪欲恚害覺
令其心退減　長養於眾苦　永離於涅槃
見色不取相　其心隨正念　不染惡心愛
亦不生繫著　不起於諸愛　無量色集生
　
^pb貪欲恚害覺　　不能壞其心
小長養眾苦　漸次近涅槃　日種尊所說
離愛般涅槃　若耳聞諸聲　心失於正念
而取諸聲相　執持而不捨　鼻香舌嘗味
身觸意念法　忘失於正念　取相亦復然
^pb其心生愛樂　繫著堅固住　起種種諸愛
無量法集生　貪欲恚害覺　退滅壞其心
長養眾苦聚　永離於涅槃　不染於諸法
正智正念住　其心不染污　亦復不樂著
不起於諸愛　無量法集生　貪瞋恚害覺
^pb不退減其心　眾苦隨損滅　漸近般涅槃
愛盡般涅槃　世尊之所說
是名世尊略說法中廣解其義。　佛告摩羅迦
舅。汝真於我略說法中廣解其義。所以者何。
如汝所說偈。
　
^pb若眼見眾色　　忘失於正念
則於所見色　而取愛念相
如前廣說。　爾時。尊者摩羅迦舅聞佛所說。歡
喜隨喜。作禮而去。爾時。尊者摩羅迦舅於世
尊略說法中廣解其義已。於獨一靜處。專精
^pb思惟。不放逸住。乃至成阿羅漢。心得解脫。
^n313如是我聞。　一時。佛住舍衛國祇樹給孤獨園。
　爾時。世尊告諸比丘。有經法。諸比丘。崇向而
於經法異信．異欲．異聞．異行思惟．異見審諦
忍。正知而說。我生已盡。梵行已立。所作已作。
^pb自知不受後有。　諸比丘白佛言。世尊是法根．
法眼．法依。善哉。世尊。唯願廣說。諸比丘聞已。
當受奉行。　佛告諸比丘。諦聽。善思。當為汝說。
比丘。眼見色已。覺知色而不覺色貪。我先眼
識於色有貪。而今眼識於色無貪如實知。若
^pb比丘眼見於色已。覺知色而不起色貪。覺我
先眼識有貪。而言今眼識於色無貪如實知
者。諸比丘。於意云何。彼於此為有信．有欲．有
聞．有行思惟．有審諦忍不。　答言。如是。世尊。歸
於此法。如實正知所知所見不。　答言。如是。世
^pb尊。　耳．鼻．舌．身．意法亦如是說。諸比丘。是名有
經法。比丘於此經法崇向。異信．異欲．異聞．異
行思惟．異見審諦忍。正知而說。我生已盡。梵
行已立。所作已作。自知不受後有。　佛說此經
已。諸比丘聞佛所說。歡喜奉行。
^pb^n314如是我聞。　一時。佛住舍衛國祇樹給孤獨園。
　爾時。世尊告諸比丘。當斷欲。斷眼欲已。眼則
已斷．已知。斷其根本。如截多羅樹頭。於未來
世永不復生。耳．鼻．舌．身．意亦如是說。　佛說此
經已。諸比丘聞佛所說。歡喜奉行。
^pb^n315如是我聞。　一時。佛住舍衛國祇樹給孤獨園。
　爾時。世尊告諸比丘。若眼生．住．轉出。則苦生．
病住．老死出。耳．鼻．舌．身．意亦如是說。若眼滅．
息．沒。苦生則滅。病則息。死則沒。耳．鼻．舌．身．意
亦如是說。　佛說此經已。諸比丘聞佛所說。歡
^pb喜奉行。
^n316如是我聞。　一時。佛住舍衛國祇樹給孤獨園。
　爾時。世尊告諸比丘。眼無常。若眼是常者。則
不應受逼迫苦。亦應說於眼欲令如是．不令
如是。以眼無常故。是故眼受逼迫苦生。是故
^pb不得於眼欲令如是．不令如是。耳．鼻．舌．身．意
亦如是說。　佛說此經已。諸比丘聞佛所說。歡
喜奉行。
^n317如是我聞。　一時。佛住舍衛國祇樹給孤獨園。
　爾時。世尊告諸比丘。眼苦。若眼是樂者。不應
^pb受逼迫苦。應得於眼欲令如是．不令如是。以
眼是苦故。受逼迫苦。不得於眼欲令如是．不
令如是。耳．鼻．舌．身．意亦如是說。　佛說此經已。
諸比丘聞佛所說。歡喜奉行。
^n318如是我聞。　一時。佛住舍衛國祇樹給孤獨園。
^pb　爾時。世尊告諸比丘。眼非我。若眼是我者。不
應受逼迫苦。應得於眼欲令如是．不令如是。
以眼非我故。受逼迫苦。不得於眼欲令如是．
不令如是。耳．鼻．舌．身．意亦如是說。　佛說此經
已。諸比丘聞佛所說。歡喜奉行。如內六入處
^pb三經．外六入處三經。亦如是說。
^n319如是我聞。　一時。佛住舍衛國祇樹給孤獨園。
　時。有生聞婆羅門往詣佛所。共相問訊。問訊
已。退坐一面。白佛言。瞿曇。所謂一切者。云何
名一切。　佛告婆羅門。一切者。謂十二入處。眼
^pb色．耳聲．鼻香．舌味．身觸．意法。是名一切。若復
說言此非一切。沙門瞿曇所說一切。我今捨。
別立餘一切者。彼但有言說。問已不知。增其
疑惑。所以者何。非其境界故。時。生聞婆羅門
聞佛所說。歡喜隨喜奉行。
^pb^n320如是我聞。　一時。佛住舍衛國祇樹給孤獨園。
　時。有生聞婆羅門往詣佛所。面相問訊已。退
坐一面。白佛言。瞿曇。所謂一切有。云何一切
有。　佛告生聞婆羅門。我今問汝。隨意答我。婆
羅門。於意云何。眼是有不。　答言。是有。沙門瞿
^pb曇。　色是有不。　答言。是有。沙門瞿曇。　婆羅門。有
色．有眼識．有眼觸．有眼觸因緣生受。若苦．若
樂．不苦不樂不。　答言。有。沙門瞿曇。　耳．鼻．舌．身．
意亦如是說。如是廣說。乃至非其境界故。　佛
說此經已。生聞婆羅門聞佛所說。歡喜隨喜。

^pb從坐起去。
^n321如是我聞。　一時。佛住舍衛國祇樹給孤獨園。
　時。有生聞婆羅門往詣佛所。共相問訊已。退
坐一面。白佛言。沙門瞿曇。所謂一切法。云何
為一切法。　佛告婆羅門。眼及色．眼識．眼觸．眼
^pb觸因緣生受。若苦．若樂．不苦不樂。耳．鼻．舌．身．
意法．意識．意觸．意觸因緣生受。若苦．若樂．不
苦不樂。是名為一切法。若復有言此非一切
法。沙門瞿曇所說一切法。我今捨。更立一切
法者。此但有言。數問已不知。增其癡惑。所以
^pb者何。非其境界故。　佛說此經已。生聞婆羅門
聞佛說已。歡喜隨喜。從坐起去。如生聞婆羅
門所問三經。有異比丘所問三經．尊者阿難
所問三經．世尊法眼法根法依三經。亦如上
說。
^pb^n322如是我聞。　一時。佛住舍衛國祇樹給孤獨園。
　時。有異比丘往詣佛所。稽首佛足。退坐一面。
白佛言。世尊。如世尊說。眼是內入處。世尊略
說。不廣分別。云何眼是內入處。佛告彼比丘。
眼是內入處。四大所造淨色。不可見有對。耳．
^pb鼻．舌．身內入處亦如是說。　復白佛言。世尊。如
世尊說。意是內入處。不廣分別。云何意是內
入處。佛告比丘。意內入處者。若心．意．識非色。
不可見無對。是名意內入處。　復問。如世尊說。
色外入處。世尊略說。不廣分別。云何。世尊。色
^pb外入處。　佛告比丘。色外入處。若色四大造。可
見有對。是名色是外入處。　復白佛言。世尊說
聲是外入處。不廣分別。云何聲是外入處。　佛
告比丘。若聲四大造。不可見有對。如聲。香．味
亦如是。復問。世尊說觸外入處。不廣分別。云
^pb何觸外入處。　佛告比丘。觸外入處者。謂四大
及四大造色。不可見有對。是名觸外入處。　復
問。世尊說法外入處。不廣分別。　佛告比丘。法
外入處者。十一入所不攝。不可見無對。是名
法外入處。　佛說此經已。諸比丘聞佛所說。歡
^pb喜奉行。
^n323如是我聞。　一時。佛住舍衛國祇樹給孤獨園。
　爾時。世尊告諸比丘。有六內入處。謂眼內入
處。耳．鼻．舌．身．意內入處。　佛說此經已。諸比丘
聞佛所說。歡喜奉行。
^pb^n324如是我聞。　一時。佛住舍衛國祇樹給孤獨園。
　爾時。世尊告諸比丘。有六外入處。云何為六。
謂色是外入處。聲．香．味．觸．法是外入處。是名
六外入處。　佛說此經已。諸比丘聞佛所說。歡
喜奉行。
^pb^n325如是我聞。　一時。佛住舍衛國祇樹給孤獨園。
　爾時。世尊告諸比丘。有六識身。云何為六。謂
眼識身．耳識身．鼻識身．舌識身．身識身．意識
身。是名六識身。　佛說此經已。諸比丘聞佛所
說。歡喜奉行。
^pb^n326如是我聞。　一時。佛住舍衛國祇樹給孤獨園。
　爾時。世尊告諸比丘。有六觸身。云何為六觸
身。謂眼觸身．耳觸身．鼻觸身．舌觸身．身觸身．
意觸身。是名六觸身。　佛說此經已。諸比丘聞
佛所說。歡喜奉行。
^pb^n327如是我聞。　一時。佛住舍衛國祇樹給孤獨園。
　爾時。世尊告諸比丘。有六受身。云何為六。眼
觸生受。耳．鼻．舌．身．意觸生受。是名六受身。　佛
說此經已。諸比丘聞佛所說。歡喜奉行。
^n328如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有六想身。云何為六。謂
眼觸生想。耳．鼻．舌．身．意觸生想。是名六想身。
　佛說此經已。諸比丘聞佛所說。歡喜奉行。
^n329如是我聞。　一時。佛住舍衛國祇樹給孤獨園。
　爾時。世尊告諸比丘。有六思身。云何為六。謂
^pb眼觸生思。耳．鼻．舌．身．意觸生思。是名六思身。
　佛說此經已。諸比丘聞佛所說。歡喜奉行。
^n330如是我聞。　一時。佛住舍衛國祇樹給孤獨園。
　爾時。世尊告諸比丘。有六愛身。云何為六愛
身。謂眼觸生愛。耳．鼻．舌．身．意觸生愛。是名六
^pb愛身。　佛說此經已。諸比丘聞佛所說。歡喜奉
行。
^n331如是我聞。　一時。佛住舍衛國祇樹給孤獨園。
　爾時。世尊告諸比丘。有六顧念。云何為六。謂
色顧念．聲顧念．香顧念．味顧念．觸顧念．法顧
^pb念。是名六顧念。　佛說此經已。諸比丘聞佛所
說。歡喜奉行。
^n332如是我聞。　一時。佛住舍衛國祇樹給孤獨園。
　爾時。世尊告諸比丘。有六覆。云何為六。謂色
有漏。是取心覆藏。聲．香．味．觸．法有漏。是取心
^pb覆藏。是名六覆。　佛說此經已。諸比丘聞佛所
說。歡喜奉行。
^n333如是我聞。　一時。佛住舍衛國祇樹給孤獨園。
　爾時。世尊告諸比丘。過去．未來眼無常。況現
在眼。多聞聖弟子如是觀者。不顧過去眼。不
^pb欣未來眼。於現在眼生厭．離欲．滅盡向。耳．鼻．
舌．身．意亦如是說。　如無常。如是苦．空．非我。亦
如是說。如內入處四經．外入處四經。亦如是
說。
^n334如是我聞。　一時。佛住拘留搜調牛聚落。　爾時。

^pb世尊告諸比丘。今當為汝說法。初．中．後善。善
義善味。純一滿淨。梵行清白。諦聽。善思。謂有
因．有緣．有縛法經。　云何有因．有緣．有縛法經。
謂眼有因．有緣．有縛。何等為眼因．眼緣．眼縛。
謂眼業因．業緣．業縛。業有因．有緣．有縛。何等
^pb為業因．業緣．業縛。謂業愛因．愛緣．愛縛。愛有
因．有緣．有縛。何等為愛因．愛緣．愛縛。謂愛無
明因．無明緣．無明縛。無明有因．有緣．有縛。何
等無明因．無明緣．無明縛。謂無明不正思惟
因．不正思惟緣．不正思惟縛。不正思惟有因．
^pb有緣．有縛。何等不正思惟因．不正思惟緣．不
正思惟縛。謂緣眼．色。生不正思惟。生於癡。　緣
眼．色。生不正思惟。生於癡。彼癡者是無明。癡
求欲名為愛。愛所作名為業。如是。比丘。不正
思惟因無明為愛。無明因愛。愛因為業。業
^pb因為眼。耳．鼻．舌．身．意亦如是說。是名有因緣．
有縛法經。　佛說此經已。諸比丘聞佛所說。歡
喜奉行。
^n335如是我聞。　一時。佛住拘留搜調牛聚落。　爾時。
世尊告諸比丘。我今當為汝等說法。初．中．後
^pb善。善義善味。純一滿淨。梵行清白。所謂第一
義空經。諦聽。善思。當為汝說。　云何為第一義
空經。諸比丘。眼生時無有來處。滅時無有去
處。如是眼不實而生。生已盡滅。有業報而無
作者。此陰滅已。異陰相續。除俗數法。耳．鼻．舌．
^pb身．意亦如是說。除俗數法。俗數法者。謂此有
故彼有。此起故彼起。如無明緣行。行緣識。廣
說乃至純大苦聚集起。又復。此無故彼無。此
滅故彼滅。無明滅故行滅。行滅故識滅。如是
廣說。乃至純大苦聚滅。比丘。是名第一義空
^pb法經。　佛說此經已。諸比丘聞佛所說。歡喜奉
行。
^n336如是我聞。　一時。佛住舍衛國祇樹給孤獨園。
　爾時。世尊告諸比丘。有六喜行。云何為六。如
是。比丘。若眼見色喜。於彼色處行。耳聲．鼻香．
^pb舌味．身觸．意識法喜。於彼法處行。諸比丘。是
名六喜行。　佛說此經已。諸比丘聞佛所說。歡
喜奉行。
^n337如是我聞。　一時。佛住舍衛國祇樹給孤獨園。
　爾時。世尊告諸比丘。有六憂行。云何為六。諸
^pb比丘。若眼見色憂。於彼色處行。耳聲．鼻香．舌
味．身觸．意識法憂。於彼法處行。諸比丘。是名
六憂行。　佛說此經已。諸比丘聞佛所說。歡喜
奉行。
^n338如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有六捨行。云何為六。諸
比丘。謂眼見色捨。於彼色處行。耳聲．鼻香．舌
味．身觸．意識法捨。於彼法處行。是名比丘六
捨行。　佛說此經已。諸比丘聞佛所說。歡喜奉
行。
^pb^n339如是我聞。　一時。佛住舍衛國祇樹給孤獨園。
　爾時。世尊告諸比丘。有六常行。云何為六。若
比丘眼見色。不苦．不樂。正念正智捨心住。耳
聲．鼻香．舌味．身觸．意識法。不苦．不樂。捨心住
正念正智。是名比丘六常行。　佛說是經已。諸
^pb比丘聞佛所說。歡喜奉行。
^n340如是我聞。　一時。佛住舍衛國祇樹給孤獨園。
　爾時。世尊告諸比丘。有六常行。云何為六。若
比丘眼見色。不苦．不樂。捨心住正念正智。耳
聲．鼻香．舌味．身觸．意識法。不苦．不樂。捨心住
^pb正念正智。若比丘成就此六常行者。世間難
得。　佛說此經已。諸比丘聞佛所說。歡喜奉行。
^n341如是我聞。　一時。佛住舍衛國祇樹給孤獨園。
　爾時。世尊告諸比丘。有六常行。云何為六。若
比丘眼見色。不苦．不樂。捨心住正念正智。耳
^pb聲．鼻香．舌味．身觸．意識法。不苦．不樂。捨心住
正念正智。若比丘成就此六常行者。世間難
得。所應承事．恭敬．供養。則為世間無上福田。
　佛說此經已。諸比丘聞佛所說。歡喜奉行。
^n342如是我聞。　一時。佛住舍衛國祇樹給孤獨園。
^pb　爾時。世尊告諸比丘。有六常行。云何為六。若
比丘眼見色。不苦．不樂。捨心住正念正智。耳
聲．鼻香．舌味．身觸．意識法。不苦．不樂。捨心住
正念正智。若比丘成就此六常行者。當知是
舍利弗等。舍利弗比丘眼見色已。不苦．不樂。

^juan14^pb
^pb捨心住正念正智。耳聲．鼻香．舌味．身觸．意識
法。不苦．不樂。捨心住正念正智。舍利弗比丘
成就此六常行故。世間難得。所應承事．恭敬．
供養。則為世間無上福田。佛說此經已。諸比
丘聞佛所說。歡喜奉行。雜阿含經卷第十三


雜阿含經卷第十四
　　　　宋天竺三藏求那跋陀羅譯
^n343如是我聞。　一時。佛住王舍城迦蘭陀竹園。爾
^pb時。尊者浮彌比丘住耆闍崛山。　時。有眾多外
道出家詣尊者浮彌所。共相問訊慶慰。共相
問訊慶慰已。退坐一面。語尊者浮彌言。欲有
所問。寧有閑暇見答與不。尊者浮彌語諸外
道出家。隨汝所問。當為汝說。　時。諸外道出家
問尊者浮彌。苦樂自作耶。　尊者浮彌答言。諸
外道出家說苦樂自作者。世尊說言。此是無
記。　復問。苦樂他作耶。　答言。苦樂他作者。世尊
說言。此是無記。　復問。苦樂自他作耶。　答言。苦
樂自他作者。世尊說言。此是無記。　復問。苦樂
非自非他無因作耶。　答言。苦樂非自非他無
因作者。世尊說言。此是無記。　諸外道出家復
^pb問。云何。尊者浮彌苦樂自作耶。說言無記。苦
樂他作耶。說言無記。苦樂自他作耶。說言無
記。苦樂非自非他無因作耶。說言無記。今沙
門瞿曇說苦樂云何生。　尊者浮彌答言。諸外
道出家。世尊說苦．樂從緣起生。　時。諸外道出
^pb家聞尊者浮彌所說。心不歡喜。呵責而去。　爾
時。尊者舍利弗去尊者浮彌不遠。坐一樹下。
　爾時。尊者浮彌知諸外道出家去已。往詣尊
者舍利弗所。到已。與舍利弗面相慶慰。慶慰
已。以彼諸外道出家所問事。具白尊者舍利
^pb弗。我作此答。得不謗毀世尊。如說說．不如法
說．不為是隨順法行法。得無為餘因法論者
來難詰呵責不。　尊者舍利弗言。尊者浮彌。汝
之所說。實如佛說。不謗如來。如說說．如法說．
法行法說。不為餘因論義者來難詰呵責。所
^pb以者何。世尊說苦樂從緣起生故。尊者浮彌。
彼諸沙門．婆羅門所問苦樂自作者。彼亦從
因起生。言不從緣起生者。無有是處。苦樂他
作．自他作．非自非他無緣作說者。彼亦從緣
起生。若言不從緣生者。無有是處。尊者浮彌。
^pb彼沙門．婆羅門所說苦樂自作者。亦緣觸生。
若言不從觸生者。無有是處。苦樂他作．自他
作．非自非他無因作者。彼亦緣觸生。若言不
緣觸生者。無有是處。　爾時。尊者阿難去舍利
弗不遠。坐一樹下。聞尊者舍利弗與尊者浮
^pb彌所論說事。聞已。從座起。往詣佛所。稽首佛
足。退住一面。以尊者浮彌與尊者舍利弗共
論說一一具白世尊。　佛告阿難。善哉。善哉。阿
難。尊者舍利弗有來問者。能隨時答。善哉。舍
利弗。有應時智故。有來問者。能隨時答。若我
^pb聲聞。有隨時問者。應隨時答。如舍利弗所說。
　阿難。我昔時住王舍城山中仙人住處。有諸
外道出家以如是義．如是句．如是味來問於
我。我為斯等以如是義．如是句．如是味而為
記說。如尊者舍利弗所說。　阿難。若諸沙門．婆
^pb羅門苦樂自作。我即往彼問言。汝實作是說
苦樂自作耶。彼答我言。如是。我即問言。汝能
堅執持此義。言是真實。餘則愚者。我所不許。
所以者何。我說苦樂所起異於此。彼若問我。
云何瞿曇所說。苦樂所起異者。我當答言。從
^pb其緣起而生苦樂。如是說苦他作．自他作．非
自非他無因作者。我亦往彼所說如上。　阿難
白佛。如世尊所說義。我已解知。有生故有老
死。非緣餘。有生故有老死。乃至無明故有行。
非緣餘。有無明故有行。無明滅則行滅。乃
^pb至生滅則老．病．死．憂．悲．惱苦滅。如是純大苦
聚滅。　佛說此經已。尊者阿難聞佛所說。歡喜
隨喜。作禮而去。
^n344如是我聞。　一時。佛住王舍城迦蘭陀竹園。爾
時。尊者舍利弗．尊者摩訶拘絺羅住耆闍崛
^pb山。　時。尊者摩訶拘絺羅晡時從禪定起。詣舍
利弗所。共相慶慰。共相慶慰已。退坐一面。語
尊者舍利弗。欲有所問。寧有閑暇見答與不。
　尊者舍利弗語尊者摩訶拘絺羅。仁者但問。
知者當答。　尊者摩訶拘絺羅語尊者舍利弗
^pb言。多聞聖弟子於此法．律。成就何法。名為見
具足。直見成就。成就於佛不壞淨。來入正法。
得此正法。悟此正法。　尊者舍利弗語尊者摩
訶拘絺羅。多聞聖弟子於不善法如實知．不
善根如實知．善法如實知．善根如實知。　云何
不
^pb善法如實知。不善身業．口業．意業。是名不善
法。如是不善法如實知。云何不善根如實知。
三不善根。貪不善根．恚不善根．癡不善根。是
名不善根。如是不善根如實知。　云何善法如
實知。善身業．口業．意業。是名善法。如是善法
^pb如實知。云何善根如實知。謂三善根。無貪．無
恚．無癡。是名三善根。如是善根如實知。尊者
摩訶拘絺羅。如是多聞聖弟子不善法如實
知．不善根如實知．善法如實知．善根如實知。
故於此法．律正見具足。直見成就。於佛不壞
^pb淨成就。來入正法。得此正法。悟此正法。　尊者
摩訶拘絺羅語尊者舍利弗。正有此等。更有
餘耶。　尊者舍利弗言。有。若多聞聖弟子於食
如實知。食集．食滅．食滅道跡如實知。　云何於
食如實知。謂四食。何等為四。一者麤摶食。二
^pb者細觸食。三者意思食。四者識食。是名為食。
如是食如實知。云何食集如實知。謂當來有
愛．喜．貪俱。彼彼樂著。是名食集。如是食集如
實知。云何食滅如實知。若當來有愛．喜．貪俱。
彼彼樂著。無餘．斷捨．吐盡．離欲．滅．息沒。是名
^pb食滅。如是食滅如實知。云何食滅道跡如實
知。謂八聖道。正見．正志．正語．正業．正命．正方
便．正念．正定。是名食滅道跡。如是食滅道跡
如實知。若多聞聖弟子於此食如實知．食集
如實知．食滅如實知．食滅道跡如實知。是故
^pb多聞聖弟子於正法．律正見具足。直見成就。
於佛不壞淨成就。來入正法。得此正法。悟此
正法。　尊者摩訶拘絺羅復問尊者舍利弗。正
有此等。更有餘耶。　尊者舍利弗言。尊者摩訶
拘絺羅。復更有餘。多聞聖弟子於病如實知．

^pb病集如實知．病滅如實知．病滅道跡如實知。
　云何有病如實知。謂三病。欲病．有病．無明病。
是名病。如是病如實知。云何病集如實知。無
明集是病集。是名病集如實知。云何病滅如
實知。無明滅是病滅。如是病滅如實知。云何
^pb病滅道跡如實知。謂八正道。如前說。如是病
滅道跡如實知。　若多聞聖弟子於病如實知．
病集如實知．病滅如實知．病滅道跡如實知。
故多聞聖弟子於此法．律正見具足。乃至悟
此正法。尊者摩訶拘絺羅問尊者舍利弗。正
^pb有此等。更有餘耶。　尊者舍利弗語尊者摩訶
拘絺羅。亦更有餘。多聞聖弟子於苦如實知．
苦集如實知．苦滅如實知．苦滅道跡如實知。
　云何苦如實知。謂生苦．老苦．病苦．死苦．恩愛
別苦．怨憎會苦．所欲不得苦。如是略說五受
^pb陰苦。是名為苦。如是苦如實知。云何苦集如
實知。當來有愛．喜．貪俱。彼彼集著。是名苦集。
如是苦集如實知。云何苦滅如實知。若當來
有愛．喜．貪俱。彼彼染著。無餘斷。乃至息沒。是
名苦滅。如是苦滅如實知。云何苦滅道跡如
^pb實知。謂八聖道。如上說。是名苦滅道跡。如是
苦滅道跡如實知。　多聞聖弟子如是苦如實
知。苦集．苦滅．苦滅道跡如實知。如是聖弟子
於我法．律具足正見。直見成就。於佛不壞淨
成就。來入正道。得此正法。悟此正法。　復問尊
^pb者舍利弗。正有此法。復有餘耶。　尊者舍利弗
答言。更有餘。謂多聞聖弟子老死如實知．老
死集如實知．老死滅如實知．老死滅道跡如
實知。如前分別經說。云何老死集如實知。生
集是老死集。生滅是老死滅。老死滅
^pb道跡。謂八正道。如前說。多聞聖弟子於此老
死如實知。乃至老死滅道跡如實知。如是聖
弟子於我法．律正見具足。直見成就。於佛不
壞淨成就。來入正法。得此正法。悟此正法。如
是生．有．取．愛．受．觸．六入處．名色．識．行。聖弟子
^pb於行如實知。行集．行滅．行滅道跡如實知。　云
何行如實知。行有三種。身行．口行．意行。如是
行如實知。云何行集如實知。無明集是行集。
如是行集如實知。云何行滅如實知。無明滅
是行滅。如是行滅如實知。云何行滅道跡如
^pb實知。謂八聖道。如前說。摩訶拘絺羅。是名聖
弟子行如實知。行集．行滅．行滅道跡如實知。
於我法．律正見具足。直見成就。於佛不壞淨
成就。來入正法。得此正法。悟此正法。　摩訶拘
絺羅復問尊者舍利弗。唯有此法。更有餘耶。
　
^pb舍利弗答言。摩訶拘絺羅。汝何為逐。汝終不
能究竟諸論。得其邊際。若聖弟子斷除無明
而生明。何須更求。　時。二正士共論義已。各還
本處。
^n345如是我聞。　一時。佛住王舍城迦蘭陀竹園。　爾
^pb時。世尊告尊者舍利弗。如我所說。波羅延那
阿逸多所問。
若得諸法教　若復種種學　具威儀及行
為我分別說
舍利弗。何等為學。何等為法數。　時。尊者舍利
^pb弗默然不答。第二．第三亦復默然。　佛言。真實。
舍利弗。　舍利弗白佛言。真實。世尊。世尊。比丘
真實者。厭．離欲滅盡向。食集生。彼比丘以食
故。生厭．離欲．滅盡向。彼食滅。是真實滅覺知
已。彼比丘厭．離欲．滅盡向。是名為學。　復次。真
^pb實。舍利弗。　舍利弗白佛言。真實。世尊。世尊。若
比丘真實者。厭．離欲．滅盡。不起諸漏。心善解
脫。彼從食集生。若真實即是滅盡。覺知此已。
比丘於滅生厭．離欲．滅盡。不起諸漏。心善解
脫。是數法。　佛告舍利弗。如是。如是。如汝所說。
^pb比丘於真實生厭．離欲．滅盡。是名法數。如是
說已。世尊即起。入室坐禪。　爾時。尊者舍利弗
知世尊去已。不久。語諸比丘。諸尊。我不能辯
世尊初問。是故我默念住。世尊須臾復為作
發喜問。我即開解如此之義。正使世尊一日
^pb一夜。乃至七夜。異句異味問斯義者。我亦悉
能。乃至七夜。以異句異味而解說之。　時。有異
比丘往詣佛所。稽首禮足。退住一面。白佛言。
世尊。尊者舍利弗作奇特未曾有說。於大眾
中。一向師子吼言。我於世尊初問。都不能辯。

^pb乃至三問默然無答。世尊尋復作發喜問。我
即開解。正使世尊一日一夜。乃至七夜。異句
異味問斯義者。我亦悉能。乃至七夜。異句異
味而解說之。　佛告比丘。彼舍利弗比丘實能
於我一日一夜。乃至異句異味。七夜所問義
^pb中悉能。乃至七夜。異句異味而解說之。所以
者何。舍利弗比丘善入法界故。　佛說此經已。
彼比丘聞佛所說。歡喜奉行。
^n346如是我聞。　一時。佛住王舍城迦蘭陀竹園。　爾
時。世尊告諸比丘。有三法。世間所不愛．不念．
^pb不可意。何等為三。謂老．病．死。世間若無此三
法不可愛．不可念．不可意者。如來．應．等正覺
不出於世間。世間亦不知有如來．應．等正覺
知見。說正法．律。以世間有老．病．死三法不可
愛．不可念．不可意故。是故如來．應．等正覺出
於世
^pb間。世間知有如來．應．等正覺所知．所見。說正
法．律。　以三法不斷故。不堪能離老．病．死。何等
為三。謂貪．恚．癡。復有三法不斷故。不堪能離
貪．恚．癡。何等為三。謂身見．戒取．疑。復有三法
不斷故。不堪能離身見．戒取．疑。何等為三。謂
^pb不正思惟．習近邪道。及懈怠心。復有三法不
斷故。不堪能離不正思惟．習近邪道及懈怠
心。何等為三。謂失念．不正知．亂心。復有三法
不斷故。不堪能離失念．不正知．亂心。何等為
三。謂掉．不律儀．不學戒。復有三法不斷故。不
^pb堪能離掉．不律儀．不學戒。何等為三。謂不信．
難教．懈怠。復有三法不斷故。不堪能離不信．
難教．嬾墮。何等為三。謂不欲見聖．不欲聞法．
常求人短。復有三法不斷故。不堪能離不欲
見聖．不欲聞法．常求人短。何等為三。謂不恭
敬．
^pb戾語．習惡知識。復有三法不斷故。不堪能離
不恭敬．戾語．習惡知識。何等為三。謂無慚．無
愧．放逸。此三法不斷故。不堪能離不恭敬．戾
語．習惡知識。　所以者何。以無慚．無愧故放逸。
放逸故不恭敬。不恭敬故習惡知識。習惡知
^pb識故不欲見聖．不欲聞法．常求人短。求人短
故不信．難教．戾語．嬾墮。嬾墮故掉．不律儀．不
學戒。不學戒故失念．不正知．亂心。亂心故不
正思惟．習近邪道．懈怠心。懈怠心故身見．戒
取．疑。疑故不離貪．恚．癡。不離貪．恚．癡故不堪
^pb能離老．病．死。　斷三法故。堪能離老．病．死。云何
三。謂貪．恚．癡。此三法斷已。堪能離老．病．死。復
三法斷故。堪能離貪．恚．癡。云何三。謂身見．戒
取．疑。此三法斷故。堪能離貪．恚．癡。復三法斷
故。堪能離身見．戒取．疑。云何為三。謂不正
^pb思惟．習近邪道．起懈怠心。此三法斷故。堪能
離身見．戒取．疑。復三法斷故。堪能離不正思
惟．習近邪道及懈怠心。云何為三。謂失念心．
不正知．亂心。此三法斷故。堪能離不正思惟．
習近邪道及心懈怠。復三法斷故。堪能離失
^pb念心．不正知．亂心。何等為三。謂掉．不律儀．犯
戒。此三法斷故。堪能離失念心．不正知．亂心。
復有三法斷故。堪能離掉．不律儀．犯戒。云何
三。謂不信．難教．嬾墮。此三法斷故。堪能離掉．
不律儀．犯戒。復有三法斷故。堪能離不信．難
^pb教．嬾墮。云何為三。謂不欲見聖．不樂聞法．好
求人短。此三法斷故。堪能離不信．難教．嬾墮。
復三法斷故。堪能離不欲見聖．不欲聞法．好
求人短。云何為三。謂不恭敬．戾語．習惡知識。
此三法斷故。離不欲見聖．不欲聞法．好求人
^pb短。復有三法斷故。堪能離不恭敬．戾語．習惡
知識。云何三。謂無慚．無愧．放逸。　所以者何。以
慚愧故不放逸。不放逸故恭敬順語．為善知
識。為善知識故樂見賢聖．樂聞正法．不求人
短。不求人短故生信．順語．精進。精進故不掉．
^pb住律儀．學戒。學戒故不失念．正知．住不亂心。
不亂心故正思惟．習近正道．心不懈怠。心不
懈怠故不著身見．不著戒取．度疑惑。不疑故
不起貪．恚．癡。離貪．恚．癡故堪能斷老．病．死。　佛
說此經已。諸比丘聞佛所說。歡喜奉行。
^pb^n347如是我聞。　一時。佛住王舍城迦蘭陀竹園。若
王．大臣．婆羅門．長者．居士及餘世人所共恭
敬．尊重．供養。佛及諸聲聞眾大得利養。衣被．
飲食．臥具．湯藥。都不恭敬．尊重．供養眾邪異
道衣被．飲食．臥具．湯藥。　爾時。眾多異道聚會
^pb未曾講堂。作如是論。我等昔來常為國王．大
臣．長者．居士及餘一切之所奉事。恭敬供養
衣被．飲食．臥具．湯藥。今悉斷絕。但恭敬供養
沙門瞿曇．聲聞大眾衣被．飲食．臥具．湯藥。今
此眾中。誰有智慧．大力。堪能密往詣彼沙門
^pb瞿曇眾中出家。聞彼法已。來還廣說。我等當
復用彼聞法化諸國王．大臣．長者．居士。令其
信樂。可得還復供養如前。　時。有人言。有一年
少。名曰須深。聰明黠慧。堪能密往沙門瞿曇
眾中出家。聽彼法已。來還宣說。　時。諸外道詣
^pb須深所。而作是言。我今日大眾聚集未曾講
堂。作如是論。我等先來為諸國王．大臣．長者．
居士及諸世人之所恭敬奉事。供養衣被．飲
食．臥具．湯藥。今悉斷絕。國王．大臣．長者．居士
及諸世間悉共奉事沙門瞿曇．聲聞大眾。我
^pb此眾中。誰有聰明黠慧。堪能密往沙門瞿曇
眾中出家學道。聞彼法已。來還宣說。化諸國
王．大臣．長者．居士．令我此眾還得恭敬．尊重．
供養。其中有言。唯有須深聰明黠慧。堪能密
往瞿曇法中出家學道。聞彼說法。悉能受持。
^pb來還宣說。是故我等故來相請。仁者當行。　時。
彼須深默然受請。詣王舍城迦蘭陀竹園。　時。
眾多比丘出房舍外露地經行。爾時。須深詣
眾多比丘。而作是言。諸尊。我今可得於正法
中出家受具足。修梵行不。　時。眾多比丘將彼
^pb須深詣世尊所。稽首禮足。退住一面。白佛言。
世尊。今此外道須深欲求於正法中出家受
具足。修梵行。　爾時。世尊知外道須深心之所
念。告諸比丘。汝等當度彼外道須深。令得出
家。時。諸比丘願度須深。　出家已經半月。有一
比
^pb丘語須深言。須深當知。我等生死已盡。梵行
已立。所作已作。自知不受後有。　時。彼須深語
比丘言。尊者。云何。學離欲．惡不善法。有覺有
觀。離生喜樂。具足初禪。不起諸漏。心善解脫
耶。　比丘答言不也。須深。　復問。云何。離有覺有
^pb觀。內淨一心。無覺無觀。定生喜樂。具足第二
禪。不起諸漏。心善解脫耶。　比丘答言。不也。須
深。　復問。云何。尊者離喜捨心。住正念正智。身
心受樂。聖說及捨。具足第三禪。不起諸漏。心
善解脫耶。　答言。不也。須深。　復問。云何。尊者離
^pb苦息樂。憂喜先斷。不苦不樂捨。淨念一心。具
足第四禪。不起諸漏。心善解脫耶。　答言。不也。
須深。　復問。若復寂靜解脫起色．無色。身作證
具足住。不起諸漏。心善解脫耶。　答言。不也。須
深。　須深復問。云何。尊者所說不同。前後相違。
云何
^pb不得禪定而復記說。　比丘答言。我是慧解脫
也。　作是說已。眾多比丘各從座起而去。　爾時。
須深知眾多比丘去已。作是思惟。此諸尊者
所說不同。前後相違。言不得正受。而復記說
自知作證。作是思惟已。往詣佛所。稽首禮足。
^pb退住一面。白佛言。世尊。彼眾多比丘於我面
前記說。我生已盡。梵行已立。所作已作。自知
不受後有。我即問彼尊者。得離欲．惡不善法。
乃至身作證。不起諸漏。心善解脫耶。彼答我
言。不也。須深。我即問言。所說不同。前後相違。
^pb言不入正受。而復記說。自知作證。彼答我言。
得慧解脫。作此說已。各從座起而去。我今問
世尊。云何彼所說不同。前後相違。不得正受。
而復說言。自知作證。　佛告須深。彼先知法住。
後知涅槃。彼諸善男子獨一靜處。專精思惟。

^pb不放逸法。離於我見。不起諸漏。心善解脫。　須
深白佛。我今不知先知法住。後知涅槃。彼諸
善男子獨一靜處。專精思惟。不放逸法。離於
我見。不起諸漏。心善解脫。　佛告須深。不問汝
知不知。且自先知法住。後知涅槃。彼諸善男
^pb子獨一靜處。專精思惟。不放逸住。離於我見。
心善解脫。　須深白佛。唯願世尊為我說法。令
我得知法住智。得見法住智。　佛告須深。我今
問汝。隨意答我。須深。於意云何。有生故有老
死。不離生有老死耶。　須深答曰。如是。世尊。　有
^pb生故有老死。不離生有老死。如是生．有．取．愛．
受．觸．六入處．名色．識．行．無明。有無明故有行。
不離無明而有行耶。　須深白佛。如是。世尊。有
無明故有行。不離無明而有行。　佛告須深。無
生故無老死。不離生滅而老死滅耶。　須深白
^pb佛言。如是。世尊。無生故無老死。不離生滅而
老死滅。　如是。乃至無無明故無行。不離無明
滅而行滅耶。　須深白佛。如是。世尊。無無明故
無行。不離無明滅而行滅。　佛告須深。作如是
知．如是見者。為有離欲．惡不善法。乃至身作
^pb證具足住不。　須深白佛。不也。世尊。　佛告須深。
是名先知法住。後知涅槃。彼諸善男子獨一
靜處。專精思惟。不放逸住。離於我見。不起諸
漏。心善解脫。　佛說此經已。尊者須深遠塵離
垢。得法眼淨。　爾時。須深見法得法。覺法度疑。
^pb不由他信。不由他度。於正法中心得無畏。稽
首佛足。白佛言。世尊。我今悔過。我於正法中
盜密出家。是故悔過。　佛告須深。云何於正法
中盜密出家。　須深白佛言。世尊。有眾多外道
來詣我所。語我言。須深當知。我等先為國王．

^pb大臣．長者．居士及餘世人恭敬供養。而今斷
絕。悉共供養沙門瞿曇．聲聞大眾。汝今密往
沙門瞿曇．聲聞眾中出家受法。得彼法已。還
來宣說我等。當以彼聞法教化世間。令彼恭
敬供養如初。是故。世尊。我於正法．律中盜密
^pb出家。今日悔過。唯願世尊聽我悔過。以哀愍
故。　佛告須深。受汝悔過。汝當具說。我昔愚癡．
不善．無智。於正法．律盜密出家。今日悔過。自
見罪．自知罪。於當來世律儀成就。功德增長。
終不退減。所以者何。凡人有罪。自見．自知而
^pb悔過者。於當來世律儀成就。功德增長。終不
退減。　佛告須深。今當說譬。其智慧者。以譬得
解。譬如國王有防邏者。捉捕盜賊。縛送王所。
白言。大王。此人劫盜。願王處罪。王言。將罪人
去。反縛兩手。惡聲宣令。周遍國中。然後將出
^pb城外刑罪人處。遍身四體。劖以百矛。彼典刑
者受王教令。送彼罪人。反縛兩手。惡聲宣唱。
周遍城邑。將出城外刑罪人處。遍身四體。劖
以百矛。日中。王問。罪人活耶。臣白言。活。王復
敕臣。復劖百矛。至日晡時。復劖百矛。彼猶不
^pb死。　佛告須深。彼王治罪。劖以三百矛。彼罪人
身寧有完處如手掌不。　須深白佛。無也。世尊。
　復問須深。時彼罪人。劖以三百矛因緣。受苦
極苦劇不。　須深白佛。極苦。世尊。若劖以一矛。
苦痛難堪。況三百矛。當可堪忍。　佛告須深。此
^pb尚可耳。若於正法．律盜密出家。盜受持法。為
人宣說。當受苦痛倍過於彼。　佛說是法時。外
道須深漏盡意解。佛說此經已。尊者須深聞
佛所說。歡喜奉行。
^n348如是我聞。　一時。佛住王舍城迦蘭陀竹園。　爾
^pb時。世尊告諸比丘。如來成就十種力。得四無
畏。知先佛住處。能轉梵輪。於大眾中震師子
吼言。此有故彼有。此起故彼起。謂緣無明行。
廣說乃至純大苦聚集。純大苦聚滅。諸比丘。
此是真實教法顯現。斷生死流。乃至其人悉
^pb善顯現。如是真實教法顯現。斷生死流。足令
善男子正信．出家。方便修習。不放逸住。於正
法．律精勤苦行。皮筋骨立。血肉枯竭。若其未
得所當得者。不捨慇懃精進。方便堅固堪能。
所以者何。懈怠苦住。能生種種惡不善法。當
^pb來有結。熾然增長。於未來世生．老．病．死。退其
大義故。精進樂獨住者。不生種種惡不善法。
當來有結。熾然苦報。不於未來世增長生．老．
病．死。大義滿足。得成第一教法之場。所謂大
師面前。親承說法。寂滅涅槃。菩提正向。善逝．

^pb正覺。是故。比丘。當觀自利．利他．自他俱利。精
勤修學。我今出家。不愚不惑。有果有樂。諸所
供養衣服．飲食．臥具．湯藥者。悉得大果．大福．
大利。當如是學。　佛說是經已。諸比丘聞佛所
說。歡喜奉行。
^pb^n349如是我聞。　一時。佛住王舍城迦蘭陀竹園。　爾
時。世尊告諸比丘。善來比丘。善出家．善得己
利。曠世時時得生聖處。諸根具足。不愚不癡。
不須手語。好說．惡說堪能解義。我今於此世
作佛。如來．應．等正覺．明行足．善逝．世間解．無
^pb上士．調御丈夫．天人師．佛．世尊。說法寂滅．涅
槃．菩提正向．善逝．等正覺。所謂此有故彼有。
此起故彼起。謂緣無明行。緣行識。乃至純大
苦聚集。無明滅則行滅。乃至純大苦聚滅。　諸
比丘。難得之處已得。生於聖處。諸根具足。乃
^pb至純大苦聚集。純大苦滅。是故。比丘。當如是
學。自利．利他．自他俱利。如是出家。不愚不癡。
有果有樂。有樂果報。供養衣服．飲食．臥具．湯
藥者。悉得大果．大福．大利。是故。比丘。當如是
學。　佛說此經已。諸比丘聞佛所說。歡喜奉行。
^pb^n350如是我聞。　一時。佛住王舍城迦蘭陀竹園。　爾
時。世尊告諸比丘。多聞聖弟子不作是念。何
所有故此有。何所起故此起。何所無故此無。
何所滅故此滅。然彼多聞聖弟子知所謂此
有故彼有。此起故彼起。謂緣無明行。乃至純
^pb大苦聚集。無明滅故行滅。乃至純大苦聚滅。
　佛說是經已。諸比丘聞佛所說。歡喜奉行。
^n351如是我聞。　一時。尊者那羅．尊者茂師羅．尊者
殊勝．尊者阿難住舍衛國象耳池側。　爾時。尊
者那羅語尊者茂師羅言。有異信．異欲．異聞．

^pb異行覺想．異見審諦忍。有如是正自覺知見
生。所謂生故有老死。不離生有老死耶。尊者
茂師羅言。有異信．異欲．異聞．異行覺想．異見
審諦忍。有如是正自覺知見生。所謂有生故
有老死。不異生有老死。如是說有。　尊者茂師
^pb羅。有異信。乃至異忍。得自覺知見生。所謂有
滅．寂滅．涅槃耶。　尊者茂師羅答言。有異信。乃
至異忍。得自覺知見生。所謂有滅．寂滅．涅槃。
　復問。尊者茂師羅。有滅則寂滅．涅槃。說者汝
今便是阿羅漢。諸漏盡耶。　尊者茂師羅默然
^pb不答。第二．第三問亦默然不答。　爾時。尊者殊
勝語尊者茂師羅。汝今且止。我當為汝答尊
者那羅。尊者茂師羅言。我今且止。汝為我答。
　爾時。尊者殊勝語尊者那羅。有異信。乃至異
忍。得自覺知見生。所謂有滅則寂滅．涅槃。　時。

^pb尊者那羅問尊者殊勝言。有異信。乃至異忍。
得自覺知見生。所謂有滅則寂滅．涅槃者。汝
今便是漏盡阿羅漢耶。　尊者殊勝言。我說有
滅則寂滅．涅槃。而非漏盡阿羅漢也。　尊者那
羅言。所說不同。前後相違。如尊者所說。有滅
^pb則寂滅．涅槃。而復言非漏盡阿羅漢耶。　尊者
殊勝語尊者那羅言。今當說譬。夫智者以譬
得解。如曠野路邊有井。無繩無罐。得取其水。
時。有行人。熱渴所逼。繞井求覓。無繩無罐。諦
觀井水。如實知見。而不觸身。如是。我說有滅
^pb則寂滅．涅槃。而自不得漏盡阿羅漢。　爾時。尊
者阿難語尊者那羅言。彼尊者殊勝所說。汝
復云何。　尊者那羅語尊者阿難言。尊者殊勝
善說真實。知復何言。　時。彼正士各各說已。從
座起去。
^pb^n352如是我聞。　一時。佛住舍衛國祇樹給孤獨園。
　爾時。世尊告諸比丘。若諸沙門．婆羅門於法
不如實知。法集．法滅．法滅道跡不如實知。彼
非沙門．沙門數。非婆羅門．婆羅門數。彼亦非
沙門義．婆羅門義。見法自知作證。我生已盡。
^pb梵行已立。所作已作。自知不受後有。　云何法
不如實知。云何法集不如實知。云何法滅不
如實知。云何法滅道跡不如實知。謂於老死
法不如實知。老死集．老死滅．老死滅道跡不
如實知。如是生．有．取．愛．受．觸．六入處不如實
^pb知。六入處集．六入處滅．六入處滅道跡不如
實知。如是諸法不如實知。法集．法滅．法滅道
跡不如實知。　若諸沙門．婆羅門於法如實知。
法集．法滅．法滅道跡如實知。當知是沙門．婆
羅門。沙門之沙門數．婆羅門之婆羅門數。彼
^pb以沙門義．婆羅門義。見法自知作證。我生已
盡。梵行已立。所作已作。自知不受後有。　何等
法如實知。何等法集．法滅．法滅道跡如實知。
謂老死法如實知。老死集．老死滅．老死滅道
跡如實知。如是生．有．取．愛．受．觸．六入處如實
^pb知。六入處集．六入處滅．六入處滅道跡如實
知。如是諸法如實知。法集．法滅．法滅道跡如
實知。　佛說是經已。諸比丘聞佛所說。歡喜奉
行。
^n353如是我聞。　一時。佛住舍衛國祇樹給孤獨園。
^pb　爾時。世尊告諸比丘。若沙門．婆羅門於法不
如實知。法集．法滅．法滅道跡不如實知。當知
是沙門．婆羅門。非沙門之沙門數。非婆羅門
之婆羅門數。彼亦非沙門義．非婆羅門義。見
法自知作證。我生已盡。梵行已立。所作已作。

^pb自知不受後有。　何等法不如實知。何等法集．
法滅．法滅道跡不如實知。謂六入處法不如
實知。六入處集．六入處滅．六入處滅道跡不
如實知。而於觸如實知者。無有是處。觸集．觸
滅．觸滅道跡如實知者。無有是處。如是受．愛．
^pb取．有．生．老．死如實知者。無有是處。　若沙門．婆
羅門於六入處如實知。六入處集．六入處滅．
六入處滅道跡如實知者。於觸如實知。斯有
是處。如是受．愛．取．有．生．老．死如實知者。斯有
是處。　佛說是經已。諸比丘聞佛所說。歡喜奉
^pb行。
^n354如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。若諸沙
門．婆羅門於六入處不如實知。而欲超度觸
者。無有是處。觸集．觸滅．觸滅道跡超度者。無
^pb有是處。如是超度受．愛．取．有．生．老．死者。無有
是處。超度老死集．老死滅．老死滅道跡者。無
有是處。若沙門．婆羅門於六入處如實知。六
入處集．六入處滅．六入處滅道跡如實知。而
超度觸者。斯有是處。如是超度受．愛．取．有．生．
^pb老．死者。斯有是處。乃至超度老死滅道跡者。
斯有是處。　佛說是經已。諸比丘聞佛所說。歡
喜奉行。如老死。乃至六入處三經。如是老死。
乃至行三經。亦如是說。
^n355如是我聞。　一時。佛住舍衛國祇樹給孤獨園。
^pb　爾時。世尊告諸比丘。當覺知老死。覺知老死
集．老死滅．老死滅道跡。如是。乃至當覺知行．
行集．行滅．行滅道跡。　云何當覺知老死。覺知
緣生故有老死。如是老死覺知。云何老死集。

^pb生集是老死集。如是老死集覺知。云何老死
滅覺知。謂生滅是老死滅。如是老死滅覺知。
云何老死滅道跡覺知。謂八聖道是老死滅
道跡。如是老死滅道跡覺知。乃至云何行覺
知。謂三行。身行．口行．意行。如是行覺知。云何
^pb行集覺知。謂無明集是行集。如是行集覺知。
云何行滅覺知。無明滅是行滅。如是行滅覺
知。云何行滅道跡覺知。謂八聖道是行滅道
跡。如是行滅道跡覺知。　佛說是經已。諸比丘
聞佛所說。歡喜奉行。
^pb^n356如是我聞。　一時。佛住舍衛國祇樹給孤獨園。
　爾時。世尊告諸比丘。有四十四種智。諦聽。善
思。當為汝說。何等為四十四種智。謂老死智．
老死集智．老死滅智．老死滅道跡智。如是生．
有．取．愛．受．觸．六入處．名色．識．行智。行集智．行
^pb滅智．行滅道跡智。是名四十四種智。　佛說此
經已。諸比丘聞佛所說。歡喜奉行。
^n357如是我聞。　一時。佛住舍衛國祇樹給孤獨園。
　爾時。世尊告諸比丘。有七十七種智。諦聽。善
思。當為汝說。云何七十七種智。生緣老死智。
^pb非餘生緣老死智。過去生緣老死智。非餘過
去生緣老死智。未來生緣老死智。非餘未來
生緣老死智。及法住智。無常．有為．心所緣生．
盡法．變易法．離欲法．滅法斷知智。如是生．有．
取．愛．受．觸．六入處．名色．識．行．無明緣行智。非
^pb餘無明緣行智。過去無明緣行智。非餘過去
無明緣行智。未來無明緣行智。非餘未來無
明緣行智。及法住智。無常．有為．心所緣生．盡
法．變易法．無欲法．滅法斷智。是名七十七種
智。　佛說此經已。諸比丘聞佛所說。歡喜奉行。

^pb^n358如是我聞。　一時。佛住舍衛國祇樹給孤獨園。
　爾時。世尊告諸比丘。有增法．減法。諦聽。善思。
當為汝說。云何增法。所謂此有故彼有。此起
故彼起。謂緣無明行。緣行識。乃至純大苦聚
集。是名增法。云何滅法。謂此無故彼無。此滅
^pb故彼滅。所謂無明滅則行滅。乃至純大苦聚
滅。是名減法。　佛說此經已。諸比丘聞佛所說。
歡喜奉行。如增法．減法。如是生法．變易法．集
法．滅法如上說。如當說三經。有應當知三經
如上說。
^pb^n359如是我聞。　一時。佛住舍衛國祇樹給孤獨園。
　爾時。世尊告諸比丘。若思量．若妄想生。彼使
攀緣識住。有攀緣識住故。有未來世生．老．病．
死．憂．悲．惱苦。如是純大苦聚集。若不思量．不
妄想。無使無攀緣識住。無攀緣識住故。於未
^pb來世生．老．病．死．憂．悲．惱苦滅。如是純大苦聚
滅。　佛說此經已。諸比丘聞佛所說。歡喜奉行。
^n360如是我聞。　一時。佛住舍衛國祇樹給孤獨園。
　爾時。世尊告諸比丘。若思量．若妄想者。則有
使攀緣識住。有攀緣識住故。入於名色。入名
^pb色故。有未來世生．老．病．死．憂．悲．惱苦。如是純
大苦聚集。若不思量．無妄想。無使無攀緣識
住。無攀緣識住故。不入名色。不入名色故。生．
老．病．死．憂．悲．惱苦滅。如是純大苦聚滅。　佛說
此經已。諸比丘聞佛所說。歡喜奉行。
^pb^n361如是我聞。　一時。佛住舍衛國祇樹給孤獨園。
　爾時。世尊告諸比丘。若有思量．有妄想。則有
使攀緣識住。有攀緣識住故。入於名色。入名
色故。則有往來。有往來故。則有生死。有生死
故。則有未來世生．老．病．死．憂．悲．惱苦。如是純
^pb大苦聚集。若不思量．無妄想。無使無攀緣識
住。無攀緣識住故。不入名色。不入名色故。則
無往來。無往來故。則無生死。無生死故。於未
來世生．老．病．死．憂．悲．惱苦滅。如是純大苦聚
滅。　佛說此經已。諸比丘聞佛所說。歡喜奉行。
^pb^n362如是我聞。　一時。佛住舍衛國祇樹給孤獨園。
　爾時。世尊告諸比丘。有多聞比丘。云何如來
施設多聞比丘。　諸比丘白佛。世尊是法根．法
眼．法依。唯願為說多聞比丘。諸比丘聞已。當
受奉行。　佛告比丘。諦聽。善思。當為汝說。諸比
^pb丘。若有比丘聞老．病．死。生厭．離欲．滅盡法。是
名多聞比丘。如是生．有．取．愛．受．觸．六入處．名
色．識．行。生厭．離欲．滅盡法。是名多聞比丘。是
名如來所施設多聞比丘。　佛說此經已。諸比
丘聞佛所說。歡喜奉行。
^pb^n363如是我聞。　一時。佛住舍衛國祇樹給孤獨園。
　爾時。世尊告諸比丘。所謂說法比丘。云何說
法比丘。云何如來施設說法比丘。諸比丘白
佛。世尊是法根．法眼．法依。唯願為說說法比
丘。諸比丘聞已。當受奉行。　佛告諸比丘。若有
^pb比丘說老．病．死。生厭．離欲．滅盡法。是名說法
比丘。如是說生．有．取．愛．受．觸．六入處．名色．識．
行。是生厭．離欲．滅盡法。是名說法比丘。諸比
丘。是名如來施設說法比丘。　佛說此經已。諸
比丘聞佛所說。歡喜奉行。
^pb^n364如是我聞。　一時。佛住舍衛國祇樹給孤獨園。
　爾時。世尊告諸比丘。謂法次法向。諸比丘。云
何名為法次法向。　諸比丘白佛。世尊是法根．
法眼．法依。善哉。世尊。唯願為說。諸比丘聞已。
當受奉行。佛告諸比丘。若比丘於老．病．死。生
^juan15^pb
^pb厭．離欲．滅盡向。是名法次法向。如是生。乃至
行。生厭．離欲．滅盡向。是名法次法向。諸比丘。
是名如來施設法次法向。　佛說此經已。諸比
丘聞佛所說。歡喜奉行。雜阿含經卷第十四


雜阿含經卷第十五
　　　　宋天竺三藏求那跋陀羅譯
^n365如是我聞。　一時。佛住舍衛國祇樹給孤獨園。
　爾時。世尊告諸比丘。謂見法般涅槃。云何如
^pb來說見法般涅槃。　諸比丘白佛。世尊是法根．
法眼．法依。善哉。世尊。唯願為說見法般涅槃。
諸比丘聞已。當受奉行。云何比丘得見法般
涅槃。　佛告比丘。諦聽。善思。當為汝說。若有比
丘於老．病．死。厭．離欲．滅盡。不起諸漏。心善解
脫。是名比丘得見法般涅槃。　佛說此經已。諸
比丘聞佛所說。歡喜奉行。
^n366如是我聞。　一時。佛住舍衛國祇樹給孤獨園。
　爾時。世尊告諸比丘。毘婆尸佛未成正覺時。
獨一靜處。專精禪思。作如是念。一切世間皆
入生死。自生自熟。自滅自沒。而彼眾生於老
^pb死之上出世間道不如實知。即自觀察。何緣
有此老死。如是正思惟觀察。得如實無間等
起知。有生故有此老死。緣生故有老死。復正
思惟。何緣故有此生。尋復正思惟。無間等起
知。緣有故有生。尋復正思惟。何緣故有有。尋
^pb復正思惟。如實無間等起知。有取故有有。尋
復正思惟。何緣故有取。尋復正思惟。如實無
間等起觀察。取法味著顧念。緣觸愛所增長。
當知緣愛取。緣取有。緣有生。緣生老．病．死．憂．
悲．惱苦。如是純大苦聚集。譬如緣油炷而然
^pb燈。彼時時增油治炷。彼燈常明。熾然不息。如
前來歎譬．城譬廣說。　佛說是經已。諸比丘聞
佛所說。歡喜奉行。如毘婆尸佛。如是尸棄佛．
毘濕波浮佛．迦羅迦孫提佛．迦那迦牟尼佛．
迦葉佛。皆如是說。
^pb^n367如是我聞。　一時。佛住舍衛國祇樹給孤獨園。
　爾時。世尊告諸比丘。當勤方便修習禪思。內
寂其心。所以者何。比丘禪思。內寂其心。精勤
方便者。如是如實顯現。云何如實顯現。老死
如實顯現。老死集．老死滅．老死滅道跡如實
^pb顯現。生．有．取．愛．受．觸．六入處．名色．識．行如實
顯現。行集．行滅．行滅道跡如實顯現。此諸法
無常．有為．有漏如實顯現。　佛說此經已。諸比
丘聞佛所說。歡喜奉行。
^n368如是我聞。　一時。佛住舍衛國祇樹給孤獨園。
^pb　爾時。世尊告諸比丘。當修無量三摩提。專精
繫念。修無量三摩提。專精繫念已。如是如實
顯現。云何如實顯現。謂老死如實顯現。乃至
行如實顯現。此諸法無常．有為．有漏。如是如
實顯現。　佛說此經已。諸比丘聞佛所說。歡喜
^pb奉行。
^n369如是我聞。　一時。佛住舍衛國祇樹給孤獨園。
　爾時。世尊告諸比丘。昔者毘婆尸佛未成正
覺時。住菩提所。不久成佛。詣菩提樹下。敷草
為座。結跏趺坐。端坐正念。一坐七日。於十二
^pb緣起逆順觀察。所謂此有故彼有。此起故彼
起。緣無明行。乃至緣生有老死。及純大苦聚
集。純大苦聚滅。彼毘婆尸佛正坐七日已。從
三昧覺。說此偈言。
如此諸法生　梵志勤思禪　永離諸疑惑
^pb知因緣生法　若知因生苦　知諸受滅盡
知因緣法盡　則知有漏盡　如此諸法生
梵志勤思禪　永離諸疑惑　知有因生苦
如此諸法生　梵志勤思禪
　
^pb永離諸疑惑　　知諸受滅盡
如此諸法生　梵志勤思禪　永離諸疑惑
知因緣法盡　如此諸法生　梵志勤思禪
永離諸疑惑　知盡諸有漏　如此諸法生
梵志勤思禪　普照諸世間　如日住虛空
^pb破壞諸魔軍　覺諸結解脫
佛說此經已。諸比丘聞佛所說。歡喜奉行。如
毘婆尸佛。如是尸棄佛．毘濕波浮佛．迦羅迦
孫提佛．迦那迦牟尼佛．迦葉佛。亦如是說。
^n370如是我聞。　一時。佛住鬱毘羅尼連禪河側大
^pb菩提所。不久當成正覺。往詣菩提樹下。敷草
為座。結跏趺坐。正身正念。如前廣說。
^n371如是我聞。　一時。佛住舍衛國祇樹給孤獨園。
　爾時。世尊告諸比丘。有四食資益眾生。令得
住世攝受長養。何等為四。謂一．麤摶食。二．細
觸食。三．意思食。四．識食。　此四食何因．何集．何
生．何觸。謂此諸食愛因．愛集．愛生．愛觸。此愛
^pb何因．何集．何生．何觸。謂愛受因．受集．受生．受
觸。此受何因．何集．何生．何觸。謂受觸因．觸集．
觸生．觸觸。此觸何因．何集．何生．何觸。謂觸六
入處因．六入處集．六入處生．六入處觸。六入
處集是觸集。觸集是受集。受集是愛集。愛集
^pb是食集。食集故未來世生．老．病．死．憂．悲．惱苦
集。如是純大苦聚集。　如是六入處滅則觸滅。
觸滅則受滅。受滅則愛滅。愛滅則食滅。食滅
故於未來世生．老．病．死．憂．悲．惱苦滅。如是純
大苦聚滅。　佛說此經已。諸比丘聞佛所說。歡
^pb喜奉行。
^n372如是我聞。　一時。佛住舍衛國祇樹給孤獨園。
　爾時。世尊告諸比丘。有四食資益眾生。令得
住世攝受長養。何等為四。一．麤摶食。二．細觸
食。三．意思食。四．識食。　時。有比丘名曰頗求那。

^pb住佛後扇佛。白佛言。世尊。誰食此識。　佛告頗
求那。我不言有食識者。我若言有食識者。汝
應作是問。我說識是食。汝應問言。何因緣故
有識食。我則答言。能招未來有。令相續生。有
有故有六入處。六入處緣觸。　頗求那復問。為
^pb誰觸。佛告頗求那。我不言有觸者。我若言有
觸者。汝應作是問。為誰觸。汝應如是問。何因
緣故生觸。我應如是答。六入處緣觸。觸緣受。
　復問。為誰受。　佛告頗求那。我不說有受者。我
若言有受者。汝應問。為誰受。汝應問言。何因
^pb緣故有受。我應如是答。觸緣故有受。受緣愛。
　復問。世尊。為誰愛。佛告頗求那。我不說有愛
者。我若說言有愛者。汝應作是問。為誰愛。汝
應問言。何緣故有愛。我應如是答。緣受故有
愛。愛緣取。　復問。世尊。為誰取。　佛告頗求
^pb那。我不說言有取者。我若說言有取者。汝應
問言。為誰取。汝應問言。何緣故有取。我應答
言。愛緣故有取。取緣有。　復問。世尊。為誰有。　佛
告頗求那。我不說有有者。我若說有有者。汝
應問言。為誰有。汝今應問。何緣故有有。我應
^pb答言。緣取故有有。能招當來有觸生是名有。
有六入處。六入處緣觸。觸緣受。受緣愛。愛緣
取。取緣有。有緣生。生緣老．病．死．憂．悲．惱苦。如
是純大苦聚集。謂六入處滅則觸滅。觸滅則
受滅。受滅則愛滅。愛滅則取滅。取滅則有滅。
^pb有滅則生滅。生滅則老．病．死．憂．悲．惱苦滅。如
是純大苦聚集滅。　佛說此經已。諸比丘聞佛
所說。歡喜奉行。
^n373如是我聞。　一時。佛住舍衛國祇樹給孤獨園。
　爾時。世尊告諸比丘。有四食資益眾生。令得
^pb住世攝受長養。云何為四。謂一．麤摶食。二．細
觸食。三．意思食。四．識食。　云何比丘觀察摶食。
譬如有夫婦二人。唯有一子。愛念將養。欲度
曠野嶮道難處。糧食乏盡。飢餓困極。計無濟
理。作是議言。正有一子。極所愛念。若食其肉。
^pb可得度難。莫令在此三人俱死。作是計已。即
殺其子。含悲垂淚。強食其肉。得度曠野。云何。
比丘。彼人夫婦共食子肉。寧取其味。貪嗜美
樂與不。　答曰。不也。世尊。　復問。比丘。彼強食其
肉。為度曠野嶮道與不。　答言。如是。世尊。佛告
^pb比丘。凡食摶食。當如是觀。如是觀者。摶食斷
知。摶食斷知已。於五欲功德貪愛則斷。五欲
功德貪愛斷者。我不見彼多聞聖弟子於五
欲功德上有一結使而不斷者。有一結繫故。
則還生此世。　云何比丘觀察觸食。譬如有牛。

^pb生剝其皮。在在處處。諸蟲唼食。沙土坌塵。草
木針刺。若依於地。地蟲所食。若依於水。水蟲
所食。若依空中。飛蟲所食。臥起常有苦毒此
身。如是。比丘。於彼觸食。當如是觀。如是觀者。
觸食斷知。觸食斷知者。三受則斷。三受斷者。
^pb多聞聖弟子於上無所復作。所作已作故。　云
何比丘觀察意思食。譬如聚落城邑邊有火
起。無煙無炎。時有士夫聰明黠慧。背苦向樂。
厭死樂生。作如是念。彼有大火。無煙無炎。行
來當避。莫令墮中。必死無疑。作是思惟。常生
^pb思願。捨遠而去。觀意思食。亦復如是。如是觀
者。意思食斷。意思食斷者。三愛則斷。三愛斷
者。彼多聞聖弟子於上更無所作。所作已作
故。　諸比丘。云何觀察識食。譬如國王。有防邏
者。捉捕劫盜。縛送王所如前須深經廣說。以
^pb彼因緣。受三百矛苦覺。晝夜苦痛。觀察識食。
亦復如是。如是觀者。識食斷知。識食斷知者。
名色斷知。名色斷知者。多聞聖弟子於上更
無所作。所作已作故。　佛說此經已。諸比丘聞
佛所說。歡喜奉行。
^pb^n374如是我聞。　一時。佛住舍衛國祇樹給孤獨園。
　爾時。世尊告諸比丘。有四食資益眾生。令得
住世攝受長養。何等為四。一者摶食。二者觸
食。三意思食。四者識食。　若比丘於此四食有
喜有貪。則識住增長。識住增長故。入於名色。
^pb入名色故。諸行增長。行增長故。當來有增長。
當來有增長故。生．老．病．死．憂．悲．惱苦集。如是
純大苦聚集。　若於四食無貪無喜。無貪無喜
故。識不住．不增長。識不住．不增長故。不入名
色。不入名色故。行不增長。行不增長故。當來
^pb有不生不長。當來有不生長故。於未來世生．
老．病．死．憂．悲．惱苦不起。如是純大苦聚滅。　佛
說此經已。諸比丘聞佛所說。歡喜奉行。
^n375如是我聞。　一時。佛住舍衛國祇樹給孤獨園。
　爾時。世尊告諸比丘。有四食資益眾生。令得
^pb住世攝受長養。何等為四。一者摶食。二者觸
食。三意思食。四者識食。諸比丘。於此四食有
貪有喜。則有憂悲．有塵垢。若於四食無貪無
喜。則無憂悲。亦無塵垢。佛說此經已。諸比丘
聞佛所說。歡喜奉行。
^pb^n376如是我聞。　一時。佛住舍衛國祇樹給孤獨園。
　爾時。世尊告諸比丘。有四食資益眾生。令得
住世攝受長養。何等為四。一者摶食。二者觸
食。三意思食。四者識食。　諸比丘。於此四食有
貪有喜。識住增長。乃至純大苦聚集。譬如樓
^pb閣宮殿。北西長廣。東西窗牖。日出東方。光照
西壁。如是。比丘。於此四食有貪有喜。如前廣
說。乃至純大苦聚集。若於四食無貪無喜。如
前廣說。乃至純大苦聚滅。譬如。比丘。樓閣宮
殿。北西長廣。東西窗牖。日出東方。應照何所。
^pb　比丘白佛言。應照西壁。　佛告比丘。若無西壁。
應何所照。比丘白佛言。應照虛空。無所攀緣。
　如是。比丘。於此四食無貪無喜。識無所住。乃
至如是純大苦聚滅。佛說此經已。諸比丘聞
佛所說。歡喜奉行。
^pb^n377如是我聞。　一時。佛住舍衛國祇樹給孤獨園。
　爾時。世尊告諸比丘。有四食資益眾生。令得
住世攝受長養。何等為四。一者摶食。二者觸
食。三意思食。四者識食。諸比丘。於此四食有
貪有喜。識住增長。乃至純大苦聚集。譬如。比
^pb丘。樓閣宮殿。北西長廣。東西窗牖。日出東方。
應照何所。　比丘白佛言。應照西壁。　佛告比丘。
如是。四食有貪有喜。識住增長。乃至如是大
苦聚集。若於四食無貪無喜。亦無識住增長。
乃至如是純大苦聚滅。譬如。比丘。畫師．畫師
^pb弟子集種種彩色。欲粧畫虛空。寧能畫不。　比
丘白佛。不能。世尊。所以者何。彼虛空者。非色．
無對．不可見。　如是。比丘。於此四食無貪無喜。
亦無識住增長。乃至如是純大苦聚滅。　佛說
此經已。諸比丘聞佛所說。歡喜奉行。
^pb^n378如是我聞。　一時。佛住舍衛國祇樹給孤獨園。
　爾時。世尊告諸比丘。有四食資益眾生。令得
住世攝受長養。何等為四。一者摶食。二者觸
食。三意思食。四者識食。諸比丘。於此四食有
貪有喜。識住增長。乃至純大苦聚集。譬如。比
^pb丘。畫師．若畫師弟子集種種彩。欲粧畫於色。
作種種像。諸比丘。於意云何。彼畫師．畫師弟
子寧能粧於色不。比丘白佛。如是。世尊。能粧
畫色。　佛告比丘。於此四食有貪有喜。識住增
長。乃至如是純大苦聚集。諸比丘。若於四食
^pb無貪無喜。無有識住增長。乃至如是純大苦
聚滅。比丘。譬如畫師．畫師弟子集種種彩。欲
離於色有所粧畫。作種種像。寧能畫不。　比丘
白佛。不能。世尊。　如是。比丘。若於四食無貪無
喜。無有識住增長。乃至如是純大苦聚滅。　佛
^pb說此經已。諸比丘聞佛所說。歡喜奉行。
^n379如是我聞。　一時。佛住波羅奈鹿野苑中仙人
住處。　爾時。世尊告五比丘。此苦聖諦。本所未
曾聞法。當正思惟。時。生眼．智．明．覺。此苦集．此
苦滅．此苦滅道跡聖諦。本所未曾聞法。當
^pb正思惟。時。生．眼．智．明．覺。　復次。苦聖諦智當復
知。本所未聞法。當正思惟。時。生眼．智．明．覺。苦
集聖諦已知當斷。本所未曾聞法。當正思惟。
時。生眼．智．明．覺。　復次。苦集滅。此苦滅聖諦已
知當知作證。本所未聞法。當正思惟。時。生眼．
^pb智．明．覺。復以此苦滅道跡聖諦已知當修。本
所未曾聞法。當正思惟。時。生眼．智．明．覺。　復次。
比丘。此苦聖諦已知。知已出。所未聞法。當正
思惟。時。生眼．智．明．覺。復次。此苦集聖諦已知。
已斷出。所未聞法。當正思惟。時。生眼．智．明．覺。
^pb　復次。苦滅聖諦已知．已作證出。所未聞法。當
正思惟。時。生眼．智．明．覺。復次。苦滅道跡聖諦
已知．已修出。所未曾聞法。當正思惟。時。生眼．
智．明．覺。　諸比丘。我於此四聖諦三轉十二行
不生眼．智．明．覺者。我終不得於諸天．魔．梵．沙
門．
^pb婆羅門聞法眾中。為解脫．為出．為離。亦不自
證得阿耨多羅三藐三菩提。我已於四聖諦
三轉十二行生眼．智．明．覺。故於諸天．魔．梵．沙
門．婆羅門聞法眾中。得出．得脫。自證得成阿
耨多羅三藐三菩提。　爾時。世尊說是法時。尊
^pb者憍陳如及八萬諸天遠塵離垢。得法眼淨。
　爾時。世尊告尊者憍陳如。知法未。　憍陳如白
佛。已知。世尊。　復告尊者憍陳如。知法未。　拘鄰
白佛。已知。善逝。　尊者拘鄰已知法故。是故名
阿若拘鄰。　尊者阿若拘鄰知法已。地神舉聲
^pb唱言。諸仁者。世尊於波羅奈國仙人住處鹿
野苑中三轉十二行法輪。諸沙門．婆羅門．諸
天．魔．梵所未曾轉。多所饒益。多所安樂。哀愍
世間。以義饒益。利安天人。增益諸天眾。減損
阿修羅眾。地神唱已。聞虛空神天．四天王天．

^pb三十三天．炎魔天．兜率陀天．化樂天．他化自
在天展轉傳唱。須臾之間。聞于梵天身。梵天
乘聲唱言。諸仁者。世尊於波羅奈國仙人住
處鹿野苑中三轉十二行法輪。諸沙門．婆羅
門．諸天．魔．梵。及世間聞法未所曾轉。多所饒
^pb益。多所安樂。以義饒益諸天世人。增益諸天
眾。減損阿修羅眾。世尊於波羅奈國仙人住
處鹿野苑中轉法輪。是故此經名轉法輪經。
　佛說此經已。諸比丘聞佛所說。歡喜奉行。
^n380如是我聞。　一時。佛住波羅奈仙人住處鹿野
^pb苑中。　爾時。世尊告諸比丘。有四聖諦。何等為
四。謂苦聖諦．苦集聖諦．苦滅聖諦．苦滅道跡
聖諦。　佛說此經已。諸比丘聞佛所說。歡喜奉
行。
^n381如是我聞。　一時。佛住波羅奈仙人住處鹿
^pb野苑中。　爾時。世尊告諸比丘。有四聖諦。何等
為四。謂苦聖諦．苦集聖諦．苦滅聖諦．苦滅道
跡聖諦。若比丘於此四聖諦未無間等者。當
修無間等。起增上欲。方便堪能。正念正知應
當覺。　佛說此經已。諸比丘聞佛所說。歡喜奉
^pb行。
^n382如是我聞。　一時。佛住波羅奈仙人住處鹿野
苑中。　爾時。世尊告諸比丘。有四聖諦。何等為
四。謂苦聖諦．苦集聖諦．苦滅聖諦．苦滅道跡
聖諦。若比丘於苦聖諦當知．當解。於集聖諦
^pb當知．當斷。於苦滅聖諦當知．當證。於苦滅道
跡聖諦當知．當修。　佛說此經已。諸比丘聞佛
所說。歡喜奉行。
^n383如是我聞。　一時。佛住波羅奈仙人住處鹿野
苑中。　爾時。世尊告諸比丘。有四聖諦。何等
^pb為四。謂苦聖諦．苦集聖諦．苦滅聖諦．苦滅道
跡聖諦。若比丘於苦聖諦已知．已解。於苦集
聖諦已知．已斷。於苦滅聖諦已知．已證。於苦
滅道跡聖諦已知．已修。如是比丘則斷愛欲。
轉去諸結。於慢．無明等究竟苦邊。　佛說此經
^pb已。諸比丘聞佛所說。歡喜奉行。
^n384如是我聞。　一時。佛住波羅奈仙人住處鹿野
苑中。　爾時。世尊告諸比丘。有四聖諦。何等為
四。謂苦聖諦．苦集聖諦．苦滅聖諦．苦滅道跡
聖諦。若比丘於苦聖諦已知．已解。於苦集聖
^pb諦已知．已斷。於苦滅聖諦已知．已證。於苦滅
道跡聖諦已知．已修。如是比丘名阿羅漢。諸
漏已盡。所作已作。離諸重擔。逮得己利。盡諸
有結。正智善解脫。佛說此經已。諸比丘聞佛
所說。歡喜奉行。
^pb^n385如是我聞。　一時。佛住波羅奈國仙人住處鹿
野苑中。　爾時。世尊告諸比丘。有四聖諦。何等
為四。謂苦聖諦．苦集聖諦．苦滅聖諦．苦滅道
跡聖諦。若比丘於苦聖諦已知．已解。於苦集
聖諦已知．已斷。於苦滅聖諦已知．已證。於苦
^pb滅道跡聖諦已知．已修。如是比丘邊際．究竟
邊際．離垢邊際。梵行已終。純一清白。名為上
士。　佛說此經已。諸比丘聞佛所說。歡喜奉行。
^n386如是我聞。　一時。佛住波羅奈國仙人住處鹿
野苑中。　爾時。世尊告諸比丘。有四聖諦。何等
^pb為四。謂苦聖諦．苦集聖諦．苦滅聖諦．苦滅道
跡聖諦。若比丘於苦聖諦已知．已解。於苦集
聖諦已知．已斷。於苦滅聖諦已知．已證。於苦
滅道跡聖諦已知．已修。如是比丘無有關鍵。
平治城塹。度諸嶮難。解脫結縛。名為賢聖。建
^pb立聖幢。　佛說此經已。諸比丘聞佛所說。歡喜
奉行。
^n387如是我聞。　一時。佛住波羅奈仙人住處鹿野
苑中。　爾時。世尊告諸比丘。有四聖諦。何等為
四。謂苦聖諦．苦集聖諦．苦滅聖諦．苦滅道跡
^pb聖諦。若比丘於苦聖諦已知．已解。於苦集聖
諦已知．已斷。於苦滅聖諦已知．已證。於苦滅
道跡聖諦已知．已修。如是比丘無有關鍵。平
治城塹。度諸峻難。名為賢聖。建立聖幢。諸比
丘。云何無有關鍵。謂五下分結已離．已知。是
^pb名離關鍵。云何平治城塹。無明謂之深塹。彼
得斷知。是名平治城塹。云何度諸嶮難。謂無
際生死。究竟苦邊。是名度諸嶮難。云何解脫
結縛。謂愛已斷．已知。云何建立聖幢。謂我慢
已斷．已知。是名建立聖幢。　佛說此經已。諸
^pb比丘聞佛所說。歡喜奉行。
^n388如是我聞。　一時。佛住波羅奈國仙人住處鹿
野苑中。　爾時。世尊告諸比丘。有四聖諦。何等
為四。謂苦聖諦．苦集聖諦．苦滅聖諦．苦滅道
跡聖諦。若比丘於苦聖諦已知．已解。於苦集
^pb聖諦已知．已斷。於苦滅聖諦已知．已證。於苦
滅道跡聖諦已知．已修。是名比丘斷五支。成
六分。守護於一。依猗於四。捨除諸諦。離四衢。
證諸覺想。自身所作。心善解脫。慧善解脫。純
一清白。名為上士。　佛說此經已。諸比丘聞佛
^pb所說。歡喜奉行。
^n389如是我聞。　一時。佛住波羅奈國仙人住處鹿
野苑中。　爾時。世尊告諸比丘。有四法成就。名
曰大醫王者。所應王之具．王之分。何等為四。
一者善知病。二者善知病源。三者善知病對
^pb治。四者善知治病已。當來更不動發。云何名
良醫善知病。謂良醫善知如是如是種種病。
是名良醫善知病。云何良醫善知病源。謂良
醫善知此病因風起．癖陰起．涎唾起．眾冷起．
因現事起．時節起。是名良醫善知病源。云何
^pb良醫善知病對治。謂良醫善知種種病。應塗
藥．應吐．應下．應灌鼻．應熏．應取汗。如是比種
種對治。是名良醫善知對治。云何良醫善知
治病已。於未來世永不動發。謂良醫善治種
種病。令究竟除。於未來世永不復起。是名良
^pb醫善知治病。更不動發。　如來．應．等正覺為大
醫王。成就四德。療眾生病。亦復如是。云何為
四。謂如來知此是苦聖諦如實知．此是苦集
聖諦如實知．此是苦滅聖諦如實知．此是苦
滅道跡聖諦如實知。諸比丘。彼世間良醫於
^pb生根本對治不如實知。老．病．死．憂．悲．惱苦根
本對治不如實知。如來．應．等正覺為大醫王。
於生根本知對治如實知。於老．病．死．憂．悲．惱
苦根本對治如實知。是故如來．應．等正覺名
大醫王。　佛說此經已。諸比丘聞佛所說。歡喜
^pb奉行。
^n390如是我聞。　一時。佛住波羅奈國仙人住處鹿
野苑中。　爾時。世尊告諸比丘。若諸沙門．婆羅
門於此苦聖諦不如實知。此苦集聖諦不如
實知。此苦滅聖諦不如實知。此苦滅道跡聖
^pb諦不如實知。此非沙門之沙門。非婆羅門之
婆羅門。彼亦不於沙門義．婆羅門義見法自
知作證。我生已盡。梵行已立。所作已作。自知
不受後有。　若沙門．婆羅門於此苦聖諦如實
知。此苦集聖諦如實知。此苦滅聖諦如實知。

^pb此苦滅道跡聖諦如實知。當知是沙門．婆羅
門。沙門之沙門．婆羅門之婆羅門。於沙門義．
婆羅門義見法自知作證。我生已盡。梵行已
立。所作已作。自知不受後有。是故。比丘。於四
聖諦無間等當起增上欲。精勤堪能。方便修
^pb學。何等為四。謂苦聖諦．苦集聖諦．苦滅聖諦．
苦滅道跡聖諦。　佛說此經已。諸比丘聞佛所
說。歡喜奉行。
^n391如是我聞。　一時。佛住波羅奈國仙人住處鹿
野苑中。　廣說如上。差別者。於四聖諦不如實
^pb知。當知是沙門．婆羅門。非沙門數．非婆羅門
數。於四聖諦如實知者。是沙門數．是婆羅門
數。乃至。　佛說此經已。諸比丘聞佛所說。歡喜
奉行。
^n392如是我聞。　一時。佛住波羅奈國仙人住處鹿
^pb野苑中。　爾時。世尊告諸比丘。若沙門．婆羅門
於苦聖諦不如實知。苦集聖諦不如實知。苦
滅聖諦不如實知。苦滅道跡聖諦不如實知。
當知是沙門．婆羅門不得脫苦。若沙門．婆羅
門於苦聖諦如實知。於苦集聖諦如實知。於
^pb苦滅聖諦如實知。於苦滅道跡聖諦如實知。
當知是沙門．婆羅門解脫於苦。　佛說此經已。
諸比丘聞佛所說。歡喜奉行。如於苦不解脫．
解脫。如是捨惡趣不解脫．解脫。堪能捨戒退
減。不捨戒退減。能自說得過人法自證。不能
^pb自說得過人法作證。能於此外求良福田。不
能於此外求良福田。能於此外求大師。不能
於此外求大師。不能越苦。堪能越苦。不堪能
脫苦。堪能脫苦。如是上諸經重說悉繼以偈。
　
^pb若不知苦者　　及彼眾苦因
一切諸苦法　寂滅永無餘　若不知道跡
能思一切苦　心解脫於苦　慧解脫亦然
不能越眾苦　令苦究竟脫　若如實知苦
亦知眾苦因　及一切諸苦　永滅盡無餘
^pb若復如實知　息苦之道跡　意解脫具足
慧解脫亦然　堪能越眾苦　究竟得解脫
佛說此經已。諸比丘聞佛所說。歡喜奉行。
^n393如是我聞。　一時。佛住波羅奈國仙人住處鹿
野苑中。　爾時。世尊告諸比丘。若善男子正信．
^pb非家．出家學道。彼一切所應當知四聖諦法。
何等為四。謂知苦聖諦．知苦集聖諦．知苦滅
聖諦．知苦滅道跡聖諦。是故。比丘。於四聖諦
未無間等者。當勤方便。修無間等。如此章句。
一切四聖諦經。應當具說。　佛說此經已。諸比
^pb丘聞佛所說。歡喜奉行。如是知．如是見．如是
無間等。悉應當說。又三結盡。得須陀洹。一切
當知四聖諦。何等為四。謂知苦聖諦．知苦集
聖諦．知苦滅聖諦．知苦滅道跡聖諦。如是當
知．如是當見無間等。　佛說此經已。諸比丘聞
^pb佛所說。歡喜奉行。若三結盡。貪．恚．癡薄。得斯
陀含。彼一切皆於四聖諦如實知故。何等為
四。謂知苦聖諦．知苦集聖諦．知苦滅聖諦．知
苦滅道跡聖諦。如是當知．如是當見．如是無
間等。亦如是說。　五下分結盡。生般涅槃阿那
^pb含。不還此世。彼一切知四聖諦。何等為四。知
苦聖諦．知苦集聖諦．知苦滅聖諦．知苦滅道
跡聖諦。如是知．如是見．如是無間等。亦如是
說。　若一切漏盡。無漏心解脫．慧解脫。見法自
知作證。我生已盡。
^pb梵行已立。所作已作。自知不受後有。彼一切
悉知四聖諦。何等為四。謂知苦聖諦．知苦集
聖諦．知苦滅聖諦．知苦滅道跡聖諦。如是知．
如是見．如是無間等。亦如是說。　若得辟支佛
道證。彼一切知四聖諦故。何等為四。謂知苦
^pb聖諦．知苦集聖諦．知苦滅聖諦．知苦滅道跡
聖諦。如是知．如是見．如是無間等。亦如是說。
　若得無上等正覺。彼一切知四聖諦故。何等
為四。謂知苦聖諦．知苦集聖諦．知苦滅聖諦．
知苦滅道跡聖諦。如是知．如是見．如是無間
^pb等。亦如是說。　佛說此經已。諸比丘聞佛所說。
歡喜奉行。
^n394如是我聞。　一時。佛住波羅奈國仙人住處鹿
野苑中。　爾時。世尊告諸比丘。譬如日出。明相
先起。如是正盡苦亦有前相起。謂知四聖諦。

^pb何等為四。知苦聖諦．知苦集聖諦．知苦滅聖
諦．知苦滅道跡聖諦。　佛說此經已。諸比丘聞
佛所說。歡喜奉行。如是知。如是見。如是無間
等。亦如是說。
^n395如是我聞。　一時。佛住波羅奈國仙人住處鹿
^pb野苑中。　爾時。世尊告諸比丘。若日月不出世
間者。一切眾星亦不出於世間。晝夜．半月．一
月．時節．歲數．剋數．須臾。皆悉不現。世間常冥。
無有明照。唯有長夜。純大闇苦現於世間。若
如來．應供．等正覺不出世間時。不說苦聖諦．
^pb苦集聖諦．苦滅聖諦．苦滅道跡聖諦現於世
間。世間盲冥。無有明照。如是長夜。純大闇冥
現於世間。若日月出於世間。眾星亦現。晝夜．
半月．一月．時節．歲數．剋數．須臾。悉現世間。長
夜明照。出於世間。如是。如來．應．等正覺出於
^pb世間。說苦聖諦現於世間。苦集聖諦．苦滅聖
諦．苦滅道跡聖諦現於世間。不復闇冥。長夜
照明。純一智慧現於世間。　佛說此經已。諸比
丘聞佛所說。歡喜奉行。
^n396如是我聞。　一時。佛住波羅奈國仙人住處鹿
^pb野苑中。　爾時。世尊告諸比丘。譬如日出。周行
空中。壞諸闇冥。光明顯照。如是。聖弟子所有
集法。一切滅已。離諸塵垢。得法眼生。與無間
等。俱三結斷。所謂身見．戒取．疑。此三結盡。名
須陀洹。不墮惡趣法。必定正覺。趣七有天人
^pb往生。作苦邊。彼聖弟子中間雖起憂苦。聽彼
聖弟子離欲．惡不善法。有覺有觀。離生喜樂。
初禪具足住。不見彼聖弟子有一法不斷。能
令還生此世者。此則聖弟子得法眼之大義。
是故。比丘於此四聖諦未無間等者。當勤方
^pb便。起增上欲。精進修學。　佛說是經已。諸比丘
聞佛所說。歡喜奉行。
^n397如是我聞。　一時。佛住波羅奈國仙人住處鹿
野苑中。　爾時。世尊告諸比丘。當作是說。我於
苦聖諦未無間等。苦集聖諦．苦滅聖諦未無
^pb間等。而言我當得苦滅道跡聖諦無間等者。
此說不應。所以者何。無是處故。若苦聖諦．苦
集聖諦．苦滅聖諦未無間等。而欲苦滅道跡
聖諦無間等者。無有是處。譬如有人言我欲
取佉提羅葉。合集作器。盛水持行者。無有是
^pb處。所以者何。無是處故。如是言我於苦聖諦．
苦集聖諦．苦滅聖諦未無間等。而欲得苦滅
道跡聖諦無間等者。無有是處。　若復有言我
當於苦聖諦．苦集聖諦．苦滅聖諦無間等已
得。復得苦滅道跡聖諦者。斯則善說。所以者
何。
^pb有是處故。　若苦聖諦．苦集聖諦．苦滅聖諦無
間等已。而欲苦滅道跡聖諦無間等者。斯有
是處。譬如有言我以純曇摩葉．摩樓迦葉。合
集盛水持行者。此則善說。所以者何。有是處
故。如是若言我於苦聖諦．苦集聖諦．苦滅聖
^pb諦無間等已。而欲苦滅道跡聖諦無間等者。
斯則善說。所以者何。有是處故。若於苦聖諦．
苦集聖諦．苦滅聖諦無間等已。而欲苦滅道
跡聖諦無間等者。斯有是處故。　佛說是經已。
諸比丘聞佛所說。歡喜奉行。
^pb^n398如是我聞。　一時。佛住波羅奈國仙人住處鹿
野苑中。　爾時。世尊告諸比丘。如小綿丸．小劫
貝華丸。置四衢道頭。四方風吹。則隨風去向
於一方。如是。若沙門．婆羅門於苦聖諦不如
實知。於苦集聖諦．於苦滅聖諦．苦滅道跡聖
^pb諦不如實知。當知彼沙門．婆羅門常觀他面。
常隨他說。以不如實知故。聞彼所說。趣說而
受。當知此人不宿修習智慧故。　譬如因陀羅
柱。銅鐵作之。於深入地中。四方猛風不能令
動。如是。沙門．婆羅門於苦聖諦如實知。苦集
^pb聖諦．苦滅聖諦．苦滅道跡聖諦如實知者。當
知是沙門．婆羅門不視他面。不隨他語。是沙
門．婆羅門智慧堅固。本隨習故。不隨他語。是
故。比丘。於四聖諦當勤方便。起增上欲。精進
修學。　佛說是經已。諸比丘聞佛所說。歡喜奉
^pb行。
^n399如是我聞。　一時。佛住波羅奈國仙人住處鹿
野苑中。　爾時。世尊告諸比丘。譬如石柱。長十
六肘。八肘入地。四方風吹。不能令動。如是。沙
門．婆羅門於苦聖諦如實知。於苦集聖諦。苦
滅聖諦。苦滅道跡聖諦如實知。斯等沙門．婆
^pb羅門至諸論處。無能屈。其心解脫．慧解脫者。
能使餘沙門．婆羅門反生憂苦。如是如實知．
如實見。皆是先世宿習故。使智慧不可傾動。
是故。比丘。於四聖諦當勤方便。起增上欲。精
進修學。　佛說是經已。諸比丘聞佛所說。歡喜
^pb奉行。
^n400如是我聞。　一時。佛住波羅奈國仙人住處鹿
野苑中。　爾時。世尊告諸比丘。譬如有人火燒
頭衣。當起增上欲。急救令滅。佛告比丘。莫作
是說。當置頭衣。於四聖諦起增上欲。勤加方
^pb便。修無間等。何等四。謂苦聖諦．苦集聖諦．苦
滅聖諦．苦滅道跡聖諦未無間等。當勤方便。
修無間等。所以者何。比丘。長夜熾然。地獄．畜
生．餓鬼。諸比丘。不見極苦。如苦聖諦．苦集聖
諦．苦滅聖諦．苦滅道跡聖諦。未無間等者。
^pb是比丘當忍苦．樂．憂．悲。於四聖諦勤加精進。
方便修習無間等。應當學。　佛說是經已。諸比
丘聞佛所說。歡喜奉行。
^n401如是我聞。　一時。佛住波羅奈國仙人住處鹿
野苑中。　爾時。世尊告諸比丘。譬如士夫年壽
^pb百歲。有人語言。士夫若欲聞法。當日日三時
受苦。晨朝時受百槍苦。日中．晡時亦復如是。
於一日中受三百槍苦。如是日日。至於百歲。
然後聞法。得無聞等。汝寧能不。　時。彼士夫為
聞法故。悉堪能受。所以者何。人生於世。長夜
^pb受苦。有時地獄。有時畜生。有時餓鬼。於三惡
道空受眾苦。亦不聞法。是故我今為無間等
故。不以終身受三百槍為大苦也。是故。比丘。
於四聖諦未得無間等者。當勤方便。起增上
欲。學無間等。　佛說此經已。諸比丘聞佛所說。

^pb歡喜奉行。
^n402如是我聞。　一時。佛住波羅奈國仙人住處鹿
野苑中。　爾時。世尊告諸比丘。於四聖諦平等
正覺。名為如來．應．等正覺。何等為四。所謂苦
聖諦．苦集聖諦．苦滅聖諦．苦滅道跡聖諦。於
^pb此四聖諦平等正覺。名為如來．應．等正覺。是
故。諸比丘。於四聖諦未無間者。當勤方便。起
增上欲。學無間等。　佛說此經已。諸比丘聞佛
所說。歡喜奉行。
^n403如是我聞。　一時。佛在摩竭國人間遊行。於王
^pb舍城波羅利弗是中間竹林聚落。國王於中
造福德舍。爾時。世尊與諸大眾於中宿止。　爾
時。世尊告諸比丘。我與汝等於四聖諦無知．
無見．無隨順覺．無隨順受者。應當長夜驅馳
生死。何等為四。謂苦聖諦．苦集聖諦．苦
^pb滅聖諦．苦滅道跡聖諦。我與汝等於四聖諦
無知．無見．無隨順覺．無隨順受者。應當長夜
驅馳生死。以我及汝於此苦聖諦順知．順入。
斷諸有流。盡諸生死。不受後有。於苦集聖諦．
苦滅聖諦．苦滅道跡聖諦順知．順入。斷諸有
^pb流。盡諸生死。不受後有。是故。比丘。於四聖諦
未無間等者。當勤方便。起增上欲。修無間等。
　爾時。世尊即說偈言。
我常與汝等　長夜涉生死　不見聖諦故
大苦日增長　若見四聖諦　斷有大流海
^pb生死永已除　不復受後生
佛說此經已。諸比丘聞佛所說。歡喜奉行。
^n404如是我聞。　一時。佛在摩竭國人間遊行。王舍
城波羅利弗是中間竹林聚落。大王於中作
福德舍。爾時。世尊與諸大眾於中止宿。　爾時。

^pb世尊告諸比丘。汝等當行。共至申恕林。　爾時。
世尊與諸大眾到申恕林。坐樹下。　爾時。世尊
手把樹葉。告諸比丘。此手中葉為多耶。大林
樹葉為多。　比丘白佛。世尊。手中樹葉甚少。彼
大林中樹葉無量。百千億萬倍。乃至算數譬
^pb類不可為比。　如是。諸比丘。我成等正覺。自所
見法。為人定說者。如手中樹葉。所以者何。彼
法義饒益．法饒益．梵行饒益．明．慧．正覺．向於
涅槃。如大林樹葉。如我成等正覺。自知正法。
所不說者。亦復如是。所以者何。彼法非義饒
^pb益。非法饒益。非梵行饒益．明．慧．正覺．正向涅
槃故。是故。諸比丘。於四聖諦未無間等者。當
勤方便。起增上欲。學無間等。　佛說此經已。諸
比丘聞佛所說。歡喜奉行。
^n405如是我聞。　一時。佛住毘舍離獼猴池側重閣
^pb講堂。　爾時。尊者阿難晨朝著衣持缽。入毘舍
離城乞食。時。有眾多離車童子晨朝從城內
出。至精舍門。持弓箭。競射精舍門孔。箭箭皆
入門孔。　尊者阿難見已。以為奇特。彼諸離車
童子能作如是難事。入城乞食。還舉衣缽。洗
^pb足已。往詣佛所。稽首佛足。退住一面。白佛言。
世尊。我今晨朝著衣持缽。入毘舍離城乞食。
見有眾多離車童子從城內出。至精舍門。競
射門孔。箭箭皆入。我作是念。此甚奇特。諸離
車童子能為難事。　佛告阿難。於意云何。離車
^pb童子競射門孔。箭箭皆入。此為難耶。破一毛
為百分。而射一毛分。箭箭悉中。此為難耶。　阿
難白佛。破一毛百分。射一分之毛。箭箭悉中。
此則為難。　佛告阿難。未若於苦聖諦生如實
知。此則甚難。如是。苦集聖諦．苦滅聖諦．苦滅
^pb道跡聖諦如實知見。此則甚難。　爾時。世尊而
說偈言。
一毛為百分　射一分甚難　觀一一苦陰
非我難亦然
佛說此經已。諸比丘聞佛所說。歡喜奉行。
^pb^n406如是我聞。　一時。佛住獼猴池側重閣講堂。　爾
時。世尊告諸比丘。譬如大地悉成大海。有一
盲龜壽無量劫。百年一出其頭。海中有浮木。
止有一孔。漂流海浪。隨風東西。盲龜百年一
出其頭。當得遇此孔不。　阿難白佛。不能。世尊。
^pb所以者何。此盲龜若至海東。浮木隨風。或至
海西。南．北四維圍遶亦爾。不必相得。　佛告阿
難。盲龜浮木。雖復差違。或復相得。愚癡凡夫
漂流五趣。暫復人身。甚難於彼。所以者何。彼
諸眾生不行其義．不行法．不行善．不行真實。

^juan16^pb
^pb展轉殺害。強者陵弱。造無量惡故。是故。比丘。
於四聖諦當未無間等者。當勤方便。起增上
欲。學無間等。　佛說此經已。諸比丘聞佛所說。
歡喜奉行。雜阿含經卷第十五

^pb雜阿含經卷第十六
　　　　宋天竺三藏求那跋陀羅譯
　　雜因誦第三品之四
^n407如是我聞。　一時。佛住王舍城迦蘭陀竹園。時。
有眾多比丘集於食堂。思惟世間而思惟。　爾
^pb時。世尊知諸比丘心之所念。往詣食堂。敷座
而坐。告諸比丘。汝等比丘慎莫思惟世間思
惟。所以者何。世間思惟非義饒益。非法饒益。
非梵行饒益。非智．非覺。不順涅槃。汝等當正
思惟。此苦聖諦．此苦集聖諦．此苦滅聖諦．此
苦滅道跡聖諦。所以者何。如此思惟則義饒
益．法饒益．梵行饒益。正智．正覺．正向涅槃。　過
去世時。有一士夫出王舍城。於拘絺羅池側
正坐。思惟世間思惟。當思惟時。見四種軍。象
軍．馬軍．車軍．步軍。無量無數。皆悉入於一藕
^pb孔中。見已。作是念。我狂失性。世間所無。而今
見之。爾時。去池不遠。更有大眾一處聚集。時。
彼士夫詣大眾所語言。諸人。我今發狂。我今
失性。世間所無。而我今見。如上廣說。時。彼大
眾皆謂士夫狂發失性。世間所無。而彼見之。
^pb　佛告比丘。然彼士夫非狂失性。所見真實。所
以者何。爾時。去拘絺羅池不遠。有諸天阿修
羅興四種軍。戰於空中。時。諸天得勝。阿修羅
軍敗。退入彼池一藕孔中。是故。比丘。汝等慎
莫思惟世間。所以者何。世間思惟非義饒益。
^pb非法饒益。非梵行饒益。非智．非覺。非正向涅
槃。當思惟四聖諦。何等為四。苦聖諦．苦集聖
諦．苦滅聖諦．苦滅道跡聖諦。　佛說此經已。諸
比丘聞佛所說。歡喜奉行。
^n408如是我聞。　一時。佛住王舍城迦蘭陀竹園。　時。

^pb有眾多比丘集於食堂。作如是論。或謂世間
有常。或謂世間無常．世間有常無常．世間非
有常非無常。世間有邊．世間無邊．世間有邊
無邊．世間非有邊非無邊。是命是身．命異身
異。如來死後有．如來死後無．如來死後有無．
^pb如來死後非有非無。　爾時。世尊一處坐禪。以
天耳聞諸比丘集於食堂論議之聲。聞已。往
詣食堂。於大眾前敷座而坐。告諸比丘。汝等
比丘眾多聚集。何所言說。　時。諸比丘白佛言。
世尊。我等眾多比丘集此食堂。作如是論。或
^pb說有常。或說無常。如上廣說。　佛告比丘。汝等
莫作如是論議。所以者何。如此論者。非義饒
益。非法饒益。非梵行饒益。非智．非正覺。非正
向涅槃。汝等比丘應如是論議。此苦聖諦．此
苦集聖諦．此苦滅聖諦．此苦滅道跡聖諦。所
^pb以者何。如是論議。是義饒益．法饒益．梵行饒
益．正智．正覺．正向涅槃。是故。比丘。於四聖諦
未無間等。當勤方便。起增上欲。學無間等。佛
說此經已。諸比丘聞佛所說。歡喜奉行。
^n409如是我聞。　一時。佛住王舍城迦蘭陀竹園。爾
^pb時。有眾多比丘集於食堂。或有貪覺覺者。或
瞋覺覺者。或害覺覺者。　爾時。世尊知諸比丘
心之所念。往詣食堂。敷坐具於眾前坐。告諸
比丘。汝等莫起貪覺覺。莫起恚覺覺。莫起害
覺覺。所以者何。此諸覺非義饒益。非法饒益。
^pb非梵行饒益。非智．非正覺。不向涅槃。汝等當
起苦聖諦覺．苦集聖諦覺．苦滅聖諦覺．苦滅
道跡聖諦覺。所以者何。此四聖諦覺。義饒益．
法饒益．梵行饒益．正智．正覺．向於涅槃。是故。
諸比丘。於四聖諦當勤方便。起增上欲。正智
^pb正念。精進修學。　佛說此經已。諸比丘聞佛所
說。歡喜奉行。
^n410如是我聞。　一時。如上廣說。差別者。起親里覺．
國土人民覺．不死覺。乃至聞佛所說。歡喜奉
行。
^pb^n411如是我聞。　一時。佛住王舍城迦蘭陀竹園。時。
有眾多比丘集於食堂。作如是論。或論王事．
賊事．鬥戰事．錢財事．衣被事．飲食事．男女事．
世間言語事．事業事．諸海中事。　爾時。世尊於
禪定中。以天耳聞諸比丘論說之聲。即從座
^pb起。往詣食堂。敷坐具於眾前坐。告諸比丘。汝
等比丘眾多聚集。為何所說。　諸比丘白佛言。
世尊。我等於此聚集。或論說王事。如上廣說。
　佛告比丘。汝等莫作是論。論說王事。乃至不
向涅槃。若論說者。應當論說。此苦聖諦．苦
^pb集聖諦．苦滅聖諦．苦滅道跡聖諦。所以者何。
此四聖諦以義饒益．法饒益．梵行饒益．正智．
正覺．正向涅槃。　佛說此經已。諸比丘聞佛所
說。歡喜奉行。
^n412如是我聞。　一時。佛住王舍城迦蘭陀竹園。　時。
^pb有眾多比丘集於食堂。作如是說。我知法．律。
汝等不知我所說成就。我等所說與理合。汝
等所說不成就。不與理合。應前說者。則在後
說。應後說者。則在前說。而共諍論言。我論是
汝等不如。能答者當答。爾時。世尊於禪定中。
^pb以天耳聞諸比丘諍論之聲。如是廣說。乃至
於四聖諦無間等者。當勤起方便。起增上欲。
學無間等。　佛說是經已。諸比丘聞佛所說。歡
喜奉行。
^n413如是我聞。　一時。佛住王舍城迦蘭陀竹園。時。

^pb有眾多比丘集於食堂。作如是論。波斯匿王．
頻婆娑羅王。何者大力。何者大富。　爾時。世尊
於禪定中。以天耳聞諸比丘論說之聲。即從
座起。往詣食堂。敷坐具於眾前坐。問諸比丘。
汝等何所論說。　時。諸比丘即以上事具白世
^pb尊。　佛告比丘。汝等用說諸王大力．大富為。汝
等比丘。莫作是論。所以者何。此非義饒益。非
法饒益。非梵行饒益。非智．非正覺。不向涅槃。
汝等當說。此苦聖諦．苦集聖諦．苦滅聖諦．苦
滅道跡聖諦。所以者何。此四聖諦是義饒益．
^pb法饒益．梵行饒益．正智．正覺．正向涅槃。是故。
比丘。於四聖諦未無間等者。當勤方便。起增
上欲。學無間等。　佛說此經已。諸比丘聞佛所
說。歡喜奉行。
^n414如是我聞。　一時。佛住王舍城迦蘭陀竹園。時。

^pb有眾多比丘集於食堂。作如是論。汝等宿命
作何等業。為何工巧。以何自活。　爾時。世尊於
禪定中。以天耳聞諸比丘論說之聲。即從座
起。往詣食堂。敷坐具於眾前坐。問諸比丘。汝
說何等。　時。諸比丘以上所說具白世尊。　佛告
^pb比丘。汝等比丘。莫作是說。宿命所作。所以者
何。此非義饒益。非法饒益。非梵行饒益。非智．
非正覺。不向涅槃。汝等比丘。當共論說。此苦
聖諦．苦集聖諦．苦滅聖諦．苦滅道跡聖諦。所
以者何。此義饒益．法饒益．梵行饒益．正智．正
^pb覺．正向涅槃。是故。比丘。依於四聖諦未無間
等者。當勤方便。起增上欲。學無間等。　佛說此
經已。諸比丘聞佛所說。歡喜奉行。
^n415如是我聞。　一時。佛住王舍城迦蘭陀竹園。時。
有眾多比丘集於食堂。作如是說論。某甲檀
^pb越作麤疏食。我等食已。無味無力。我等不如
捨彼麤食。而行乞食。所以者何。比丘乞食時
得好食。又見好色。時聞好聲。多人所識。亦得
衣被．臥具．醫藥。　爾時。世尊於禪定中。以天耳
聞諸比丘論說之聲。即詣食堂。如是廣說。乃
^pb至正向涅槃。佛說此經已。諸比丘聞佛所說。
歡喜奉行。
^n416如是我聞。　一時。佛住王舍城迦蘭陀竹園。　爾
時。世尊告諸比丘。汝等持我所說四聖諦不。
　時。有異比丘從座起。正衣服。為佛作禮。合掌
^pb白佛。唯然。世尊所說四聖諦。我悉受持。　佛告
比丘。汝云何受持四聖諦。比丘白佛言。世尊
說言。此是苦聖諦。我即受持。此苦集聖諦．此
苦滅聖諦．此苦滅道跡聖諦。如是。世尊說四
聖諦。我即受持。　佛告比丘。善哉。善哉。我說苦
^pb聖諦。汝真實受持。我說苦集聖諦．苦滅聖諦．
苦滅道跡聖諦。汝真實受持。　佛說此經已。諸
比丘聞佛所說。歡喜奉行。
^n417如是我聞。　一時。佛住王舍城迦蘭陀竹園。　爾
時。世尊告諸比丘。汝等持我所說四聖諦不。
^pb　時。有比丘從座起。整衣服。偏袒右肩。為佛作
禮。合掌白佛。唯然。世尊所說四聖諦。我悉受
持。　佛告比丘。汝云何持我所說四聖諦。　比丘
白佛言。世尊說苦聖諦。我悉受持。如如．不離
如．不異如。真．實．審諦．不顛倒。是聖所諦。是名
^pb苦聖諦。世尊說苦集聖諦．苦滅聖諦．苦滅道
跡聖諦。如如．不離如．不異如。真．實．審諦．不顛
倒。是聖所諦。是為世尊說四聖諦。我悉受持。
　佛告比丘。善哉。善哉。汝真實持我所說四聖
諦。如如．不離如．不異如。真．實．審諦．不顛倒。是
^pb名比丘真實持我四聖諦。　佛說此經已。諸比
丘聞佛所說。歡喜奉行。
^n418如是我聞。　一時。佛住王舍城迦蘭陀竹園。　爾
時。世尊告諸比丘。汝持我所說四聖諦不。　時。
有異比丘從座起。整衣服。為佛作禮。合掌白
^pb佛言。唯然。世尊所說四聖諦。我悉持之。云何
四諦。世尊說苦聖諦。我悉持之。苦集聖諦．苦
滅聖諦．苦滅道跡聖諦。我悉持之。　佛告彼比
丘。善哉。善哉。如我所說四聖諦。汝悉持之。諸
比丘。若沙門．婆羅門作如是說。如沙門瞿曇
^pb所說苦聖諦。我當捨。更立苦聖諦者。但有言
數。問已不知。增其疑惑。以非其境界故。苦集
聖諦．苦滅聖諦．苦滅道跡聖諦。我今當捨。更
立餘四聖諦者。彼但有言數。問已不知。增其
疑惑。以非其境界故。是故比丘。於四聖諦未
^pb無間等者。當勤方便。起增上欲。學無間等。　佛
說此經已。諸比丘聞佛所說。歡喜奉行。
^n419如是我聞。　一時。佛住王舍城迦蘭陀竹園。　爾
時。世尊告諸比丘。若比丘於佛有疑者。則於
苦聖諦有疑。苦集聖諦．苦滅聖諦．苦滅道跡
^pb聖諦則有疑惑。若於法．僧有疑者。則於苦聖
諦疑惑。苦集聖諦．苦滅聖諦．苦滅道跡聖諦
疑惑。若於佛不疑惑者。則於苦聖諦不疑惑。
苦集聖諦．苦滅聖諦．苦滅道跡聖諦不疑惑。
若於法．僧不疑惑者。則於苦聖諦不疑惑。苦
^pb集聖諦．苦滅聖諦．苦滅道跡聖諦不疑惑。　佛
說此經已。諸比丘聞佛所說。歡喜奉行。
^n420如是我聞。　一時。佛住王舍城迦蘭陀竹園。　爾
時。世尊告諸比丘。若沙門．婆羅門於苦聖諦
有疑者。則於佛有疑。於法．僧有疑。若苦．集．滅．

^pb道疑者。則於佛有疑。於法．僧有疑。若於苦聖
諦無疑者。則於佛無疑。於法．僧無疑。於集．滅．
道聖諦無疑者．則於佛無疑．於法．僧無疑。　佛
說此經已。諸比丘聞佛所說。歡喜奉行。
^n421如是我聞。　一時。佛住王舍城迦蘭陀竹園。　爾
^pb時。世尊告諸比丘。汝等共行至深嶮巖。　諸比
丘白佛。唯然。世尊。　爾時。世尊與諸大眾至深
嶮巖。敷座而坐。周匝觀察深嶮巖已。告諸比
丘。此巖極大深嶮。　時。有異比丘從座起。整衣
服。為佛作禮。合掌白佛言。世尊。此極深嶮。然
^pb復有一極深嶮極嶮於此。甚可怖畏者不。　佛
知其意。即告言。如是。比丘。此極深嶮。然復有
大深嶮嶮於此者。甚可怖畏。謂諸沙門．婆羅
門於苦聖諦不如實知。苦集聖諦．苦滅聖諦．
苦滅道跡聖諦不如實知。彼於生本諸行樂
^pb著。於老．病．死．憂．悲．惱苦生本諸行樂著。而作
是行。老．病．死．憂．悲．惱苦行。轉增長故。墮於生
深嶮之處。墮於老．病．死．憂．悲．惱苦深嶮之處。
如是。比丘。此則大深嶮嶮於此者。是故。比丘。
於四聖諦未無間等者。當勤方便。起增上欲。
^pb學無間等。　佛說此經已。諸比丘聞佛所說。歡
喜奉行。
^n422如是我聞。　一時。佛住王舍城迦蘭陀竹園。　爾
時。世尊告諸比丘。有大熱地獄。若眾生生於
彼中。一向與烔然。　時。有異比丘從座起。整衣
^pb服。為佛作禮。合掌白佛言。如世尊說。此則大
熱。世尊。唯此大熱。復有大熱過於此者。甚可
怖畏。無有過上。　如是。比丘。此則大熱。亦更有
大熱過於此者。甚可怖畏。無有過上。何等為
更有大熱。甚可怖畏。過於此者。謂沙門．婆羅
^pb門此苦聖諦不如實知。苦集聖諦．苦滅聖諦．
苦滅道跡聖諦不如實知。如是乃至生．老．病．
死．憂．悲．惱苦。大熱熾然。是名比丘大熱燒然。
甚可怖畏。無有過者。是故。比丘。於四聖諦未
無間等者。當勤方便。起增上欲。學無間等。　佛
^pb說此經已。諸比丘聞佛所說。歡喜奉行。
^n423如是我聞。　一時。佛住王舍城迦蘭陀竹園。　爾
時。世尊告諸比丘。有大闇地獄。彼諸眾生。生
彼中者。不見自身分。　時。有異比丘從座起。整
衣服。為佛作禮。合掌白佛言。世尊。此則大闇。
^pb唯此大闇。復更有餘大闇。甚可怖畏。過於此
不。　佛告比丘。如是。更有大闇。甚可怖畏。過於
此者。謂沙門．婆羅門於四聖諦不如實知。乃
至墮於生．老．病．死．憂．悲．惱苦大闇之中。是故。
比丘。於四聖諦未無間等者。當勤方便。起增
^pb上欲。學無間等。　佛說此經已。諸比丘聞佛所
說。歡喜奉行。
^n424如是我聞。　一時。佛住王舍城迦蘭陀竹園。　爾
時。世尊告諸比丘。如日遊行。照諸世界。乃至
千日千月。照千世界．千須彌山．千弗婆提．千
^pb閻浮提．千拘耶尼．千鬱單越．千四天王．千三
十三天．千炎魔天．千兜率天．千化樂天．千他
化自在天．千梵天。是名小千世界。此千世界。
中間闇冥。日月光照。有大德力。而彼不見。其
有眾生。生彼中者。不見自身分。　時。有異比丘
^pb從座起。整衣服。為佛作禮。合掌白佛言。世尊。
如世尊說。是大闇冥。復更有餘大闇冥處過
於此耶。　佛告比丘。有大闇冥過於此者。謂沙
門．婆羅門於苦聖諦不如實知。乃至墮於生．
老．病．死．憂．悲．惱苦大闇冥中。是名比丘有大
^pb闇冥過於世界中間闇冥。是故。比丘。於四聖
諦未無間等者。當勤方便。起增上欲。學無間
等。　佛說此經已。時諸比丘聞佛所說。歡喜奉
行。
^n425如是我聞。　一時。佛住王舍城迦蘭陀竹園。　爾
^pb時。世尊告諸比丘。從小千世界數滿至千。是
名中千世界。於是中千世界。中間闇冥。如前
所說。乃至於四聖諦未無間等者。當勤方便。
起增上欲。學無間等。　佛說此經已。諸比丘聞
佛所說。歡喜奉行。
^pb^n426如是我聞。　一時。佛住王舍城迦蘭陀竹園。　爾
時。世尊告諸比丘。從中千世界數滿至千。是
名三千大千世界。世界中間闇冥之處。日月
遊行。普照世界。而彼不見。乃至墮於生．老．病．
死．憂．悲．惱苦大闇冥中。是故。諸比丘。於四聖
^pb諦未無間等者。當勤方便。起增上欲。學無間
等。　佛說此經已。諸比丘聞佛所說。歡喜奉行。
^n427如是我聞。　一時。佛住王舍城迦蘭陀竹園。　爾
時。世尊告諸比丘。我今當說四聖諦。諦聽。諦
聽。善思念之。何等為四。謂苦聖諦．苦集聖諦．
^pb苦滅聖諦．苦滅道跡聖諦。是名四聖諦。　佛說
此經已。諸比丘聞佛所說。歡喜奉行。如當說。
如是有．如是當知。亦如上說。
^n428如是我聞。　一時。佛住王舍城迦蘭陀竹園。　爾
時。世尊告諸比丘。當勤禪思。正方便起。內寂
^pb其心。所以者何。比丘禪思。內寂其心成就已。
如實顯現。云何如實顯現。謂此苦聖諦如實
顯現。此苦集聖諦．苦滅聖諦．苦滅道跡聖諦
如實顯現。　佛說此經已。諸比丘聞佛所說。歡
喜奉行。
^pb^n429如是我聞。　一時。佛住王舍城迦蘭陀竹園。　爾
時。世尊告諸比丘。當修無量三摩提。專心正
念。所以者何。修無量三摩提。專心正念已。如
是如實顯現。云何如實顯現。謂此苦聖諦如
實顯現。苦集聖諦．苦滅聖諦．苦滅道跡聖諦
^pb如實顯現。　佛說此經已。諸比丘聞佛所說。歡
喜奉行。
^n430如是我聞。　一時。佛住王舍城迦蘭陀竹園。　爾
時。佛告諸比丘。如人擲杖於虛空中。尋即還
墮。或根著地。或腹著地。或頭著地。如是。沙門．
^pb婆羅門於此苦聖諦不如實知。苦集聖諦．苦
滅聖諦．苦滅道跡聖諦不如實知。當知是沙
門．婆羅門或墮地獄。或墮畜生。或墮餓鬼。是
故。比丘。於四聖諦未無間等者。當勤方便。學
無間等。　佛說此經已。諸比丘聞佛所說。歡喜
^pb奉行。
^n431如是我聞。　一時。佛住王舍城迦蘭陀竹園。　爾
時。世尊告諸比丘。如人擲杖置虛空中。其必
還墮。或墮淨地。或墮不淨地。如是。沙門．婆羅
門於苦聖諦不如實知。於苦集聖諦．苦滅聖
^pb諦．苦滅道跡聖諦不如實知。以不如實知故。
或生善趣。或生惡趣。是故。諸比丘。於四聖諦
未無間等者。當勤方便。起增上欲。學無間等。
　佛說此經已。諸比丘聞佛所說。歡喜奉行。
^n432如是我聞。　一時。佛住王舍城迦蘭陀竹園。　爾
^pb時。佛告諸比丘。譬如五節相續輪。大力士夫
令速旋轉。如是。沙門．婆羅門於此苦聖諦不
如實知。此苦集聖諦．苦滅聖諦．苦滅道跡聖
諦不如實知。輪迴五趣。而速旋轉。或墮地獄。
或墮畜生。或墮餓鬼。或人．或天。還墮惡道。長
^pb夜輪轉。是故。比丘。於四聖諦未無間等者。當
勤方便。起增上欲。學無間等。　佛說此經已。諸
比丘聞佛所說。歡喜奉行。
^n433如是我聞。　一時。佛住王舍城迦蘭陀竹園。　爾
時。世尊告諸比丘。如來．應．等正覺增上說法。
^pb謂四聖諦。開示．施設．建立．分別．散說．顯現．表
露。何等為四。謂苦聖諦．苦集聖諦．苦滅聖諦．
苦滅道跡聖諦。是故。比丘。於四聖諦未無間
等者。當勤方便。起增上欲。學無間等。　佛說此
經已。諸比丘聞佛所說。歡喜奉行。
^pb^n434如是我聞。　一時。佛住王舍城迦蘭陀竹園。　爾
時。世尊告諸比丘。何等為黠慧。為此苦聖諦
如實知。此苦集聖諦．苦滅聖諦．苦滅道跡聖
諦如實知．為不知耶。　諸比丘白佛。如我解世
尊所說。於四聖諦如實知者。此為黠慧。　佛告
^pb比丘。善哉。善哉。於苦聖諦．苦集聖諦．苦滅聖
諦．苦滅道跡聖諦如實知者。是則黠慧。是故。
諸比丘。於四聖諦未無間等者。當勤方便。起
增上欲。學無間等。　佛說是經已。諸比丘聞佛
所說。歡喜奉行。
^pb^n435如是我聞。　一時。佛住舍衛國祇樹給孤獨園。
　時。須達長者往詣佛所。稽首佛足。於一面坐。
白佛言。世尊。此四聖諦為漸次無間等。為一
頓無間等。　佛告長者。此四聖諦漸次無間。非
頓無間等。　佛告長者。若有說言於苦聖諦未
^pb無間等。而於彼苦集聖諦．苦滅聖諦．苦滅道
跡聖諦無間等者。此說不應。所以者何。若於
苦聖諦未無間等。而欲於苦集聖諦．苦滅聖
諦．苦滅道跡聖諦無間等者。無有是處。　猶如
有人。兩細樹葉連合為器。盛水持行。無有是
^pb處。如是於苦聖諦未無間等。而欲於苦集聖
諦．苦滅聖諦．苦滅道跡聖諦無間等者。無有
是處。　譬如有人。取蓮華葉連合為器。盛水遊
行。斯有是處。如是。長者。於苦聖諦無間等已。
而欲於苦集聖諦．苦滅聖諦．苦滅道跡聖諦
^pb無間等者。斯有是處。是故。長者。於四聖諦未
無間等者。當勤方便。起增上欲。學無間等。　佛
說此經已。諸比丘聞佛所說。歡喜奉行。
^n436如須達長者所問。有異比丘問。亦如是說。唯
譬有差別。如有四登階道。昇於殿堂。若有說
^pb言不登初階。而登第二．第三．第四階昇堂殿
者。無有是處。所以者何。要由初階。然後次登
第二．第三．第四階得昇殿堂。如是。比丘。於苦
聖諦未無間等。而欲於苦集聖諦．苦滅聖諦．
苦滅道跡聖諦無間等者。無有是處。　譬如。
^pb比丘。若有人言。以四階道昇於殿堂。要由初
階。然後次登第二．第三．第四階得昇殿堂。應
作是說。所以者何。要由初階。然後次登第二．
第三．第四階昇於殿堂。有是處故。如是。比丘。
若言於苦聖諦無間等已。然後次第於苦集
^pb聖諦．苦滅聖諦．苦滅道跡聖諦無間等者。應
作是說。所以者何。若於苦聖諦無間等已。然
後次第於苦集聖諦．苦滅聖諦．苦滅道跡聖
諦無間等者。有是處故。　佛說此經已。諸比丘
聞佛所說。歡喜奉行。
^pb^n437如異比丘問。阿難所問。亦如是說。唯譬差別。
　佛告阿難。譬如四蹬梯昇於殿堂。若有說言
不由初蹬。而登第二．第三．第四蹬昇殿堂者。
無有是處。如是。阿難。若於苦聖諦未無間等。
而欲苦集聖諦．苦滅聖諦．苦滅道跡聖諦無
間
^pb等者。此不應說。所以者何。若於苦聖諦未無
間等。而於苦集聖諦．苦滅聖諦．苦滅道跡聖
諦無間等者。無有是處。　譬如。阿難。由四蹬梯
昇於殿堂。若有人言要由初蹬。然後次登第
二．第三．第四蹬昇殿堂者。此所應說。所以者
^pb何。要由初蹬。然後次登第二．第三．第四蹬昇
殿堂者。有是處故。如是。阿難。於苦聖諦無間
等已。然後次第苦集聖諦．苦滅聖諦．苦滅道
跡聖諦無間等者。斯有是處。　佛說是經已。諸
比丘聞佛所說。歡喜奉行。
^pb^n438如是我聞。　一時。佛住舍衛國祇樹給孤獨園。
　爾時。世尊告諸比丘。譬如大地草木。悉取為
鏘。貫大海中。一切水虫悉能貫不。　比丘白佛。
不能。世尊。所以者何。大海諸虫。種種形類。或
於細不可貫。或極大不可貫。　佛告比丘。如是。

^pb如是。眾生界無數無量。是故。比丘。於四聖諦
未無間等者。當勤方便。起增上欲。學無間等。
　佛說是經已。諸比丘聞佛所說。歡喜奉行。
^n439如是我聞。　一時。佛住王舍城迦蘭陀竹園。　爾
時。世尊手執土石。問諸比丘。於意云何。此手
^pb中土石為多。彼大雪山土石為多。比丘白佛
言。世尊手中土石甚少少耳。雪山土石甚多
無量。百千巨億。算數譬類不可為比。　佛告比
丘。其諸眾生於苦聖諦如實知者。苦集聖諦．
苦滅聖諦．苦滅道跡聖諦如實知者。如我手
^pb中所執土石。其諸眾生於苦聖諦不如實知。
於苦集聖諦．苦滅聖諦．苦滅道跡聖諦不如
實知者。如彼雪山土石。其數無量。是故。比丘。
於四聖諦未無間等者。當勤方便。起增上欲。
學無間等。　佛說是經已。諸比丘聞佛所說。歡
^pb喜奉行。
^n440如是我聞。　一時。佛住王舍城迦蘭陀竹園。　爾
時。世尊告諸比丘。譬如湖池。深廣五十由旬。
其水盈滿。若有士夫以髮以毛。或以指端渧
彼湖水。乃至再三。云何。比丘。如彼士夫所渧
^pb水多。湖池水多。　比丘白佛。如彼士夫毛髮指
端再三渧水。甚少少耳。彼湖大水。其量無數。
乃至算數譬類不可為比。　佛告比丘。如大湖
水。甚多無量。如是多聞聖弟子具足見諦。得
聖道果。斷諸苦本。如截多羅樹頭。於未來世
^pb成不生法。餘不盡者。如彼士夫髮毛指端所
渧之水。是故。比丘。於四聖諦未無間等者。當
勤方便。起增上欲。學無間等。　佛說是經已。諸
比丘聞佛所說。歡喜奉行。如大湖水譬。如是
薩羅多吒迦．恒伽．耶符那．
^pb薩羅遊．伊羅跋提摩醯。及四大海。其譬亦如
上說。
^n441如是我聞。　一時。佛住舍衛國祇樹給孤獨園。
　爾時。世尊手捉團土。大如梨果。告諸比丘。云
何。比丘。我手中此團土為多。大雪山中土石
^pb為多。　諸比丘白佛言。世尊手中團土少少耳。
彼雪山王。其土石甚多。百千億那由他。乃至
算數譬類不得為比。　佛告諸比丘。如我所捉
團土。如是。眾生於苦聖諦如實知。於苦集聖
諦．苦滅聖諦．苦滅道跡聖諦如實知者。亦復
^pb如是。如大雪山王土石者。如是。眾生於苦聖
諦不如實知。於苦集聖諦．苦滅聖諦．苦滅道
跡聖諦不如實知者。亦復如是。是故。比丘。於
四聖諦未無間等者。當勤方便。起增上欲。學
無間等。　佛說是經已。諸比丘聞佛所說。歡喜
^pb奉行。如雪山王。如是尼民陀羅山．毘那多迦
山．馬耳山．善見山．佉提羅迦山．伊沙陀羅山．
由揵陀羅山．須彌山王。及大地土石。亦復如
是。如梨果。如是阿摩勒迦果．跋陀羅果．迦羅
迦果．豆果。乃至蒜子譬。亦復如是。
^pb^n442如是我聞。　一時。佛住舍衛國祇樹給孤獨園。
　爾時。世尊以爪甲擎土已。告諸比丘。於意云
何。我爪甲上土為多。此大地土多。　諸比丘白
佛言。世尊甲上土甚少少耳。此大地土甚多
無量。乃至算數譬類不可為比。　佛告比丘。如
^pb甲上土者。若諸眾生。形可見者。亦復如是。其
形微細。不可見者。如大地土。是故。比丘。於四
聖諦未無間等者。當勤方便。學無間等。　佛說
是經已。諸比丘聞佛所說。歡喜奉行。
^pb如陸地。如是水性亦爾。如甲上土。如是眾生．
人道者。亦復如是。如大地土。如是非人亦爾。
如甲上土。如是生中國者亦爾。如大地土。如
是生邊地者亦爾。如甲上土。如是成就聖慧
眼者。亦復如是。如大地土。如是不成就聖慧
^pb眼者亦爾。如甲上土。如是眾生知此法．律者。
亦復如是。如大地土。如是眾生不知法．律者
亦爾。如知。如是等知．普知。正想．正覺．正解。法
無間等亦如是。如甲上土。如是眾生知有父
母亦爾。如大地土。如是眾生不知有父母亦
^pb爾。如甲上土。如是知有沙門．婆羅門家之尊
長。作所應作作福。此世他世畏罪行施。受齋
持戒亦爾。如大地土。不知有沙門．婆羅門家
之尊長。作所應作作福。此世他世畏罪行施。
受齋持戒。亦如是說。如甲上土。如是眾生不
殺．不盜．
^pb不邪婬．不妄語．不兩舌．不惡口．不綺語亦爾。
如大地土。如是眾生不持諸戒者亦爾。如是
離貪．恚．邪見。及不離貪．恚．邪見。亦如是說。如
甲上土。如是不殺．不盜．不邪婬．不妄語．不飲
酒。　如大地土。如是不持五戒者亦爾。如甲上
^pb土。如是眾生持八戒者亦如是。如大地土。如
是眾生不持八戒者亦爾。如甲上土。如是眾
生持十善者亦如是。如大地土。如是眾生不
持十善者亦如是。如甲上土。如是眾生從地
獄命終。生人中者亦如是。如大地土。如是眾
^pb生從地獄命終。還生地獄者亦如是。如地獄。
如是畜生．餓鬼亦爾。如甲上土。如是眾生從
地獄命終。生天上者亦如是。如大地土。如是
眾生從地獄命終。還生地獄者亦如是。如地
獄。如是畜生．餓鬼亦爾。如甲上土。如是眾生
^pb人道中沒。還生人道中者亦如是。如大地土。
其諸眾生從人道中沒。生地獄中者亦如是。
如地獄。如是畜生．餓鬼亦爾。如甲上土。其諸
眾生從天命終。還生天上者亦如是。如大地
土。其諸眾生天上沒。生地獄中者亦如是。如
^pb地獄。畜生．餓鬼亦如是。
^n443如是我聞。　一時。佛住舍衛國祇樹給孤獨園。
　爾時。世尊告諸比丘。我本未聞法時。得正思
惟此苦聖諦。正見已生。此苦集聖諦．此苦滅
聖諦．苦滅道跡聖諦。正見已生。　佛說此經已。
^pb諸比丘聞佛所說。歡喜奉行。如已生。如是今
生．當生。如生。如是起．習．近修．多修．觸．作證亦
如是。
^n444如是我聞。　一時。佛住舍衛國祇樹給孤獨園。
　爾時。世尊告諸比丘。譬如眼藥丸。深廣一由
^pb旬。若有士夫取此藥丸。界界安置。能速令盡
於彼界。界不得其邊。當知諸界。其數無量。是
故。比丘。當善界學。善種種界。當如是學。　佛說
此經已。諸比丘聞佛所說。歡喜奉行。
^n445如是我聞。　一時。佛住舍衛國祇樹給孤獨園。
^pb　爾時。世尊告諸比丘。眾生常與界俱。與界和
合。云何眾生常與界俱。謂眾生行不善心時
與不善界俱。善心時與善界俱。勝心時與勝
界俱。鄙心時與鄙界俱。是故。諸比丘。當作是
學。善種種界。　佛說是經已。諸比丘聞佛所說。
^pb歡喜奉行。
^n446如是我聞。　一時。佛住舍衛國祇樹給孤獨園。
　爾時。世尊告諸比丘。廣說如上。差別者。即說
偈言。
常會故常生　相離生則斷
　如人執小木　　
^pb而入於巨海
人木則俱沒　懈怠俱亦然　當離於懈怠
卑劣之精進　賢聖不懈怠　安住於遠離
慇懃精進禪　超度生死流　膠漆得其素
火得風熾然　珂乳則同色　眾生與界俱
^pb相似共和合　增長亦復然
^n447如是我聞。　一時。佛住王舍城迦蘭陀竹園。　爾
時。世尊告諸比丘。眾生常與界俱。與界和合。
云何與界俱。謂眾生不善心時與不善界俱。
善心時與善界俱。鄙心時與鄙界俱。勝心時
^pb與勝界俱。　時。尊者憍陳如與眾多比丘於近
處經行。一切皆是上座多聞大德。出家已久。
具修梵行。　復有尊者大迦葉與眾多比丘於
近處經行。一切皆是少欲知足。頭陀苦行。不
畜遺餘。　尊者舍利弗與眾多比丘於近處經
行。一切皆是大智辯才。　時。尊者大目揵連與
^pb眾多比丘於近處經行。一切皆是神通大力。
　時。阿那律陀與眾多比丘於近處經行。一切
皆是天眼明徹。　時。尊者二十億耳與眾多比
丘於近處經行。一切皆是勇猛精進。專勤修
行者。時。尊者陀驃與眾多比丘於近處經行。
^pb一切皆是能為大眾修供具者。　時。尊者優波
離與眾多比丘於近處經行。一切皆是通達
律行。　時。尊者富樓那與眾多比丘於近處經
行。皆是辯才善說法者。　時。尊者迦旃延與眾
多比丘於近處經行。一切皆能分別諸經。善
^pb說法相。時。尊者阿難與眾多比丘於近處經
行。一切皆是多聞總持。　時。尊者羅睺與眾多
比丘於近處經行。一切皆是善持律行。　時。提
婆達多與眾多比丘於近處經行。一切皆是
習眾惡行。是名比丘常與界俱。與界和合。
^pb是故。諸比丘。當善分別種種諸界。　佛說是經
時。諸比丘聞佛所說。歡喜奉行。
^n448如是我聞。　一時。佛住王舍城迦蘭陀竹園。　如
上廣說已。即說偈言。
常會故常生　相離生則斷　如人執小木
^pb而入於巨海　人木則俱沒　懈怠俱亦然
當離於懈怠　卑劣之精進　賢聖不懈怠
安住於遠離　慇懃精進禪　超度生死流
膠漆得其素　火得風熾然　珂乳則同色
眾生與果俱　相似共和合　增長亦復然
^pb^n449如是我聞。　一時。佛住舍衛國祇樹給孤獨園。
　爾時。世尊告諸比丘。眾生常與界俱。與界和
合。如是廣說。乃至。勝心生時與勝界俱。鄙心
生時與鄙界俱。殺生時與殺界俱。盜婬．妄語．
飲酒心時。與。飲酒界俱。不殺生時與不殺界
^pb俱。不盜．不婬．不妄語．不飲酒。與。不飲酒界俱。
是故。諸比丘。當善分別種種界。　佛說是經已。
諸比丘聞佛所說。歡喜奉行。
^n450如是我聞。　一時。佛住舍衛國祇樹給孤獨園。
　爾時。世尊告諸比丘。眾生常與界俱。與界和
^pb合。不信時與不信界俱。犯戒時與犯戒界俱。
無慚無愧時與無慚無愧界俱。信心時與信
界俱。持戒時與持戒界俱。慚愧心時與慚愧
界俱。是故。諸比丘。當善分別種種諸界。　佛說
是經已。諸比丘聞佛所說。歡喜奉行。如信．不
^pb信。如是精進．不精進。失念．不失念。正受．不正
受。多聞．少聞。慳者．施者。惡慧．善慧。難養．易養。
難滿．易滿。多欲．少欲。知足．不知足。攝受．不攝
受界俱。如上經。如是廣說。
^n451如是我聞。　一時。佛住舍衛國祇樹給孤獨園。
　
^pb爾時。世尊告諸比丘。我今當說種種諸界。諦
聽。善思。當為汝說。云何為種種界。謂眼界．色
界．眼識界。耳界．聲界．耳識界。鼻界．香界．鼻識
界。舌界．味界．舌識界。身界．觸界．身識界。意界．
法界．意識界。是名種種界。　佛說是經已。諸比
^pb丘聞佛所說。歡喜奉行。
^n452如是我聞。　一時。佛住舍衛國祇樹給孤獨園。
　爾時。世尊告諸比丘。緣種種界生種種觸。緣
種種觸生種種受。緣種種受生種種愛。云何
種種界。謂十八界。眼界．色界．眼識界。乃至意
^pb界．法界．意識界。是名種種界。　云何緣種種界
生種種觸。乃至云何緣種種受生種種愛。謂
緣眼界生眼觸。緣眼觸生眼觸生受。緣眼觸
生受生眼觸生愛。耳．鼻．舌．身．意界緣生意觸。
緣意觸生意觸生受。緣意觸生受生意觸生
愛。　諸比丘。非緣種種愛生種種
^pb受。非緣種種受生種種觸。非緣種種觸生種
種界。要緣種種界生種種觸。緣種種觸生種
種受。緣種種受生種種愛。是名比丘緣種種
界生種種觸。緣種種觸生種種受。緣種種受
生種種愛。　佛說此經已。諸比丘聞佛所說。歡
^pb喜奉行。
^n453如是我聞。　一時。佛住舍衛國祇樹給孤獨園。
　爾時。世尊告諸比丘。緣種種界生種種觸。緣
種種觸生種種受。緣種種受生種種愛。云何
種種界。謂十八界。眼界．色界．眼識界。乃至意
^pb界．法界．意識界。是名種種界。　云何緣種種界
生種種觸。緣種種觸生種種受。緣種種受生
種種愛。謂緣眼界生眼觸。非緣眼觸生眼界。
但緣眼界生眼觸。緣眼觸生眼受。非緣眼受
生眼觸。但緣眼觸生眼受。緣眼受生眼愛。非
^pb緣眼愛生眼受。但緣眼受生眼愛。如是耳．鼻．
舌．身．意界緣生意觸。非緣意觸生意界。但緣
意界生意觸。緣意觸生意受。非緣意受生意
觸。但緣意觸生意受。緣意受生意愛。非緣意
愛生意受。但緣意受生意愛。　是故。比丘。非緣
^pb種種愛生種種受。非緣種種受生種種觸。非
緣種種觸生種種界。但緣種種界生種種觸。
緣種種觸生種種受。緣種種受生種種愛。是
名比丘當善分別種種界。　佛說是經已。諸比
丘聞佛所說。歡喜奉行。
^pb^n454如是我聞。　一時。佛住舍衛國祇樹給孤獨園。
　爾時。世尊告諸比丘。緣種種界生種種觸。緣
種種觸生種種受。緣種種受生種種想。緣種
種想生種種欲。緣種種欲生種種覺。緣種種
覺生種種熱。緣種種熱生種種求。　云何種種
^pb界。謂十八界。眼界。乃至法界。　云何緣種種界
生種種觸。乃至緣種種熱生種種求。謂緣眼
界生眼觸。緣眼觸生眼受。緣眼受生眼想。緣
眼想生眼欲。緣眼欲生眼覺。緣眼覺生眼熱。
緣眼熱生眼求。如是耳．鼻．舌．身．意界緣生意
^pb觸。緣意觸生意受。緣意受生意想。緣意想生
意覺。緣意覺生意熱。緣意熱生意求。是名比
丘緣種種界故生種種觸。乃至緣種種熱生
種種求。　比丘。非緣種種求生種種熱。非緣種
種熱生種種覺。非緣種種覺生種種想。非緣
^pb種種想生種種受。非緣種種受生種種觸。非
緣種種觸生種種界。但緣種種界生種種觸。
乃至緣種種熱生種種求。　佛說是經已。諸比
丘聞佛所說。歡喜奉行。雜阿含經卷第十六
^juan17^pb

雜阿含經卷第十七
　　　　宋天竺三藏求那跋陀羅譯
　　雜因誦第三品之五
^n456如是我聞。　一時。佛住舍
^pb衛國祇樹給孤獨園。　爾時。世尊告諸比丘。有
光界．淨界．無量空入處界．無量識入處界．無
所有入處界．非想非非想入處界．有滅界。　時。
有異比丘從座起。整衣服。稽首禮足。合掌白
佛言。世尊。彼光界．淨界．無量空入處界．無量
^pb識入處界．無所有入
^pb處界．非想非非想入處界．滅界。如此諸界。何
因緣可知。　佛告比丘。彼光界者。緣闇故可知。
淨界緣不淨故可知。無量空入處界者。緣色
故可知。無量識入處界者。緣內故可知。無所
有入處界者。緣所有可知。非想非非想入處
^pb界者。緣有第一故可知。滅界者。緣有身可知。
　諸比丘白佛言。世尊。彼光界。乃至滅界。以何
正受而得。　佛告比丘。彼光界．淨界．無量空入
處界．無量識入處界．無所有入處界。此諸界
於自行正受而得。非想非非想入處界。於第
^pb一有正受而得。滅界者。於有身滅正受而得。
　佛說此經已。諸比丘聞佛所說。歡喜奉行。
^n457如是我聞。　一時。佛住舍衛國東園鹿子母講
堂。　爾時。世尊晡時從禪覺。於講堂陰中敷座。
於大眾前坐。說優檀那句。告諸比丘。緣界故
^pb生說。非不界。緣界故生見。非不界。緣界故生
想。非不界。緣不界。我說生下說．下見．下想．下
思．下欲．下願．下士夫．下所作．下施設．下建立．
下部分．下顯示．下受生。如是中。如是勝界。緣
勝界。我說彼生勝說．勝見．勝想．勝思．勝願．勝
^pb士夫．勝所作．勝施設．勝建立．勝部分．勝顯示．
勝受生勝。　時。有婆迦利比丘在佛後執扇扇
佛。白佛言。世尊。若於三藐三佛陀起非三藐
三佛陀見。彼見亦緣界而生耶。　佛告比丘。於
三藐三佛陀起非三藐三佛陀見。亦緣界而
^pb生。非不界。所以者何。凡夫界者。是無明界。如
我先說。緣下界生下說．下見。乃至下受生。中
勝界生勝說．勝見。乃至勝受生。　佛說此經已。
諸比丘聞佛所說。歡喜奉行。
^n458如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有因生欲想。非無因。有
因生恚想．害想。非無因。　云何因生欲想。謂緣
欲界也。緣欲界故。生欲想．欲欲．欲覺．欲熱．欲
求。愚癡凡夫起欲求已。此眾生起三處邪。謂
身．口．心。如是邪因緣故。現法苦住。有苦．有礙．
^pb有惱．有熱。身壞命終。生惡趣中。是名因緣生
欲想。　云何因緣生恚想．害想。謂害界也。緣害
界。生害想．害欲．害覺．害熱．害求。愚癡凡夫起
害求已。此眾生起三處邪。謂身．口．心。起三處
邪因緣已。現法苦住。有苦．有礙．有惱．有熱。身
^pb壞命終。生惡趣中。是名因緣生害想。　諸比丘。
若諸沙門．婆羅門如是安於生。生危嶮想。不
求捨離。不覺．不吐。彼則現法苦住。有苦．有礙．
有惱．有熱。身壞命終。生惡趣中。譬如城邑聚
落不遠有曠野。大火卒起。彼無有力能滅火
^pb者。當知彼諸野中眾生悉被火害。如是諸沙
門．婆羅門安於生。生危嶮想。身壞命終。生惡
趣中。　諸比丘。有因生出要想。非無因。云何有
因生出要想。謂出要界。緣出要界。生出要想．
出要欲．出要覺．出要熱．出要求。謂彼慧者出
^pb要求時。眾生三處生正。謂身．口．心。彼如是生
正因緣已。現法樂住。不苦．不礙．不惱．不熱。身
壞命終。生善趣中。是名因緣生出要想。　云何
因緣生不恚．不害想。謂不害界也。不害界因
緣生不害想．不害欲．不害覺．不害熱．不害求。
^pb彼慧者不害求時。眾生三處正。謂身．口．心。彼
正因緣生已。現法樂住。不苦．不礙．不惱．不熱。
身壞命終。生善趣中。是名因緣生不害想。　若
諸沙門．婆羅門安於生。生不害想。不捨離．不
覺．不吐。現法樂住。不苦．不礙．不惱．不熱。身壞
^pb命終。生善趣中。譬如城邑聚落邊有曠野。大
火卒起。有人堪能手足滅火。當知彼諸眾生
依草木者。悉不被害。如是諸沙門．婆羅門安
於生。生正想。不捨．不覺．不吐。現法樂住。不苦．
不礙．不惱．不熱。身壞命終。生善趣中。　佛說此
^pb經已。諸比丘聞佛所說。歡喜奉行。
^n459如是我聞。　一時。佛住舍衛國祇樹給孤獨園。
　時。有婆羅門來詣佛所。與世尊面相慰勞已。
於一面住。白佛言。眾生非自作．非他作。　佛告
婆羅門。如是論者。我不與相見。汝今自來。而
^pb言我非自作．非他作。　婆羅門言。云何。瞿曇。眾
生為自作．為他作耶。佛告婆羅門。我今問汝。
隨意答我。婆羅門。於意云何。有眾生方便界。
令諸眾生知作方便耶。　婆羅門言。瞿曇。有眾
生方便界。令諸眾生知作方便也。　佛告婆
^pb羅門。若有方便界。令諸眾生知有方便者。是
則眾生自作．是則他作。婆羅門。於意云何。有
眾生安住界．堅固界．出界．造作界。令彼眾生
知有造作耶。　婆羅門白佛。有眾生安住界．堅
固界．出界．造作界。令諸眾生知有造作。　佛告
^pb婆羅門。若彼安住界．堅固界．出界．造作界。令
諸眾生知有造作者。是則眾生自作．是則他
作。　婆羅門白佛。有眾生自作．有他作。瞿曇。世
間多事。今當請辭。　佛告婆羅門。世間多事。宜
知是時。　時。彼婆羅門聞佛所說。歡喜隨喜。從
^pb座起去。
^n460如是我聞。　一時。佛住拘睒彌國瞿師羅園。　爾
時。瞿師羅長者詣尊者阿難所。禮尊者阿難
足。退坐一面。白尊者阿難。所說種種界。云何
為種種界。　尊者阿難告瞿師羅長者。眼界
^pb異．色界異喜處。二因緣生識。三事和合生觸。
又喜觸因緣生樂受。如是耳．鼻．舌．身．意．法。亦
如是說。復次。長者。有異眼界．異色界憂處。二
因緣生識。三事和合生苦觸。彼苦觸因緣生
苦受。如是耳．鼻．舌．身．意．法。亦如是說。　復次。長
^pb者。異眼界．異色界捨處。二因緣生識。三事和
合生不苦不樂觸。不苦不樂觸因緣生不苦
不樂受。如是耳．鼻．舌．身．意．法。亦如是說。　爾時。
瞿師羅長者聞尊者阿難所說。歡喜隨喜。禮
足而去。
^pb^n461如是我聞。　一時。佛住拘睒彌國瞿師羅園。　爾
時。瞿師羅長者詣尊者阿難所。稽首禮足。於
一面坐。白尊者阿難。所說種種界。云何為種
種界。　尊者阿難告瞿師羅長者。有三界。云何
三。謂欲界．色界．無色界。　爾時。尊者阿難即說
^pb偈言。
曉了於欲界　色界亦復然　捨一切有餘
得無餘寂滅　於身和合界　永盡無餘證
三耶三佛說　無憂離垢句
尊者阿難說是經已。瞿師羅長者歡喜隨喜。
^pb作禮而去。
^n462如是我聞。　一時。佛住拘睒彌國瞿師羅園。　爾
時。瞿師羅長者詣尊者阿難所。稽首禮足。退
坐一面。白尊者阿難。所說種種界。云何名為
種種界。　尊者阿難告瞿師羅長者。有三界。色
^pb界．無色界．滅界。是名三界。即說偈言。
若色界眾生　及住無色界　不識滅界者
還復受諸有　若斷於色界　不住無色界
滅界心解脫　永離於生死
尊者阿難說是經已。瞿師羅長者歡喜隨喜。

^pb作禮而去。
^n463如是我聞。　一時。佛住拘睒彌國瞿師羅園。　爾
時。瞿師羅長者詣尊者阿難所。稽首禮足。退
坐一面。白尊者阿難。所說種種界。云何為種
種界。　尊者阿難答瞿師羅長者。謂三種出界。
^pb云何三。謂從欲界出至色界。色界出至無色
界．一切諸行一切思想滅界。是名三出界。即
說偈言。
知從欲界出　超踰於色界　一切行寂滅
勤修正方便　斷除一切愛　一切行滅盡
^pb知一切有餘　不復轉還有
尊者阿難說是經已。瞿師羅長者歡喜隨喜。
作禮而去。
^n464如是我聞。　一時。佛住拘睒彌國瞿師羅園。　爾
時。尊者阿難往詣上座上座名者所。詣已。恭
^pb敬問訊。問訊已。退坐一面。問上座上座名者
言。若比丘於空處．樹下．閑房思惟。當以何法
專精思惟。　上座答言。尊者阿難。於空處．樹下．
閑房思惟者。當以二法專精思惟。所謂止．觀。
　尊者阿難復問上座。修習於止。多修習已。當
^pb何所成。修習於觀。多修習已。當何所成。　上座
答言。尊者阿難。修習於止。終成於觀。修習觀
已。亦成於止。謂聖弟子止．觀俱修。得諸解脫
界。　阿難復問上座。云何諸解脫界。　上座答言。
尊者阿難。若斷界．無欲界．滅界。是名諸解脫
^pb界。　尊者阿難復問上座。云何斷界。乃至滅界。
　上座答言。尊者阿難。斷一切行。是名斷界。斷
除愛欲。是無欲界。一切行滅。是名滅界。　時。尊
者阿難聞上座所說。歡喜隨喜。往詣五百比
丘所。恭敬問訊。退坐一面。白五百比丘言。若
^pb比丘於空處．樹下．閑房思惟時。當以何法專
精思惟。　時。五百比丘答尊者阿難。當以二法
專精思惟。乃至滅界。如上座所說。時。尊者阿
難聞五百比丘所說。歡喜隨喜。往詣佛所。稽
首佛足。退坐一面。白佛言。世尊。若比丘空處．
^pb樹下．閑房思惟。當以何法專精思惟。　佛告阿
難。若比丘空處．樹下．閑房思惟。當以二法專
精思惟。乃至滅界。如五百比丘所說。　時。尊者
阿難白佛言。奇哉。世尊。大師及諸弟子皆悉
同法．同句．同義．同味。我今詣上座名上座者。
^pb問如此義。亦以此義．此句．此味答我。如今世
尊所說。我復詣五百比丘所。亦以此義．此句．
此味而問。彼五百比丘亦以此義．此句．此味
答。如今世尊所說。是故當知。師及弟子一切
同法．同義．同句．同味。　佛告阿難。汝知彼上座
^pb為何如比丘。　阿難白佛。不知。世尊。　佛告阿難。
上座者是阿羅漢。諸漏已盡。已捨重擔。正智
心善解脫。彼五百比丘亦皆如是。　佛說此經
已。尊者阿難聞佛所說。歡喜奉行。
^n465如是我聞。　一時。佛住王舍城迦蘭陀竹園。　爾
^pb時。尊者羅睺詣世尊所。稽首禮足。退坐一面。
白佛言。世尊。云何知．云何見我此識身及外
境界一切相。得無有我．我所見．我慢繫著使。
　佛告羅睺。諦聽。善思。當為汝說。羅睺。若比丘
於所有地界。若過去．若未來．若現在。若內．若
^pb外。若麤．若細。若好．若醜。若遠．若近。彼一切非
我．不異我．不相在如實知。水界．火界．風界．空
界．識界亦復如是。　羅睺。比丘如是知．如是見。
於我此識身及外境界一切相。無有我．我所
見．我慢繫著使。羅睺。若比丘於
^pb此識身及外境界一切相。無有我．我所見．我
慢繫著使。是名斷愛縛諸結．斷諸愛．正慢無
間等．究竟苦邊。　佛說此經已。尊者羅睺聞佛
所說。歡喜奉行。
^n466如是我聞。　一時。佛住王舍城迦蘭陀竹園。　爾
^pb時。尊者羅睺往詣佛所。稽首禮足。退坐一面。
白佛言。世尊。云何知．云何見我此識身及外
境界一切相。得無有我．我所見．我慢繫著使。
　佛告羅睺。有三受。苦受．樂受．不苦不樂受。此
三受何因．何集．何生．何轉。謂此三受。觸因．觸
^pb集．觸生．觸轉。彼彼觸因．彼彼受生。若彼彼觸
滅。彼彼受亦滅．止．清涼．沒。如是知．如是見我
此識及外境界一切相。得無有我．我所見．我
慢繫著使。　佛說此經已。尊者羅睺聞佛所說。
歡喜奉行。
^pb^n467如是我聞。　一時。佛住王舍城迦蘭陀竹園。　爾
時。尊者羅睺往詣佛所。稽首禮足。退住一面。
白佛言。世尊。云何知．云何見我此識身及外
境界一切相。得無有我．我所見．我慢繫著使。
　佛告羅睺。有三受。苦受．樂受．不苦不樂受。觀
^pb於樂受而作苦想。觀於苦受作劍刺想。觀不
苦不樂受作無常想。若彼比丘觀於樂受而
作苦想。觀於苦受作劍刺想。觀不苦不樂受
作無常．滅想者。是名正見。　爾時。世尊即說偈
言。
^pb觀樂作苦想　苦受同劍刺　於不苦不樂
修無常滅想　是則為比丘　正見成就者
寂滅安樂道　住於最後邊　永離諸煩惱
摧伏眾魔軍
佛說此經已。尊者羅睺聞佛所說。歡喜奉
^pb行。
^n468如是我聞。　一時。佛住王舍城迦蘭陀竹園。　爾
時。尊者羅睺往詣佛所。稽首佛足。退坐一面。
白佛言。世尊。云何知．云何見我此識身及外
境界一切相。得無有我．我所見．我慢繫著使。
^pb　佛告羅睺。有三受。苦受．樂受．不苦不樂受。觀
於樂受。為斷樂受貪使故。於我所修梵行。斷
苦受瞋恚使故。於我所修梵行。斷不苦不樂
受癡使故。於我所修梵行。　羅睺。若比丘樂受
貪使已斷．已知。苦受恚使已斷．已知。不苦不
^pb樂受癡使已斷．已知者。是名比丘斷除愛欲
縛．去諸結．慢無間等．究竟苦邊。　爾時。世尊即
說偈言。
樂受所受時　則不知樂受　貪使之所使
不見出要道　苦受所受時　則不知苦受
　
^pb瞋恚使所使　　不見出要道
不苦不樂受　正覺之所說　不善觀察者
終不度彼岸　比丘勤精進　正知不動轉
如此一切受　慧者能覺知　覺知諸受者
現法盡諸漏　明智者命終　不墮於眾數
^pb眾數既已斷　永處般涅槃
佛說此經已。尊者羅睺聞佛所說。歡喜奉行。
^n469如是我聞。　一時。佛住王舍城迦蘭陀竹園。　爾
時。世尊告諸比丘。大海深嶮者。此世間愚夫
所說深嶮。非賢聖法．律所說深嶮。世間所說
^pb者。是大水積聚數耳。若從身生諸受。眾苦逼
迫。或惱．或死。是名大海極深嶮處。愚癡無聞
凡夫於此身生諸受。苦痛逼迫。或惱．或死。憂
悲稱怨。啼哭號呼。心亂發狂。長淪沒溺。無止
^pb息處。多聞聖弟子於身生諸受。苦痛逼迫。或
惱．或死。不生憂悲．啼哭號呼．心生狂亂。不淪
生死。得止息處。爾時。世尊即說偈言。
身生諸苦受　逼迫乃至死　憂悲不息忍
號呼發狂亂　心自生障礙　招集眾苦增
^pb永淪生死海　莫知休息處　能捨身諸受
身所生苦惱　切迫乃至死　不起憂悲想
不啼哭號呼　能自忍眾苦　心不生障礙
招集眾苦增　不淪沒生死　永得安隱處
佛說此經已。諸比丘聞佛所說。歡喜奉行。
^pb^n470如是我聞。　一時。佛住王舍城迦蘭陀竹園。　爾
時。世尊告諸比丘。愚癡無聞凡夫生苦樂受．
不苦不樂受。多聞聖弟子亦生苦樂受．不苦
不樂受。諸比丘。凡夫．聖人有何差別。　諸比丘
白佛。世尊是法根．法眼．法依。善哉。世尊。
^pb唯願廣說。諸比丘聞已。當受奉行。　佛告諸比
丘。愚癡無聞凡夫身觸生諸受。苦痛逼迫。乃
至奪命。憂愁啼哭。稱怨號呼。佛告諸比丘。諦
聽。善思。當為汝說。諸比丘。愚癡無聞凡夫身
觸生諸受。增諸苦痛。乃至奪命。愁憂稱怨。啼
^pb哭號呼。心生狂亂。當於爾時。增長二受。若身
受．若心受。譬如士夫身被雙毒箭。極生苦痛。
愚癡無聞凡夫亦復如是。增長二受。身受．心
受。極生苦痛。所以者何。以彼愚癡無聞凡夫
不了知故。於諸五欲生樂受觸。受五欲樂。受
^pb五欲樂故。為貪使所使。苦受觸故。則生瞋恚。
生瞋恚故。為恚使所使。於此二受。若集．若滅．
若味．若患．若離不如實知。不如實知故。生不
苦不樂受。為癡使所使。為樂受所繫終不離。
苦受所繫終不離。不苦不樂受所繫終不離。

^pb云何繫。謂為貪．恚．癡所繫。為生．老．病．死．憂．悲．
惱苦所繫。　多聞聖弟子身觸生苦受。大苦逼
迫。乃至奪命。不起憂悲稱怨．啼哭號呼．心亂
發狂。當於爾時。唯生一受。所謂身受。不生心
受。　譬如士夫被一毒箭。不被第二毒箭。當於
^pb爾時。唯生一受。所謂身受。不生心受。為樂受
觸。不染欲樂。不染欲樂故。於彼樂受。貪使不
使。於苦觸受不生瞋恚。不生瞋恚故。恚使不
使。於彼二使。集．滅．味．患．離如實知。如實知故。
不苦不樂受癡使不使。於彼樂受解脫不繫。
^pb苦受．不苦不樂受解脫不繫。於何不繫。謂貪．
恚．癡不繫。生．老．病．死．憂．悲．惱苦不繫。　爾時。世
尊即說偈言。
多聞於苦樂　非不受覺知　彼於凡夫人
其實大有聞　樂受不放逸　苦觸不增憂
　
^pb苦樂二俱捨　　不順亦不違
比丘勤方便　正智不傾動　於此一切受
黠慧能了知　了知諸受故　現法盡諸漏
身死不墮數　永處般涅槃
佛說此經已。諸比丘聞佛所說。歡喜奉行。
^pb^n471如是我聞。　一時。佛住王舍城迦蘭陀竹園。　爾
時。世尊告諸比丘。譬如空中狂風卒起。從四
方來。有塵土風．無塵土風．毘濕波風．鞞嵐婆
風．薄風．厚風。乃至風輪起風。身中受風。亦復
如是。種種受起。樂受．苦受．不苦不樂受。樂身
^pb受．苦身受．不苦不樂身受。樂心受．苦心受．不
苦不樂心受。樂食受．苦食受．不苦不樂食受。
樂無食．苦無食．不苦不樂無食受。樂貪受．苦
貪受．不苦不樂貪受。樂出要受．苦出要受．不
樂不苦出要受。　爾時。世尊即說偈言。
　
^pb譬如虛空中　　種種狂風起
東西南北風　四維亦如是　有塵及無塵
乃至風輪起　如是此身中　諸受起亦然
若樂若苦受　及不苦不樂　有食與無食
貪著不貪著　比丘勤方便　正智不傾動
^pb於此一切受　黠慧能了知　了知諸受故
現法盡諸漏　身死不墮數　永處般涅槃
佛說此經已。諸比丘聞佛所說。歡喜奉行。
^n472如是我聞。　一時。佛住王舍城迦蘭陀竹園。　爾
時。世尊告諸比丘。譬如客舍種種人住。若剎
^pb利．婆羅門．長者居士．野人獵師．持戒犯戒．在
家出家。悉於中住。此身亦復如是。種種受生。
苦受．樂受．不苦不樂受。樂身受．苦身受．不苦
不樂身受。樂心受．苦心受．不苦不樂心受。樂
食受．苦食受．不苦不樂食受。樂無食受．苦無
^pb食受．不苦不樂無食受。樂貪著受．苦貪著受．
不苦不樂貪著受。樂出要受．苦出要受．不苦
不樂出要受。　爾時。世尊即說偈言。
譬如客舍中　種種人住止　剎利婆羅門
長者居士等　旃陀羅野人　持戒犯戒者
^pb在家出家人　如是等種種　此身亦如是
種種諸受生　若樂若苦受　及不苦不樂
有食與無食　貪著不貪著　比丘勤方便
正智不傾動　於此一切受　黠慧能了知
了知諸受故　現法盡諸漏　身死不墮數
^pb永處般涅槃
佛說此經已。諸比丘聞佛所說。歡喜奉行。
^n473如是我聞。　一時。佛住王舍城迦蘭陀竹園。　時。
有異比丘獨一靜處禪思。念言。世尊說三受。
樂受．苦受．不苦不樂受。又說諸所有受悉皆
^pb是苦。此有何義。是比丘作是念已。從禪起。往
詣佛所。稽首禮足。退住一面。白佛言。世尊。我
於靜處禪思。念言。世尊說三受。樂受．苦受．不
苦不樂受。又說諸所有受悉皆是苦。此有何
義。　佛告比丘。我以一切行無常故。一切諸行
^pb變易法故。說諸所有受悉皆是苦。　爾時。世尊
即說偈言。
知諸行無常　皆是變易法　故說受悉苦
正覺之所知　比丘勤方便　正智不傾動
於諸一切受　黠慧能了知　悉知諸受已
^pb現法盡諸漏　身死不墮數　永處般涅槃
佛說是經已。諸比丘聞佛所說。歡喜奉行。
^n474如是我聞。　一時。佛住王舍城迦蘭陀竹園。　爾
時。尊者阿難獨一靜處禪思。念言。世尊說三
受。樂受．苦受．不苦不樂受。又復說諸所有受
^pb悉皆是苦。此有何義。作是念已。從禪起。詣世
尊所。稽首禮足。退住一面。白佛言。世尊。我獨
一靜處禪思。念言。如世尊說三受。樂受．苦受．
不苦不樂受。又說一切諸受悉皆是苦。此有
何義。　佛告阿難。我以一切行無常故。一切行
^pb變易法故。說諸所有受悉皆是苦。又復。阿難。
我以諸行漸次寂滅故說。以諸行漸次止息
故說。一切諸受悉皆是苦。　阿難白佛言。云何。
世尊。以諸受漸次寂滅故說。　佛告阿難。初禪
正受時。言語寂滅。第二禪正受時。覺觀寂滅。
^pb第三禪正受時。喜心寂滅。第四禪正受時。出
入息寂滅。空入處正受時。色想寂滅。識入處
正受時。空入處想寂滅。無所有入處正受時。
識入處想寂滅。非想非非想入處正受時。無
所有入處想寂滅。想受滅正受時。想受寂滅。
是
^pb名漸次諸行寂滅。　阿難白佛言。世尊。云何漸
次諸行止息。　佛告阿難。初禪正受時。言語止
息。二禪正受時。覺觀止息。三禪正受時。喜心
止息。四禪正受時。出入息止息。空入處正受
時。色想止息。識入處正受時。空入處想止息。
^pb無所有入處正受時。識入處想止息。非想非
非想入處正受時。無所有入處想止息。想受
滅正受時。想受止息。是名漸次諸行止息。阿
難白佛。世尊。是名漸次諸行止息。　佛告阿難。
復有勝止息．奇特止息．上止息．無上止息。如
^pb是止息。於餘止息無過上者。　阿難白佛。何等
為勝止息．奇特止息．上止息．無上止息。諸餘
止息無過上者。　佛告阿難。於貪欲心不樂．解
脫。恚．癡心不樂．解脫。是名勝止息．奇特止息．
上止息．無上止息。諸餘止息無過上者。　佛說
此
^pb經已。尊者阿難聞佛所說。歡喜奉行。
^n475如是我聞。　一時。佛住王舍城迦蘭陀竹園。　爾
時。世尊告諸比丘。毘婆尸如來未成佛時。獨
一靜處。禪思思惟。作如是觀。觀察諸受。云何
為受。云何受集。云何受滅。云何受集道跡。云
^pb何受滅道跡。云何受味。云何受患。云何受離。
如是觀察。有三受。樂受．苦受．不苦不樂受。觸
集是受集。觸滅是受滅。若於受愛樂．讚歎．染
著．堅住。是名受集道跡。若於受不愛樂．讚歎．
染著．堅住。是名受滅道跡。若受因緣生樂喜。
^pb是名受味。若受無常變易法。是名受患。若於
受斷欲貪．越欲貪。是名受離。　佛說此經已。諸
比丘聞佛所說。歡喜奉行。如毘婆尸佛。如是
式棄佛．毘濕波浮佛．迦羅迦孫提佛．迦那迦
牟尼佛．迦葉佛。及我釋迦
^pb文佛。未成佛時思惟觀察諸受。亦復如是。
^n476如是我聞。　一時。佛住王舍城迦蘭陀竹園。　爾
時。有異比丘獨一靜處禪思。如是觀察諸受。
云何受。云何受集。云何受滅。云何受集道跡。
云何受滅道跡。云何受味。云何受患。云何受
^pb離。　時。彼比丘從禪覺已。詣世尊所。稽首禮足。
退住一面。白佛言。世尊。我獨一靜處禪思。觀
察諸受。云何為受。云何受集。云何受滅。云何
受集道跡。云何受滅道跡。云何受味。云何受
患。云何受離。　佛告比丘。有三受。樂受．苦受．不
^pb苦不樂受。觸集是受集。觸滅是受滅。若於受
愛樂．讚歎．染著．堅住。是名受集道跡。若於受
不愛樂．讚歎．染著．堅住。是名受滅道跡。若受
因緣生樂喜。是名受味。若受無常變易法。是
名受患。若於受斷欲貪．越欲貪。是名受離。　佛
說
^pb此經已。諸比丘聞佛所說。歡喜奉行。
^n477如異比丘問經。尊者阿難所問經亦如是。
^n478如是我聞。　一時。佛住王舍城迦蘭陀竹園。　爾
時。世尊告諸比丘。云何為受。云何受集。云何
受滅。云何受集道跡。云何受滅道跡。　諸比丘
^pb白佛言。世尊是法根．法眼．法依。善哉。世尊。唯
願廣說。諸比丘聞已。當受奉行。　佛告諸比丘。
諦聽。善思。當為汝說。佛告比丘。有三受。樂受．
苦受．不苦不樂受。觸集是受集．觸滅是受滅。
若於受愛樂．讚歎．染著．堅住。是名受集道跡。
^pb若於受不愛樂．讚歎．染著．堅住。是名受滅道
跡。若受因緣生樂喜。是名受味。若受無常變
易。是名受患。若於受斷欲貪．越欲貪。是名受
離。　佛說此經已。諸比丘聞佛所說。歡喜奉行。
^n479如是我聞。　一時。佛住王舍城迦蘭陀竹園。　爾
^pb時。世尊告諸比丘。若我於諸受不如實知。受
集．受滅．受集道跡．受滅道跡．受味．受患．受離
不如實知。我於諸天世間．魔．梵．沙門．婆羅門．
天．人眾中。不得解脫．出離．脫諸顛倒。亦非阿
耨多羅三藐三菩提。以我於諸受．受集．受滅．
^pb受集道跡．受滅道跡．受味．受患．受離如實知
故。於諸天世間．魔．梵．沙門．婆羅門．天．人眾中。
為脫．為出．為脫諸顛倒。得阿耨多羅三藐三
菩提。　佛說此經已。諸比丘聞佛所說。歡喜奉
行。
^pb^n480如是我聞。　一時。佛住王舍城迦蘭陀竹園。　爾
時。世尊告諸比丘。若沙門．婆羅門於諸受不
如實知。受集．受滅．受集道跡．受滅道跡．受味．
受患．受離不如實知者。非沙門．非婆羅門。不
同沙門．不同婆羅門。非沙門義．非婆羅門義。

^pb現法自知作證。我生已盡。梵行已立。所作已
作。自知不受後有。　若沙門．婆羅門於諸受如
實知。受集．受滅．受集道跡．受滅道跡．受味．受
患．受離如實知者。彼是沙門之沙門．婆羅門
之婆羅門。同沙門．同婆羅門。沙門義．婆羅門
^pb義。現法自知作證。我生已盡。梵行已立。所作
已作。自知不受後有。　佛說此經已。諸比丘聞
佛所說。歡喜奉行。如沙門．非沙門。如是沙門
數．非沙門數。亦如是。
^n481如是我聞。　一時。佛住壹奢能伽羅國壹奢能
^pb伽羅林中。　爾時。世尊告諸比丘。我欲於此中
半月坐禪。諸比丘。勿復遊行。唯除乞食及布
薩。即便坐禪。不復遊行。唯除乞食及布薩。　爾
時。世尊半月過已。敷坐具。於眾前坐。告諸比
^pb丘。我以初成佛時所思惟禪法少許禪分。於
今半月。思惟作是念。諸有眾生。生受皆有因
緣。非無因緣。云何因緣。欲是因緣．覺是因緣．
觸是因緣。　諸比丘。於欲不寂滅．覺不寂滅．觸
不寂滅。彼因緣故。眾生生受。以不寂滅因緣
^pb故。眾生生受。彼欲寂滅．覺不寂滅．觸不寂滅。
以彼因緣故。眾生生受。以不寂滅因緣故。眾
生生受。彼欲寂滅．覺寂滅．觸不寂滅。以彼因
緣故。眾生生受。以不寂滅因緣故。眾生生受。
彼欲寂滅．覺寂滅．觸寂滅。以彼因緣故。眾生
^pb生受。以彼寂滅因緣故。眾生生受。邪見因緣
故。眾生生受。邪見不寂滅因緣故。眾生生受。
邪志．邪語．邪業．邪命．邪方便．邪念．邪定．邪解
脫．邪智因緣故。眾生生受。邪智不寂滅因緣
故。眾生生受。正見因緣故。眾生生受。正見寂
^pb滅因緣故。眾生生受。正志．正語．正業．正命．正
方便．正念．正定．正解脫．正智因緣故。眾生生
受。正智寂滅因緣故。眾生生受。若彼欲不得
者得．不獲者獲．不證者證生。以彼因緣故。眾
生生受。以彼寂滅因緣故。眾生生受。是名不
^pb寂滅因緣。眾生生受。寂滅因緣。眾生生受。　若
沙門．婆羅門如是緣緣．緣緣集．緣緣滅．緣緣
集道跡．緣緣滅道跡不如實知者。彼非沙門
之沙門．非婆羅門之婆羅門。不同沙門之沙
門．不同婆羅門之婆羅門。非沙門義．非婆羅
^pb門義。現法自知作證。我生已盡。梵行已立。所
作已作。自知不受後有。　若沙門．婆羅門於此
緣緣．緣緣集．緣緣滅．緣緣集道跡．緣緣滅道
跡如實知者。當知是沙門之沙門．婆羅門之
婆羅門。同沙門．同婆羅門。以沙門義．婆羅
^pb門義。現法自知作證。我生已盡。梵行已立。所
作已作。自知不受後有。　佛說此經已。諸比丘
聞佛所說。歡喜奉行。
^n482如是我聞。　一時。佛住舍衛國祇樹給孤獨園。
夏安居時。　爾時。給孤獨長者來詣佛所。稽首
^pb禮足。卻坐一面。佛為說法。示教照喜。說種種
法。示教照喜已。從座起。整衣服。為佛作禮。合
掌白佛言。唯願世尊與諸大眾受我三月請
衣被．飲食．應病湯藥。　爾時。世尊默然而許。　時。
給孤獨長者知佛默然受請已。從座起去。還
^pb歸自家。過三月已。來詣佛所。稽首禮足。退坐
一面。佛告給孤獨長者。善哉。長者。三月供養
衣被．飲食．應病湯藥。汝以莊嚴淨治上道。於
未來世當獲安樂果報。然汝今莫得默然樂
受此法。汝當精勤。時時學遠離喜樂。具足身
^pb作證。　時。給孤獨長者聞佛所說。歡喜隨喜。從
座起而去。　爾時。尊者舍利弗於眾中坐。知給
孤獨長者去已。白佛言。奇哉。世尊。善為給孤
獨長者說法。善勸勵給孤獨長者。言。汝已三
月具足供養如來大眾中。淨治上道。於未來
^pb世。當受樂報。汝莫默然樂著此福。汝當時時
學遠離喜樂。具足身作證。世尊。若使聖弟子
學遠離喜樂。具足身作證。得遠離五法。修滿
五法。云何遠離五法。謂斷欲所長養喜．斷欲
所長養憂．斷欲所長養捨．斷不善所長養喜．
^pb斷不善所長養憂。是名五法遠離。云何修滿
五法。謂隨喜．歡喜．猗息．樂．一心。　佛告舍利弗。
如是。如是。若聖弟子修學遠離喜樂。具足身
作證。遠離五法。修滿五法。　佛說此經已。諸比
丘聞佛所說。歡喜奉行。
^pb^n483如是我聞。　一時。佛住舍衛國祇樹給孤獨園。
　爾時。世尊告諸比丘。有食念者．有無食念者．
有無食無食念者。有食樂者．無食樂者．有無
食無食樂者。有食捨者．有無食捨者．有無食
無食捨者。有食解脫者．有無食解脫者．有無
^pb食無食解脫者。　云何食念。謂五欲因緣生念。
云何無食念。謂比丘離欲．離惡不善法。有覺
有觀。離生喜樂。初禪具足住。是名無食念。云
何無食無食念。謂比丘有覺有觀息。內淨一
心。無覺無觀。定生喜樂。第二禪具足住。是名
^pb無食無食念。　云何有食樂。謂五欲因緣生樂．
生喜。是名有食樂。云何無食樂。謂息有覺有
觀。內淨一心。無覺無觀。定生喜樂。是名無食
樂。云何無食無食樂。謂比丘離喜貪。捨心住
正念正知。安樂住彼聖說捨。是名無食無食
^pb樂。　云何有食捨。謂五欲因緣生捨。是名有食
捨。云何無食捨。謂彼比丘離喜貪。捨心住正
念正知。安樂住彼聖說捨。第三禪具足住。是
名無食捨。云何無食無食捨。謂比丘離苦息
樂。憂喜先已離。不苦不樂捨。淨念一心。第四
^pb禪具足住。是名無食無食捨。　云何有食解脫。
謂色俱行。云何無食解脫。謂無色俱行。云何
無食無食解脫。謂彼比丘貪欲不染．解脫。瞋
恚．愚癡心不染．解脫。是名無食無食解脫。　佛
說此經已。諸比丘聞佛所說。歡喜奉行。
^pb^n484如是我聞。　一時。佛住舍衛國祇樹給孤獨園。
　爾時。尊者跋陀羅比丘及尊者阿難俱住祇
樹給孤獨園。　爾時。尊者阿難往詣尊者跋陀
羅所。共相問訊慰勞已。於一面住。時。尊者阿
難問尊者跋陀羅比丘言。云何名為見第一。

^pb云何聞第一。云何樂第一。云何想第一。云何
有第一。　尊者跋陀羅語尊者阿難言。有梵天
自在造作．化如意。為世之父。若見彼梵天者。
名曰見第一。　阿難。有眾生離生喜樂。處處潤
澤。處處敷悅。舉身充滿。無不滿處。所謂離生
^pb喜樂。彼從三昧起。舉聲唱說。遍告大眾。極寂
靜者。離生喜樂。極樂者。離生喜樂。諸有聞彼
聲者。是名聞第一。　復次。阿難。有眾生於此身
離喜之樂潤澤。處處潤澤。敷悅充滿。舉身充
滿。無不滿處。所謂離喜之樂。是名樂第一。　云
^pb何想第一。阿難。有眾生度一切識入處無所
有。無所有入處具足住。若起彼想者。是名想
第一。　云何有第一。復次。阿難。有眾生度一切
無所有入處。非想非非想入處具足住。若起
彼有者。是名有第一。尊者阿難語尊者跋陀
^pb羅比丘言。多有人作如是見．如是說。汝亦同
彼。有何差別。我作方便問汝。汝當諦聽。當為
汝說。如其所觀。次第盡諸漏。是為見第一。如
其所問。次第盡諸漏。是名聞第一。如所生樂。
次第盡諸漏者。是名樂第一。如其所想。次第
^pb盡諸漏者。是名想第一。如實觀察。次第盡諸
漏。是名有第一。　時。二正士共論說已。從座起
去。
^n485如是我聞。　一時。佛住王舍城迦蘭陀竹園。　爾
時。瓶沙王詣尊者優陀夷所。稽首作禮。退坐
^pb一面。時。瓶沙王白尊者優陀夷言。云何世尊
所說諸受。　優陀夷言。大王。世尊說三受。樂受．
苦受．不苦不樂受。　瓶沙王白尊者優陀夷。莫
作是言。世尊說三受。樂受．苦受．不苦不樂受。
正應有二受。樂受．苦受。若不苦不樂受。是則
^pb寂滅。如是三說。優陀夷不能為王立三受。王
亦不能立二受。俱共詣佛所。稽首禮足。退住
一面。　時。尊者優陀夷以先所說。廣白世尊。我
亦不能立三受。王亦不能立二受。今故共來
具問世尊如是之義。定有幾受。　佛告優陀夷。
^pb我有時說一受。或時說二受。或說三．四．五．六．
十八．三十六。乃至百八受。或時說無量受。　云
何我說一受。如說所有受。皆悉是苦。是名我
說一受。云何說二受。說身受．心受。是名二受。
云何三受。樂受．苦受．不苦不樂受。云何四受。
^pb謂欲界繫受．色界繫受．無色界繫受。及不繫
受。云何說五受。謂樂根．喜根．苦根．憂根．捨根。
是名說五受。云何說六受。謂眼觸生受。耳．鼻．
舌．身．意觸生受。云何說十八受。謂隨六喜行．
隨六憂行．隨六捨行受。是名說十八受。云何
三
^pb十六受。依六貪著喜．依六離貪著喜．依六貪
著憂．依六離貪著憂．依六貪著捨．依六離貪
著捨。是名說三十六受。云何說百八受。謂三
十六受。過去三十六．未來三十六．現在三十
六。是名說百八受。云何說無量受。如說此受
^pb彼受等。比如是無量名說。是名說無量受。　優
陀夷。我如是種種說受如實義。世間不解。故
而共諍論。共相違反。終竟不得我法．律中真
實之義以自止息。優陀夷。若於我此所說種
種受義。如實解知者。不起諍論．共相違反。起．
^pb未起諍能以法．律止令休息。　然。優陀夷。有二
受。欲受．離欲受。云何欲受。五欲功德因緣生
受。是名欲受。云何離欲受。謂比丘離欲．惡不
善法。有覺有觀。離生喜樂。初禪具足住。是名
離欲受。　若有說言眾生依此初禪。唯是
^pb為樂非餘者。此則不然。所以者何。更有勝樂
過於此故。何者是。謂比丘離有覺有觀。內淨。
定生喜．樂。第二禪具足住。是名勝樂。如是。乃
至非想非非想入處。轉轉勝說。　若有說言。唯
有此處。乃至非想非非想極樂非餘。亦復不
^pb然。所以者何。更有勝樂過於此故。何者是。謂
比丘度一切非想非非想入處。想受滅。身作
證具足住。是名勝樂過於彼者。　若有異學出
家作是說言。沙門釋種子唯說想受滅。名為
至樂。此所不應。所以者何。應當語言。此非世
^pb尊所說受樂數。世尊說受樂數者。如說。　優陀
夷。有四種樂。何等為四。謂離欲樂．遠離樂．寂
滅樂．菩提樂。　佛說此經已。尊者優陀夷及瓶
沙王聞佛所說。歡喜奉行。
^n486如是我聞。　一時。佛住王舍城迦蘭陀竹園。　爾
^pb時。世尊告諸比丘。若於一法。生正厭離．不樂．
背捨。得盡諸漏。所謂一切眾生由食而存。復
有二法。名及色。復有三法。謂三受。復有四法。
謂四食。復有五法。謂五受陰。復有六法。謂六
內外入處。復有七法。謂七識住。復有八法。謂
^pb世八法。復有九法。謂九眾生居。復有十法。謂
十業跡。於此十法。生厭．不樂．背捨。得盡諸漏。
　佛說此經已。諸比丘聞佛所說。歡喜奉行。
^n487如是我聞。　一時。佛住王舍城迦蘭陀竹園。　爾
時。世尊告諸比丘。若於一法。生正厭離．不樂．
^pb背捨。究竟苦邊。解脫於苦。謂一切眾生由食
而存。復有二法。名及色。復有三法。謂三受。復
有四法。謂四食。復有五法。謂五受陰。復有六
法。謂六內外入處。復有七法。謂七識住。復有
八法。謂世八法。復有九法。謂九眾生居。復有
^pb十法。謂十業跡。於此十法。生正厭離．不樂．背
捨。究竟苦邊。解脫於苦。　佛說此經已。諸比丘
聞佛所說。歡喜奉行。
^n488如是我聞。　一時。佛住王舍城迦蘭陀竹園。　爾
時。世尊告諸比丘。若於一法。觀察無常．觀察
^pb變易．觀察離欲．觀察滅．觀察捨離。得盡諸漏。
謂一切眾生由食而存。復有二法。名及色。復
有三法。謂三受。復有四法。謂四食。復有五法。
謂五受陰。復有六法。謂六內外入處．復有七
法。謂七識住。復有八法。謂世八法。復有九法。
^pb謂九眾生居。復有十法。謂十業跡。於此十法。
正觀無常．觀察變易．觀察離欲．觀察滅．觀察
捨離。得盡諸漏。　佛說此經已。諸比丘聞佛所
說。歡喜奉行。
^n489如是我聞。　一時。佛住王舍城迦蘭陀竹園。　爾
^pb時。世尊告諸比丘。若於一法。觀察無常．觀察
變易．觀察離欲．觀察滅．觀察捨離。究竟苦邊。
解脫於苦。謂一切眾生由食存。復有二法。名
及色。復有三法。謂三受。復有四法。謂四食。復
有五法。謂五受陰。復有六法。謂六內外入處。
^pb復有七法。謂七識住。復有八法。謂世八法。復
有九法。謂九眾生居。復有十法。謂十業跡。於
此十業跡。觀察無常．觀察變易．觀察離欲．觀
察滅．觀察捨離。究竟苦邊。解脫於苦。　佛說此
經已。諸比丘聞佛所說。歡喜奉行。
^pb雜阿含經
卷第十七
^pb　
^n455如是我聞。　一時。佛住舍衛國祇樹
　給孤獨園。　爾時。世尊告諸比丘。緣界種
　種故生種種觸。緣種種觸生種種想。緣
　種種想生種種欲。緣種種欲生種種覺。
^pb　緣種種覺生種種熱。緣種種熱生種種
　求。　云何種種界。謂十八界。眼界。乃至法
　界。　云何緣種種界生種種觸。云何。乃至
　緣種種熱生種種求。謂緣眼界生眼觸。
　非緣眼觸生眼界。但緣眼界生眼觸。
^pb　非緣眼觸生眼想。非緣眼想生眼觸。
　但緣眼觸生眼想。緣眼想生眼欲。非
　緣眼欲生眼想。但緣眼想生眼欲。緣
　眼欲生眼覺。非緣眼覺生眼欲。但緣
　眼欲生眼覺。緣眼覺生眼熱。非緣眼
　熱生
^juan18^pb
^pb眼覺。但緣眼覺生眼熱。緣眼熱
　生眼求。非緣眼求生眼熱。但緣眼熱
　生眼求。如是耳．鼻．舌．身．意界緣生意觸。乃
　至緣意熱生意求。亦如是廣說。是名比
　丘緣種種界生種種觸。乃至緣種種熱
^pb　生種種求。非緣種種求生種種熱。乃至
　非緣種種觸生種種界。但緣種種界生
　種種觸。乃至緣種種熱生種種求。　佛說
　是經已。諸比丘聞佛所說。歡喜奉行。
　
^pb如內六入處。外六入處亦如是說。

雜阿含經卷第十八
　　　　宋天竺三藏求那跋陀羅譯
　　弟子所說誦第四品
^n490如是我聞。　一時。佛住摩竭提國那羅聚落。　爾
時。尊者舍利弗亦在摩竭提國那羅聚落。　時。
有外道出家名閻浮車。是舍利弗舊善知識。
來詣舍利弗。問訊．共相慰勞已。退坐一面。問
舍利弗言。賢聖法．律中。有何難事。　舍利弗告
閻浮車。唯出家難。　云何出家難。　答言。愛樂者
難。　云何愛樂難。　答言。樂常修善法難。　復問。舍
利弗。有道有向。修習多修習。常修善法增長
耶。　答言。有。謂八正道。謂正見．正志．正語．正業．
正命．正方便．正念．正定。　閻浮車言。舍利弗。此
則善道。此則善向。修習多修習。於諸善法常
修習增長。舍利弗。出家常修習此道。不久疾
^pb得盡諸有漏。時。二正士共論議已。各從座起
而去。　如是比閻浮車所問序四十經。閻浮車
問舍利弗。云何名善說法者。為世間正向。云
何名為世間善逝。　舍利弗言。若說法調伏欲
貪。調伏瞋恚。調伏愚癡。是名世間說法者。若
^pb向調伏欲貪。向調伏瞋恚。向調伏愚癡。是名
正向。若貪欲已盡。無餘斷知。瞋恚．愚癡已盡。
無餘斷知。是名善斷。復問。舍利弗。有道有向。
修習多修習。能起善斷。　舍利弗言。有。謂八正
道。正見。乃至正定。時。二正士共論議已。各從
^pb座起而去。閻浮車問舍利弗。謂涅槃者。云何
為涅槃。舍利弗言。涅槃者。貪欲永盡。瞋恚永
盡。愚癡永盡。一切諸煩惱永盡。是名涅槃。　復
問。舍利弗。有道有向。修習多修習。得涅槃耶。
　舍利弗言。有。謂八正道。正見。乃至正定。　時。二
^pb正士共論議已。各從座起而去。閻浮車問舍
利弗。何故於沙門瞿曇所出家修梵行。　舍利
弗言。為斷貪欲故。斷瞋恚故。斷愚癡故。於沙
門瞿曇所出家修梵行。　復問。舍利弗。有道有
向。修習多修習。得斷貪欲．瞋恚．愚癡耶。　舍利
^pb弗言。有。謂八正道。正見。乃至正定。　時。二正士
共論議已。各從座起而去。閻浮車問舍利弗。
謂有漏盡。云何名為有漏盡。　舍利弗言。有漏
者。三有漏。謂欲有漏．有有漏．無明有漏。此三
有漏。欲盡無餘。名有漏盡。　復問。舍利弗。有道
^pb有向。修習多習修。得漏盡耶。　舍利弗答言。有。
謂八正道。正見。乃至正定。　時。二正士共論議
已。各從座起而去。閻浮車問舍利弗。所謂阿
羅漢者。云何名阿羅漢。　舍利弗言。貪欲已斷
無餘。瞋恚．愚癡已斷無餘。是名阿羅漢。　復問。
舍
^pb利弗。有道有向。修習多修習。得阿羅漢耶。　舍
利弗言。有。謂八正道。正見。乃至正定。　時。二正
士共論議已。各從座起而去。閻浮車問舍利
弗。所謂阿羅漢者。云何名阿羅漢者。　舍利弗
言。貪欲永盡無餘。瞋恚．愚癡永盡無餘。是名
^pb阿羅漢者。　復問。有道有向。修習多修習。得阿
羅漢者耶。　舍利弗言。有。謂八正道。正見。乃至
正定。　時。二正士共論議已。各從座起而去。閻
浮車問舍利弗。所謂無明者。云何為無明。　舍
利弗言。所謂無明者。於前際無知。後際無知。
^pb前．後．中際無知。佛．法．僧寶無知。苦．集．滅．道無
知。善．不善．無記無知。內無知．外無知。若於彼
彼事無知闇障。是名無明。　閻浮車語舍利弗。
此是大闇積聚。復問。舍利弗。有道有向。修習
多修習。斷無明耶。　舍利弗言。
^pb有。謂八正道。正見。乃至定。　時。二正士共論議
已。各從座起而去。閻浮車復問尊者舍利弗。
所謂有漏。云何有漏。如前說。閻浮車問舍利
弗。所謂有。云何為有。　舍利弗言。有謂三有。欲
有．色有．無色有。　復問。舍利弗。有道有向。修習
^pb多修習。斷此有耶。　舍利弗言。有。謂八正道。正
見。乃至正定。　時。二正士共論議已。各從座起
而去。閻浮車問舍利弗。所謂有身。云何有身。
　舍利弗言。有身者。五受陰。云何五受陰。謂色
受陰。受．想．行．識受陰。　復問。舍利弗。有道有向。
^pb斷此有身耶。　舍利弗言。有。謂八正道。正見。乃
至正定。　時。二正士共論議已。各從座起而去。
閻浮車問舍利弗。所謂苦者。云何為苦。　舍利
弗言。苦者。謂生苦．老苦．病苦．死苦．恩愛別離
苦．怨憎會苦．所求不得苦。略說五受陰苦。是
名為
^pb苦。　復問。舍利弗。有道有向。斷此苦耶。　舍利弗
言。有。謂八正道。正見。乃至正定。　時。二正士共
論議已。各從座起而去。閻浮車問舍利弗。所
謂流者。云何為流。　舍利弗言。流者。謂欲流．有
流．見流．無明流。　復問。舍利弗。有道有向。修習
^pb多修習。斷此流耶。　舍利弗言。有。謂八正道。正
見。乃至正定。　時。二正士共論議已。各從座起
而去。閻浮車問舍利弗。所謂扼者。云何為扼。
扼如流說。閻浮車問舍利弗。所謂取者。云何
為取。　舍利弗言。取者。四取。謂欲取．我取．見取．
^pb戒取。復問。舍利弗。有道有向。修習多修習。斷
此取耶。　舍利弗言。有。謂八正道。正見。乃至正
定。　時。二正士共論議已。各從座起而去。閻浮
車問舍利弗。所謂縛者。云何為縛。　舍利弗言。
縛者。四縛。謂貪欲縛．瞋恚縛．戒取縛．我見縛。
　
^pb復問。舍利弗。有道有向。修習多修習。斷此縛
耶。　舍利弗言。有。謂八正道。正見。乃至正定。　時。
二正士共論議已。各從座起而去。閻浮車問
舍利弗。所謂結者。云何為結。　舍利弗言。結者。
九結。謂愛結．恚結．慢結．無明結．見結．他取結．
^pb疑結．嫉結．慳結。　復問。舍利弗。有道有向。修習
多修習。斷此結耶。　舍利弗言。有。謂八正道。正
見。乃至正定。　時。二正士共論議已。各從座起
而去。閻浮車問舍利弗。所謂使者。云何為使。
　舍利弗言。使者。七使。謂貪欲使．瞋恚使．有愛
^pb使．慢使．無明使．見使．疑使。　復問。舍利弗。有道
有向。修習多修習。斷此使耶。　舍利弗言。有。謂
八正道。正見。乃至正定。　時。二正士共論議已。
各從座起而去。閻浮車問舍利弗。所謂欲者。
云何為欲。　舍利弗言。欲者。謂眼所識色可愛．

^pb樂．念。染著色。耳聲．鼻香．舌味．身所識觸可愛．
樂．念。染著觸。閻浮車。此功德非欲。但覺想思
惟者。是時。舍利弗即說偈言。
非彼愛欲使　世間種種色　唯有覺想者
是則士夫欲　彼諸種種色　常在於世間
^pb調伏愛欲心　是則黠慧者
復問。舍利弗。有道有向。修習多修習。斷此欲
耶。　舍利弗答言。有。謂八正道。正見。乃至正定。
　時。二正士共論議已。各從座起而去。閻浮車
問舍利弗言。所謂養者。云何為養。　舍利弗言。
^pb養者有五養。謂貪欲養．瞋恚養．睡眠養．掉悔
養．疑養。　復問。舍利弗。有道有向。修習多修習。
斷此五養耶。舍利弗答言。有。謂八正道。正見。
乃至正定。　時。二正士共論議已。各從座起而
去。閻浮車問舍利弗。謂穌息者。云何為穌息。

^pb舍利弗言。穌息者。謂斷三結。　復問。舍利弗。有
道有向。修習多修習。斷三結耶。　舍利弗答言。
有。謂八正道。正見。乃至正定。　時。二正士共論
議已。各從座起而去。閻浮車問舍利弗。謂得
穌息者。云何為得穌息者。　舍利弗言。得穌息
^pb者。謂三結已盡．已知。　復問。有道有向。斷此結
耶。　舍利弗答言。有。謂八正道。正見。乃至正定。
　時。二正士共論議已。各從座起而去。閻浮車
問舍利弗。謂得上穌息。云何為得上穌息。　舍
利弗言。得上穌息者。謂貪欲永盡。瞋恚．愚癡
^pb永盡。是名得上穌息。　復問。舍利弗。有道有向。
修習多修習。得上穌息耶。舍利弗答言。有。謂
八正道。正見。乃至正定。　時。二正士共論議已。
各從座起而去。閻浮車問舍利弗。謂得上穌
息處。云何為得上穌息處。　舍利弗言。得上穌
^pb息處者。謂貪欲已斷．已知。永盡無餘。瞋恚．愚
癡已斷．已知。永盡無餘。是為得上穌息處。　復
問。舍利弗。有道有向。修習多修習。得上穌息
處耶。舍利弗答言。有。謂八正道。正見。乃至正
定。　時。二正士共論議已。各從座起而去。閻浮
^pb車問舍利弗。所謂清涼。云何為清涼。舍利弗
言。清涼者。五下分結盡。謂身見．戒取．疑．貪欲．
瞋恚。　復問。有道有向。修習多修習。斷此五下
分結。得清涼耶。　舍利弗言。有。謂八正道。正見。
乃至正定。　時。二正士共論議已。各從座起而
^pb去。閻浮車問舍利弗。謂得清涼。云何為得清
涼。　舍利弗言。五下分已盡．已知。是名得清涼。
　復問。舍利弗。有道有向。修習多修習。得清涼
耶。　舍利弗言。有。謂八正道。正見。乃至正定。　時。
二正士共論議已。各從座起而去。閻浮車問
^pb舍利弗。所謂上清涼者。云何為上清涼。　舍利
弗言。上清涼者。謂貪欲永盡無餘。瞋恚．愚癡
永盡無餘。一切煩惱永盡無餘。是名上清涼。
　復問。有道有向。得此上清涼耶。　舍利弗言。有。
謂八正道。正見。乃至正定。　時。二正士共論議
^pb已。各從座起而去。閻浮車問舍利弗。所謂得
上清涼。云何名得上清涼。　舍利弗言。得上清
涼者。謂貪欲永盡無餘。已斷．已知。瞋恚．愚癡
永盡無餘。已斷．已知。是名得上清涼。　復問。舍
利弗。有道有向。得此上清涼耶。　舍利弗言。有。
^pb謂八正道。正見。乃至正定。　時。二正士共論議
已。各從座起而去。閻浮車問舍利弗。所謂愛。
云何為愛。　舍利弗言。有三愛。謂欲愛．色愛．無
色愛。　復問。有道有向。斷此三愛耶。　舍利弗言。
有。謂八正道。正見。乃至正定。　時。二正士共論
^pb議已。各從座起而去。閻浮車問舍利弗。謂業
跡。云何為業跡。　舍利弗言。業跡者。十不善業
跡。謂殺生．偷盜．邪婬．妄語．兩舌．惡口．綺語．貪
欲．瞋恚．邪見。　復問。舍利弗。有道有向。斷此十
業跡耶。　舍利弗言。有。謂八正道。正見。乃至正
^pb定。　時。二正士共論議已。各從座起而去。閻浮
車問舍利弗。所謂穢者。云何為穢。　舍利弗言。
穢者。謂三穢。貪欲穢．瞋恚穢．愚癡穢。復問。舍
利弗。有道有向。斷此三穢耶。　舍利弗言。有。謂
八正道。正見。乃至正定。　時。二正士共論議已。
^pb各從座起而去。如穢。如是垢．膩．刺．戀．縛亦爾。
^n491如閻浮車所問經。沙門出家所問亦如是。
^n492如是我聞。　一時。佛住王舍城迦蘭陀竹園。爾
時。尊者舍利弗亦在彼住。　時。尊者舍利弗語
^pb諸比丘。若有比丘得無量三昧。身作證具足
住。於有身滅．涅槃心不樂著。顧念有身。譬如
士夫膠著於手。以執樹枝。手即著樹。不能得
離。所以者何。膠著手故。比丘。無量三摩提身
作證。心不樂著有身滅．涅槃。顧念有身。終不
^pb得離。不得現法隨順法教。乃至命終。亦無所
得。還復來生此界。終不能得破於癡冥。譬如
聚落傍有泥池。泥極深溺。久旱不雨。池水乾
消。其地破裂。如是。比丘。不得見法隨順法教。
乃至命終。亦無所得。來生當復還墮此界。　若
^pb有比丘得無量三昧。身作證具足住。於有身
滅．涅槃心生信樂。不念有身。譬如士夫以乾
淨手執持樹枝。手不著樹。所以者何。以手淨
故。如是。比丘。得無量三昧。身作證具足住。於
有識滅．涅槃心生信樂。不念有身。現法隨順
^pb法教。乃至命終。不復來還生於此界。是故。比
丘。當勤方便。破壞無明。譬如聚落傍有泥池。
四方流水及數天雨。水常入池。其水盈溢。穢
惡流出。其池清淨。如是皆得現法隨順法教。
乃至命終。不復還生此界。是故。比丘。當勤方
^pb便。破壞無明。　尊者舍利弗說此經已。諸比丘
聞其所說。歡喜奉行。
^n493如是我聞。　一時。佛住王舍城迦蘭陀竹園。　時。
尊者舍利弗告諸比丘。若阿練若比丘或於
空地．林中．樹下。當作是學。內自觀察思惟。心
^pb中自覺有欲想不。若不覺者。當於境界。或於
淨相。若愛欲起。違於遠離。譬如士夫用力乘
船。逆流而上。身小疲怠。船則倒還。順流而下。
如是。比丘。思惟淨想。還生愛欲。違於遠離。是
比丘學時。修下方便。不得淳淨。是故還為愛
^pb欲所漂。不得法力。心不寂靜。不一其心。於彼
淨相隨生愛欲。流注浚輸。違於遠離。當知是
比丘不敢自記。於五欲功德離欲解脫。　若比
丘或於空地．林中．樹下。作是思惟。我內心中
為離欲不。是比丘當於境界。或取淨相。若覺
^pb其心於彼遠離。順趣浚注。譬如鳥翮。入火則
卷。不可舒展。如是。比丘或取淨相。即順遠離。
流注浚輸。比丘。當如是知。於方便行。心不懈
怠。得法寂靜。寂止．息．樂。淳淨一心。謂我思惟
已。於淨相順於遠離。隨順修道。則能堪任自
^pb記。於五欲功德離欲解脫。　尊者舍利弗說是
經已。諸比丘聞其所說。歡喜奉行。
^n494如是我聞。　一時。佛住王舍城迦蘭陀竹園。尊
者舍利弗在耆闍崛山中。　爾時。尊者舍利弗
晨朝著衣持缽。出耆闍崛山。入王舍城乞食。

^pb於路邊見一大枯樹。即於樹下敷坐具。𣫍正
坐。語諸比丘。若有比丘修習禪思。得神通力。
心得自在。欲令此枯樹成地。即時為地。所以
者何。謂此枯樹中有地界。是故。比丘得神通
力。心作地解。即成地不異。　若有比丘得神通
^pb力。自在如意。欲令此樹為水．火．風．金．銀等物。
悉皆成就不異。所以者何。謂此枯樹有水界
故。是故。比丘。禪思得神通力。自在如意。欲令
枯樹成金。即時成金不異。及餘種種諸物。悉
成不異。所以者何。以彼枯樹有種種界故。是
^pb故。比丘。禪思得神通力。自在如意。為種種物
悉成不異。比丘當知。比丘禪思神通境界不
可思議。是故。比丘。當勤禪思。學諸神通。舍利
弗說是經已。諸比丘聞其所說。歡喜奉行。
^n495如是我聞。　一時。佛住王舍城迦蘭陀竹園。時。

^pb尊者舍利弗在耆闍崛山中。　爾時。尊者舍利
弗告諸比丘。其犯戒者。以破戒故。所依退減。
心不樂住。不樂住已。失喜．息．樂．寂靜三昧．如
實知見．厭離．離欲．解脫已。永不能得無餘涅
槃。如樹根壞。枝葉華果悉不成就。犯戒比丘
^pb亦復如是。功德退減。心不樂住。不信樂已。失
喜．息．樂．寂靜三昧．如實知見．厭離．離欲．解脫。
失解脫已。永不能得無餘涅槃。　持戒比丘根
本具足。所依具足。心得信樂。得信樂已。心得
歡喜．息．樂．寂靜三昧．如實知見．厭離．離欲．解
^pb脫。得解脫已。悉能疾得無餘涅槃。譬如樹根
不壞。枝葉華果悉得成就。持戒比丘亦復如
是。根本具足。所依成就。心得信樂。得信樂已。
歡喜．息．樂．寂靜三昧．如實知見．厭離．離欲．解
脫。疾得無餘涅槃。　尊者舍利弗說是經已。諸
^pb比丘聞其所說。歡喜奉行。
^n496如是我聞。　一時。佛住舍衛國祇樹給孤獨園。
　爾時。舍利弗告諸比丘。若諸比丘諍起相言。
有犯罪比丘．舉罪比丘。彼若不依正思惟自
省察者。當知彼比丘長夜強梁。諍訟轉增。共
^pb相違反。結恨彌深。於所起之罪。不能以正法．
律止令休息。若比丘有此已起諍訟。若犯罪
比丘．若舉罪比丘。俱依正思惟自省察剋責。
當知彼比丘不長夜強梁。共相違反。結恨轉
增。於所起之罪。能以法．律止令休息。　云何比
^pb丘正思惟自省察。比丘應如是思惟。我不是．
不類．不應作罪。令彼見我。若我不為此罪。彼
則不見。以彼見我罪。不喜嫌責。故舉之耳。餘
比丘聞者。亦當嫌責。是故長夜諍訟。強梁轉
增。諍訟相言。於所起之罪。不能以正法．律止
^pb令休息。我今自知。如己輸稅。是名比丘於所
起罪能自觀察。　云何舉罪比丘能自省察。舉
罪比丘應如是念。彼長老比丘作不類罪。令
我見之。若彼不作此不類罪者。我則不見。我
見其罪。不喜故舉。餘比丘見。亦當不喜故舉
^pb之。長夜諍訟。轉增不息。不能以正法．律止所
起罪。令其休息。我從今日。當自去之。如己輸
稅。如是舉罪比丘善能依正思惟。內自觀察。
　是故。諸比丘有罪及舉罪者。當依正思惟。而
自觀察。不令長夜強梁增長。諸比丘。得不諍
^pb訟。所起之諍。能以法．律止令休息。　尊者舍利
弗說是經已。諸比丘聞已。歡喜奉行。
^n497如是我聞。　一時。佛住舍衛國祇樹給孤獨園。
　爾時。尊者舍利弗詣佛所。稽首佛足。退坐一
面。白佛言。世尊。若舉罪比丘欲舉他罪者。令
^pb心安住。幾法得舉他罪。　佛告舍利弗。若比丘
令心安住。五法得舉他罪。云何為五。實非不
實．時不非時。義饒益非非義饒益．柔軟不麤
澀．慈心不瞋恚。舍利弗。舉罪比丘具此五法。
得舉他罪。　舍利弗白佛言。世尊。被舉比丘復
^pb以幾法自安其心。　佛告舍利弗。被舉比丘當
以五法令安其心。念言。彼何處得。為實莫令
不實。令時莫令非時。令是義饒益莫令非義
饒益。柔軟莫令麤澀。慈心莫令瞋恚。舍利弗。
被舉比丘當具此五法。自安其心。　舍利弗白
^pb佛言。世尊。我見舉他罪者。不實非實．非時非
是時．非義饒益非為義饒益．麤澀不柔軟．瞋
恚非慈心。世尊。於不實舉他罪比丘。當以幾
法饒益令其改悔。　佛告舍利弗。不實舉罪比
丘當以五法饒益令其改悔。當語之言。長老。

^pb汝今舉罪。不實非是實。當改悔。不時非是時．
非義饒益非是義饒益．麤澀非柔軟．瞋恚非
慈心。汝當改悔。舍利弗。不實舉他罪比丘當
以此五法饒益令其改悔。亦令當來世比丘
不為不實舉他罪。　舍利弗白佛言。世尊。被不
^pb實舉罪比丘復以幾法令不變悔。　佛告舍利
弗。彼不實舉罪比丘當以五法不自變悔。彼
應作是念。彼比丘不實舉罪非是實．非時非
是時．非義饒益非是義饒益．麤澀非柔軟．瞋
恚非慈心。我真不變悔。被不實舉罪比丘當
^pb以此五法自安其心。不自變悔。　舍利弗白佛
言。世尊。有比丘舉罪實非不實．時不非時．義
饒益不非義饒益．柔軟非麤澀．慈心非瞋恚。
實舉罪比丘當以幾法饒益令不改變。　佛告
舍利弗。實舉罪比丘當以五法饒益令不變
^pb悔。當作是言。長老。汝實舉罪非不實．時不非
時．義饒益不非義．柔軟非麤澀．慈心非瞋恚。
舍利弗。實舉罪比丘當以此五法義饒益令
不變悔。亦令來世實舉罪比丘而不變悔。舍
利弗白佛言。世尊。被實舉罪比丘當以幾法
^pb饒益令不變悔。　佛告舍利弗。被舉罪比丘當
以五法饒益令不變悔。當作是言。彼比丘實
舉罪非不實。汝莫變悔。時不非時．義饒益不
非義饒益．柔軟非麤澀．慈心非瞋恚。汝莫變
悔。　舍利弗白佛言。世尊。我見被實舉罪比丘
^pb有瞋恚者。世尊。被實舉罪瞋恚比丘當以幾
法令於瞋恨而自開覺。　佛告舍利弗。被實舉
罪瞋恚比丘當以五法令自開覺。當語彼言。
長老。彼比丘實舉汝罪。非不實。汝莫瞋恨。乃
至慈心非瞋恚。汝莫瞋恨。舍利弗。被實
^pb舉罪瞋恚比丘當以此五法。令於恚恨而得
開覺。　舍利弗白佛言。世尊。有實．不實舉我罪
者。於彼二人。我當自安其心。若彼實者。我當
自知。若不實者。當自開解言。此則不實。我今
自知無此法也。世尊。我當如是。如世尊所說
^pb解材譬經說。教諸沙門。若有賊來。執汝以鋸
解身。汝等於賊起惡念惡言者。自生障礙。是
故。比丘。若以鋸解汝身。汝當於彼勿起惡心
變易及起惡言。自作障礙。於彼人所。當生慈
心。無怨無恨。於四方境界慈心正受具足住。
^pb應當學。是故。世尊。我當如是。如世尊所說。解
身之苦。當自安忍。況復小苦．小謗而不安忍。
沙門利．沙門欲。欲斷不善法。欲修善法。於此
不善法當斷。善法當修。精勤方便。善自防護。
繫念思惟。不放逸行。應當學。　舍利弗白佛言。

^pb世尊。我若舉他比丘罪。實非不實．時非不時．
義饒益非非義饒益．柔軟非麤澀．慈心不瞋
恚。然彼被舉比丘有懷瞋恚者。　佛問舍利弗。
何等像類比丘聞舉其罪而生瞋恚。舍利弗
白佛言。世尊。若彼比丘諂曲幻偽．欺誑不信．
^pb無慚無愧．懈怠失念．不定惡慧．慢緩．違於遠
離．不敬戒律．不顧沙門．不勤修學．不自省察．
為命出家．不求涅槃。如是等人。聞我舉罪。則
生瞋恚。　佛問舍利弗。何等像類比丘聞汝舉
罪而不瞋恨。　舍利弗白佛言。世尊。若有比丘
^pb不諂曲．不幻偽．不欺誑．有信．慚愧．精勤正念．
正定智慧．不慢緩．不捨遠離．深敬戒律．顧沙
門行．尊崇涅槃．為法出家．不為性命。如是比
丘聞我舉罪。歡喜頂受。如飲甘露。譬如剎利．
婆羅門女。沐浴清淨。得好妙華。愛樂頂戴。以
^pb冠其首。如是。比丘不諂曲．不幻偽．不欺誑．正
信．慚愧．精勤正念．正定智慧．不慢緩．心存遠
離．深敬戒律．顧沙門行．勤修自省．為法出家．
志求涅槃。如是比丘聞我舉罪。歡喜頂受。如
飲甘露。　佛告舍利弗。若彼比丘諂曲幻偽．欺
^pb誑．不信．無慚無愧．懈怠失念．不定惡慧．慢緩．
違於遠離．不敬戒律．不顧沙門行．不求涅槃．
為命出家。如是比丘不應教授。與共言語。所
以者何。此等比丘破梵行故。若彼比丘不諂
曲．不幻偽．不欺誑．信心．慚愧．精勤正念．正定
^pb智慧．不慢緩．心存遠離．深敬戒律．顧沙門行．
志崇涅槃．為法出家。如是比丘應當教授。所
以者何。如是比丘能修梵行。能自建立故。　佛
說此經已。尊者舍利弗聞佛所說。歡喜奉行。
^n498如是我聞。　一時。佛住那羅揵陀賣衣者菴羅
^pb園。　爾時。舍利弗詣世尊所。稽首禮足。退坐一
面。白佛言。世尊。我深信世尊。過去．當來．今現
在。諸沙門．婆羅門所有智慧。無有與世尊菩
提等者。況復過上。　佛告舍利弗。善哉。善哉。舍
利弗。善哉所說。第一之說。能於眾中作師子
^pb吼。自言深信世尊。言過去．當來．今現在。沙門．
婆羅門所有智慧。無有與佛菩提等者。況復
過上。佛問舍利弗。汝能審知過去三藐三佛
陀所有增上戒。　舍利弗白佛言。不知。　世尊復
問。舍利弗。知如是法．如是慧．如是明．如是解
^pb脫．如是住不。　舍利弗白佛言。不知。世尊。　佛告
舍利弗。汝復知未來三藐三佛陀所有增上
戒。如是法．如是慧．如是明．如是解脫．如是住
不。　舍利弗白佛言。不知。世尊。　佛告舍利弗。汝
復能知今現在佛所有增上戒。如是法．如
^pb是慧．如是明．如是解脫．如是住不。　舍利弗白
佛言。不知。世尊。　佛告舍利弗。汝若不知過去．
未來．今現在諸佛世尊心中所有諸法。云何
如是讚歎。於大眾中作師子吼。說言。我深信
世尊。過去．當來諸沙門．婆羅門所有智慧。無
^pb有與世尊菩提等者。況復過上。　舍利弗白佛
言。世尊。我不能知過去．當來．今現在諸佛世
尊心之分齊。然我能知諸佛世尊法之分齊。
我聞世尊說法。轉轉深．轉轉勝．轉轉上．轉轉
妙。我聞世尊說法。知一法即斷一法。知一法
^pb即證一法。知一法即修習一法。究竟於法。於
大師所得淨信。心得淨。　世尊是等正覺。世尊。
譬如國王有邊城。城周匝方直。牢固堅密。唯
有一門。無第二門。立守門者。人民入出皆從
此門。若入若出。其守門者。雖復不知人數多
^pb少。要知人民唯從此門。更無他處。如是。我知
過去諸佛．如來．應．等正覺悉斷五蓋惱心。令
慧力羸．墮障礙品．不向涅槃者。住四念處。修
七覺分。得阿耨多羅三藐三菩提。彼當來世
諸佛世尊亦斷五蓋惱心。令慧力羸．墮障礙
^pb品．不向涅槃者。住四念處。修七覺分。得阿耨
多羅三藐三菩提。今現在諸佛．世尊．如來應．
等正覺亦斷五蓋惱心。令慧力羸．墮障礙品．
不向涅槃者。住四念處。修七覺分。得阿耨多
羅三藐三菩提。　佛告舍利弗。如是。如是。舍利
^pb弗。過去．未來．今現在佛悉斷五蓋惱心。慧力
羸．墮障礙品．不向涅槃者。住四念處。修七覺
分。得阿耨多羅三藐三菩提。　佛說是經已。尊
者舍利弗聞佛所說。歡喜奉行。
^n499如是我聞。　一時。佛住王舍城迦蘭陀竹園。爾
^pb時。尊者舍利弗在耆闍崛山中。　時。有月子比
丘。是提婆達多弟子。詣尊者舍利弗。共相問
訊慰勞已。退住一面。退住一面已。尊者舍利
弗問月子比丘言。提婆達多比丘為諸比丘
說法不。　月子比丘答言。說法。　尊者舍利弗問
^pb月子比丘言。提婆達多云何說法。　月子比丘
語尊者舍利弗言。彼提婆達多如是說法言。
比丘心法修心。是比丘能自記說。我已離欲。
解脫五欲功德。　舍利弗語月子比丘言。汝提
婆達多何以不說法言。比丘心法善修心。離
^pb欲心。離瞋恚心。離愚癡心。得無貪法．無恚法．
無癡法。不轉還欲有．色有．無色有法。彼比丘
能自記說言。我生已盡。梵行已立。所作已作。
自知不受後有耶。　月子比丘言。彼不能也。尊
者舍利弗。　爾時。尊者舍利弗語月子比丘言。

^pb若有比丘心法善修心者。能離貪欲心．瞋恚．
愚癡心。得無貪法．無恚．無癡法。是比丘能自
記說。我生已盡。梵行已立。所作已作。自知不
受後有。　譬如村邑。近有大石山。不斷．不壞．不
穿．厚密。正使東方風來。不能令動。亦復不能
^pb過至西方。如是南．西．北方．四維風來。不能傾
動。亦不能過。如是。比丘心法善修心者。離貪
欲心。離瞋恚心。離愚癡心。得無貪法．無恚法．
無癡法。是比丘能自記說。我生已盡。梵行已
立。所作已作。自知不受後有。　譬如因陀銅鐵
^pb及銅柱深入地中。築令堅密。四方風吹不能
傾動。如是。比丘心法善修心已。離貪欲心。離
瞋恚心。離愚癡心。得無貪法．無恚法．無癡法。
是比丘能自記說。我生已盡。梵行已立。所作
已作。自知不受後有。　譬如石柱長十六肘。八
^pb肘入地。四方風吹不能傾動。如是。比丘心法
善修心已。悉離貪欲心。離瞋恚心。離愚癡心。
得無貪法．無恚法．無癡法。能自記說。我生已
盡。梵行已立。所作已作。自知不受後有。　譬如
火燒未燒者。燒已不復更燒。如是。比丘心法
^pb修心已。離貪欲心。離瞋恚心。離愚癡心。得無
貪法．無恚法．無癡法。能自記說。我生已盡。梵
行已立。所作已作。自知不受後有。　舍利弗說
此經已。諸比丘聞其所說。歡喜奉行。
^n500如是我聞。　一時。佛住王舍城迦蘭陀竹園。時。
^pb尊者舍利弗亦住王舍城迦蘭陀竹園。爾時。
尊者舍利弗晨朝著衣持缽。入王舍城乞食。
乞食已。於一樹下食。　時。有淨口外道出家尼
從王舍城出。少有所營。見尊者舍利弗坐一
樹下食。見已。問言。沙門食耶。　尊者舍利弗答
^pb言。食。　復問。云何。沙門下口食耶。　答言。不也。姊
妹。　復問。仰口食耶。　答言。不也。姊妹。　復問。云何。
方口食耶。　答言。不也。姊妹。　復問。四維口食耶。
　答言。不也。姊妹。復問。我問沙門食耶。答我言。
食。我問仰口耶。答我言。不。下口食耶。答我言。
^pb不。方口食耶。答我言。不。四維口食耶。答我言。
不。如此所說。有何等義。　尊者舍利弗言。姊妹。
諸所有沙門．婆羅門明於事者．明於橫法．邪
命求食者．如是沙門．婆羅門下口食也。若諸
沙門．婆羅門仰觀星曆。邪命求食者。如是沙
^pb門．婆羅門則為仰口食也。若諸沙門．婆羅門
為他使命。邪命求食者。如是沙門．婆羅門則
為方口食也。若有沙門．婆羅門為諸醫方種
種治病。邪命求食者。如是沙門．婆羅門則為
四維口食也。姊妹。我不墮此四種邪命而求
^pb食也。然我。姊妹。但以法求食而自活也。是故
我說不為四種食也。　時。淨口外道出家尼聞
尊者舍利弗所說。歡喜隨喜而去。　時。淨口外
道出家尼於王舍城里巷四衢處讚歎言。沙
門釋子淨命自活。極淨命自活。諸有欲為施
^pb者。應施沙門釋種子。若欲為福者。應於沙門
釋子所作福。　時。有諸外道出家聞淨口外道
出家尼讚歎沙門釋子聲。以嫉妒心。害彼淨
口外道出家尼。命終之後生兜率天。以於尊
者舍利弗所生信心故也。
^pb^n501如是我聞。　一時。佛住王舍城迦蘭陀竹園。爾
時。尊者大目揵連在王舍城耆闍崛山中。　爾
時。尊者大目揵連告諸比丘。一時。世尊住王
舍城迦蘭陀竹園。我於此耆闍崛山中住。我
獨一靜處。作如是念。云何為聖默然。復作是
^pb念。若有比丘息有覺有觀。內淨一心。無覺無
觀三昧生喜樂。第二禪具足住。是名聖默然。
復作是念。我今亦當聖默然。息有覺有觀。內
淨一心。無覺無觀三昧生喜樂。具足住多住。
多住已。復有覺有觀心起。爾時。世尊知我心
^pb念。於竹園精舍沒。於耆闍崛山中現於我前。
語我言。目揵連。汝當聖默然。莫生放逸。我聞
世尊說已。即復離有覺有觀。內淨一心。無覺
無觀三昧生喜樂。第二禪具足住。如是再三。
佛亦再三教我。汝當聖默然。莫放逸。我即復
^pb息有覺有觀。內淨一心。無覺無觀三昧生喜
樂。第三禪具足住。　若正說佛子從佛口生。從
法化生。得佛法分者。則我身是也。所以者何。
我是佛子。從佛口生。從法化生。得佛法分。以
少方便。得禪．解脫．三昧．正受。譬如轉輪聖王
^pb長太子。雖未灌頂。已得王法。不勤方便。能得
五欲功德。我亦如是。為佛之子。不勤方便。得
禪．解脫．三昧．正受。於一日中。世尊以神通力
三至我所。三教授我。以大人處所建立於我。
　尊者大目揵連說此經已。諸比丘聞其所說。
^pb歡喜奉行。
^n502如是我聞。　一時。佛住王舍城迦蘭陀竹園。爾
時。尊者大目揵連在王舍城耆闍崛山中。　爾
時。尊者大目揵連告諸比丘。一時。世尊住王
舍城。我住耆闍崛山中。我獨一靜處。作如是
^pb念。云何名為聖住。復作是念。若有比丘不念
一切相。無相心正受。身作證具足住。是名聖
住。我作是念。我當於此聖住。不念一切相．無
相心正受。身作證具足住多住。多住已。取相
心生。爾時。世尊知我心念。如力士屈申臂頃。

^pb以神通力。於竹園精舍沒。於耆闍崛山中現
於我前。語我言。目揵連。汝當住於聖住。莫生
放逸。我聞世尊教已。即離一切相。無相心正
受。身作證具足住。如是至三。世尊亦三來教
我。汝當住於聖住。莫生放逸。我聞教已。離一
^pb切相。無相心正受。身作證具足住。　諸大德。若
正說佛子者。則我身是從佛口生。從法化生。
得佛法分。所以者何。我是佛子。從佛口生。從
法化生。得佛法分。以少方便。得禪．解脫．三昧．
正受。譬如轉輪聖王太子。雖未灌頂。已得王
^pb法。不勤方便。能得五欲功德。我亦如是。為佛
之子。不勤方便。得禪．解脫．三昧．正受。於一日
中。世尊以神通力三至我所。三教授我。以大
人處建立於我。　尊者大目揵連說此經已。諸
比丘聞其所說。歡喜奉行。
^pb^n503如是我聞。　一時。佛住舍衛國祇樹給孤獨園。
爾時。尊者舍利弗．尊者大目揵連．尊者阿難
在王舍城迦蘭陀竹園。於一房共住。　時。尊者
舍利弗於後夜時告尊者目揵連。奇哉。尊者
目揵連。汝於今夜住寂滅正受。　尊者目揵連
^pb聞尊者舍利弗語。尊者目揵連言。我都不聞
汝喘息之聲。　尊者目揵連言。此非寂滅正受。
麤正受住耳。尊者舍利弗。我於今夜與世尊
共語。　尊者舍利弗言。目揵連。世尊住舍衛國
祇樹給孤獨園。去此極遠。云何共語。汝今在
^pb竹園。云何共語。汝以神通力至世尊所。為是
世尊神通力來至汝所。　尊者目揵連語尊者
舍利弗。我不以神通力詣世尊所。世尊不以
神通力來至我所。然我於舍衛國王舍城中
聞。世尊及我俱得天眼．天耳故。我能問世尊。

^pb所謂慇懃精進。云何名為慇懃精進。世尊答
我言。目揵連。若此比丘晝則經行．若坐。以不
障礙法自淨其心。初夜若坐．經行。以不障礙
法自淨其心。於中夜時。出房外洗足。還入房。
右脅而臥。足足相累。係念明相。正念正知。作
^pb起思惟。於後夜時。徐覺徐起。若坐亦經行。以
不障礙法自淨其心。目揵連。是名比丘慇懃
精進。　尊者舍利弗語尊者目揵連言。汝大目
揵連真為大神通力．大功德力。安坐而坐。我
亦大力。得與汝俱。目揵連。譬如大山。有人持
^pb一小石。投之。大山色味悉同。我亦如是。得與
尊者大力大德。同座而坐。譬如世間鮮淨好
物。人皆頂戴。如是。尊者目揵連大德大力。諸
梵行者皆應頂戴。諸有得遇尊者目揵連交
遊往來。恭敬供養者。大得善利。今亦得與
^pb尊者大目揵連交遊往來。亦得善利。　時。尊者
大目揵連語尊者舍利弗。我今得與大智大
德尊者舍利弗同座而坐。如以小石投之大
山。得同其色。我亦如是。得與尊者大智舍利
弗同座而坐。為第二伴。　時。二正士共論議已。
^pb各從座起而去。雜阿含經卷第十八
^juan19^pb


雜阿含經卷第十九
　　　　宋天竺三藏求那跋陀羅譯
^n504如是我聞。　一時。佛住王舍城迦蘭陀竹園。爾
^pb時。尊者大目揵連在耆闍崛山。　時。釋提桓因
有上妙堂觀。於夜來詣尊者大目揵連所。稽
首禮足。退坐一面。時。釋提桓因光明普照耆
闍崛山。周匝大明。爾時。釋提桓因坐已。即說
偈言。
^pb能伏於慳垢　大德隨時施　是名施中賢
來世見殊勝
時。大目揵連問帝釋言。憍尸迦。云何為調伏
慳垢。見於殊勝。而汝說言。
能調伏慳垢　大德隨時施　是則施中賢
來世見殊勝
時。天帝釋答言。尊者大目揵連。勝婆羅門大
^pb姓．勝剎利大姓．勝長者大姓．勝四王天．勝三
十三天。稽首敬禮故。尊者大目揵連。我為勝
婆羅門大姓．勝剎利大姓．勝長者大姓．勝四
王天．勝三十三天恭敬作禮。見斯果報。故說
此偈。　復次。尊者大目揵連。乃至日所周行。照
^pb於諸方。至千世界．千月千日．千須彌山王．千
弗婆提舍．千鬱多羅提舍．千瞿陀尼迦．千閻
浮提．千四天王．千三十三天．炎摩天．兜率陀
天．化樂天．他化自在天．千梵天。名為小千世
界。此小千世界中無有堂觀與毘闍延堂觀
^pb等者。毘闍延有百一樓觀。觀有七重。重有七
房。房有七天后。后各七侍女。尊者大目揵連。
於小千世界無有如是堂觀端嚴如毘闍延
者。我見是調伏慳故。有此妙果。故說斯偈。　大
目揵連語帝釋言。善哉。善哉。憍尸
^pb迦。汝能見此勝妙果報。而說斯偈。　時。天帝釋
聞尊者大目揵連所說。歡喜隨喜。忽然不現。
^n505如是我聞。　一時。佛住王舍城。時。尊者大目揵
連在耆闍崛山中。　爾時。尊者大目揵連獨一
靜處禪思。作是念。昔有時。釋提桓因於界隔
^pb山石窟中。問世尊愛盡解脫之義。世尊為說。
聞已隨喜。似欲更有所問義。我今當往問其
喜意。作是念已。如力士屈申臂頃。於耆闍崛
山沒。至三十三天。去一分陀利池不遠而住。
　時。天帝釋與五百婇女遊戲浴池。有諸天女。
^pb音聲美妙。爾時。帝釋遙見尊者大目揵連。語
諸天女言。莫歌。莫歌。時。諸天女即便默然。天
帝釋即詣尊者大目犍連所。稽首禮足。退住
一面。　尊者大目揵連問帝釋言。汝先於界隔
山中問世尊愛盡解脫義。聞已隨喜。汝意云
^pb何。為聞說隨喜。為更欲有所問。故隨喜耶。天
帝釋語尊者大目揵連。我三十三天多著放
逸樂。或憶先事。或時不憶。世尊今在王舍城
迦蘭陀竹園。尊者欲知我先界隔山中所問
事者。今可往問世尊。如世尊說。汝當受持。然
^pb我此處有好堂觀。新成未久。可入觀看。　時。尊
者大目揵連默然受請。即與天帝釋共入堂
觀。彼諸天女遙見帝釋來。皆作天樂。或歌或
舞。諸天女輩著身瓔珞莊嚴之具。出妙音聲。
合於五樂。如善作樂。音聲不異。諸天女輩既
^pb見尊者大目揵連。悉皆慚愧。入室藏隱。　時。天
帝釋語尊者大目揵連。觀此堂觀地好平正。
其壁．柱．梁．重閣．窗牖．羅網．簾障。悉皆嚴好。　尊
者大目揵連語帝釋言。憍尸迦。先修善法福
德因緣。成此妙果。　如是。帝釋三自稱歎。問尊
^pb者大目揵連。尊者大目揵連亦再三答。　時。尊
者大目揵連作是念。今此帝釋極自放逸。著
界神住。歎此堂觀。我當令彼心生厭離。即入
三昧。以神通力。以一足指撇其堂觀。悉令震
動。時。尊者大目揵連即沒不現。　諸天女眾見
^pb此堂觀震掉動搖。顛沛恐怖。東西馳走。白帝
釋言。此是憍尸迦大師。有此大功德力耶。　時。
天帝釋語諸天女。此非我師。是大師弟子大
目揵連。梵行清淨。大德大力者。　諸天女言。善
哉。憍尸迦。乃有如此梵行大德大力同學。大
^pb師德力當復如何。
^n506如是我聞。　一時。佛住三十三天驄色虛軟石
上。去波梨耶多羅．拘毘陀羅香樹不遠夏安
居。為母及三十三天說法。爾時。尊者大目揵
連在舍衛國祇樹給孤獨園安居。時。諸四眾
^pb詣尊者大目揵連所。稽首禮足。退坐一面。白
尊者大目揵連。知世尊夏安居處不。　尊者大
目揵連答言。我聞世尊在三十三天驄色虛
軟石上。去波梨耶多羅．拘毘陀羅香樹不遠
夏安居。為母及三十三天說法。　時。諸四眾聞
^pb尊者大目揵連所說。歡喜隨喜。各從座起。作
禮而去。時。諸四眾過三月安居已。復詣尊者
大目揵連所。稽首禮足。退坐一面。時。尊者大
目揵連為諸四眾種種說法。示教照喜。示教
照喜已。默然而住。　時。諸四眾從座而起。稽首
^pb作禮。白尊者大目揵連。尊者大目揵連。當知
我等不見世尊已久。眾甚虛渴欲見世尊。尊
者大目揵連。若不憚勞者。願為我等往詣三
十三天。普為我等問訊世尊。少病少惱。起居
輕利。安樂住不。又白世尊。閻浮提四眾願見
^pb世尊。而無神力昇三十三天禮敬世尊。三十
三天自有神力來下人中。唯願世尊還閻浮
提。以哀愍故。時。尊者大目犍連默然而許。　時。
諸四眾知尊者大目犍連默然許已。各從座
起。作禮而去。爾時。尊者大目犍連知四眾去
^pb已。即入三昧。如其正受。如大力士屈伸臂頃。
從舍衛國沒。於三十三天驄色虛軟石上。去
波梨耶多羅．拘毘陀羅香樹不遠而現。爾時。
世尊與三十三天眾無量眷屬圍繞說法。　時。
尊者大目犍連遙見世尊。踊躍歡喜。作是念。
^pb今日世尊。諸天大眾圍繞說法。與閻浮提眾
會不異。　爾時。世尊知尊者大目犍連心之所
念。語尊者大目犍連言。大目犍連。非為自力。
我欲為諸天說法。彼即來集。欲令其去。彼即
還去。彼隨心來。隨心去也。　爾時。尊者大目犍
^pb連稽首佛足。退坐一面。白世尊言。種種諸天
大眾雲集。彼天眾中。有曾從佛世尊聞所說
法。得不壞淨。身壞命終。來生於此。佛告尊者
大目犍連。如是。如是。此中種種諸天來雲集
者。有從宿命聞法。得佛不壞淨。法．僧不壞淨。
^pb聖戒成就。身壞命終。來生於此。　時。天帝釋見
世尊與尊者大目犍連歎說。諸天眾共語已。
語尊者大目犍連。如是。如是。尊者大目犍連。
此中種種眾會皆是宿命。曾聞正法。得於佛
不壞淨。法．僧不壞淨。聖戒成就。身壞命終。來
^pb生於此。　時。有異比丘見世尊與尊者大目犍
連及天帝釋語言善相述可已。語尊者大目
犍連。如是。如是。尊者大目犍連。是中種種諸
天來會此者。皆是宿命曾聞正法。得於佛不
壞淨。法．僧不壞淨。聖戒成就。身壞命終。而來
^pb生此。　時。有一天子從座起。整衣服。偏袒右肩。
合掌白佛。世尊。我亦成就於佛不壞淨。故來
生此。　復有天子言。我得法不壞淨。　有言得僧
不壞淨。有言聖戒成就。故來生此。如是諸天
無量千數。於世尊前各自記說得須陀洹法。
^pb悉於佛前即沒不現。　時。尊者大目犍連知諸
天眾去。不久從座起。整衣服。偏袒右肩。白佛
言。世尊。閻浮提四眾稽首敬禮世尊足。問訊
世尊。少病少惱。起居輕利。安樂住不。四眾思
慕。願見世尊。又白世尊。我等人間無有神力
^pb昇三十三天禮覲世尊。然彼諸天有大德力
悉能來下至閻浮提。唯願世尊還閻浮提。愍
四眾故。　佛告目犍連。汝可還彼。語閻浮提人。
卻後七日。世尊當從三十三天還閻浮提僧
迦舍城。於外門外優曇缽樹下。　尊者大目揵
^pb連受世尊教。即入三昧。譬如力士屈伸臂頃。
從三十三天沒。至閻浮提。告諸四眾。諸人當
知。世尊卻後七日。從三十三天還閻浮提僧
迦舍城。於外門外優曇缽樹下。　如期七日。世
尊從三十三天下閻浮提僧迦舍城優曇缽
^pb樹下。天龍鬼神。乃至梵天。悉從來下。即於此
時。名此會名天下處。
^n507如是我聞。　一時。佛住王舍城迦蘭陀竹園。時。
有四十天子來詣尊者大目犍連所。稽首作
禮。退坐一面。　時。尊者大目犍連語諸天子言。
^pb善哉。諸天子。於佛不壞淨成就。法．僧不壞淨
成就。　時。四十天子從座起。整衣服。偏袒右肩。
合掌白尊者大目揵連。我得於佛不壞淨。於
法．僧不壞淨。聖戒成就。故生天上。有一天言。
得於佛不壞淨。有言得法不壞淨。有言得僧
^pb不壞淨。有言聖戒成就。身壞命終。得生天上。
　時。四十天子於尊者大目犍連前。各自記說
得須陀洹果。即沒不現。如四十天子。如是四
百．八百．十千天子亦如是說。
^n508如是我聞。　一時。佛住王舍城迦蘭陀竹園。時。
^pb尊者大目犍連與尊者勒叉那比丘共在耆
闍崛山中。　尊者勒叉那晨朝詣尊者大目犍
連所。語尊者大目犍連。共出耆闍崛山。入王
舍城乞食。時。尊者大目犍連默然而許。即共
出耆闍崛山。入王舍城乞食。行至一處。尊者
^pb大目犍連心有所念。欣然微笑。　尊者勒叉那
見微笑已。即問尊者大目犍連言。若佛及佛
弟子欣然微笑。非無因緣。尊者今日何因何
緣而發微笑。　尊者大目犍連言。所問非時。且
入王舍城乞食。還於世尊前。當問是事。是應
^pb時問。當為汝說。　時。尊者大目揵連與尊者勒
叉那入王舍城乞食而還。洗足。舉衣缽。俱詣
佛所。稽首佛足。退坐一面。尊者勒叉那問尊
者大目揵連。我今晨朝與汝共出耆闍崛山
乞食。汝於一處欣然微笑。我即問汝微笑因
^pb緣。汝答我言所問非時。今復問汝何因何緣
欣然微笑。　尊者大目犍連語尊者勒叉那。我
路中見一眾生。身如樓閣。啼哭號呼。憂悲苦
痛。乘虛而行。我見是已。作是思惟。如是眾生
受如此身。而有如是憂悲大苦。故發微笑。　爾
^pb時。世尊告諸比丘。善哉。善哉。我聲聞中。住實
眼．實智．實義．實法。決定通達。見是眾生。我亦
見此眾生。而不說者。恐人不信。所以者何。如
來所說。有不信者。是愚癡人長夜受苦。　佛告
諸比丘。過去世時。彼大身眾生在此王舍城。
為
^pb屠牛兒。以屠牛因緣故。於百千歲墮地獄中。
從地獄出。有屠牛餘罪。得如是身。常受如是
憂悲惱苦。如是。諸比丘。如尊者大目犍連所
見不異。汝等受持。　佛說此經已。諸比丘聞佛
所說。歡喜奉行。
^pb^n509如是我聞。　一時。佛住王舍城迦蘭陀竹園。爾
時。尊者大目犍連與尊者勒叉那在耆闍崛
山。　尊者勒叉那於晨朝時詣尊者大目犍連
所。語尊者大目犍連。共出耆闍崛山。入王舍
城乞食。尊者大目犍連默然而許。即共出耆
^pb闍崛山。入王舍城乞食。　行至一處。尊者大目
犍連心有所念。欣然微笑。尊者勒叉那見尊
者大目犍連微笑。即問言。尊者。若佛及佛聲
聞弟子欣然微笑。非無因緣。尊者今日何因
何緣而發微笑。　尊者大目犍連言。所問非時。

^pb且乞食。還於世尊前。當問是事。是應時問。　尊
者大目犍連與尊者勒叉那共入城乞食。食
已還。洗足。舉衣缽。俱詣佛所。稽首佛足。退坐
一面。尊者勒叉那問尊者大目犍連。我今晨
朝與汝共入王舍城乞食。汝於一處欣然微
^pb笑。我即問汝何因緣笑。汝答我言所問非時。
我今問汝何因何緣欣然微笑。　尊者大目犍
連語尊者勒叉那。我於路中見一眾生。筋骨
相連。舉身不淨。臭穢可厭。烏．鴟．鵰．鷲．野干．餓
狗隨而擭食。或從脅肋探其內藏而取食之。
^pb極大苦痛。啼哭號呼。我見是已。心即念言。如
是眾生得如是身。而受如是不饒益苦。　爾時。
世尊告諸比丘。善哉。比丘。我聲聞中住實眼．
實智．實義．實法。決定通達。見如是眾生。我亦
見是眾生。而不說者。恐不信故。所以者何。如
^pb來所說。有不信者。是愚癡人長夜當受不饒
益苦。諸比丘。是眾生者。過去世時。於此王舍
城為屠牛弟子。緣屠牛罪故。已百千歲墮地
獄中受無量苦。彼屠牛惡行餘罪緣故。今得
此身。續受如是不饒益苦。諸比丘。如大目揵
^pb連所見。真實不異。汝等受持。　佛說此經已。諸
比丘聞佛所說。歡喜奉行。
^n510如是我聞。　一時。佛住王舍城迦蘭陀竹園。尊
者大目犍連與尊者勒叉那在耆闍崛山中。
　尊者勒叉那於晨朝時詣尊者大目犍連所。
^pb語尊者大目犍連。共出耆闍崛山。入王舍城
乞食。尊者大目犍連默然而許。即共出耆闍
崛山。入王舍城乞食。　行至一處。尊者大目犍
連心有所念。欣然微笑。尊者勒叉那見尊者
大目犍連微笑。即問言。尊者。若佛及佛聲聞
^pb弟子欣然微笑。非無因緣。尊者今日何因何
緣而發微笑。　尊者大目犍連言。所問非時。且
乞食。還於世尊前。當問是事。是應時問。　尊者
大目犍連與尊者勒叉那共入城乞食已。還
洗足。舉衣缽。俱詣佛所。稽首佛足。退坐一面。
^pb尊者勒叉那問尊者大目犍連。我今晨朝共
入王舍城乞食。汝於一處欣然微笑。我即問
汝微笑因緣。汝答我言所問非時。我今問汝
何因何緣欣然微笑。　尊者大目犍連語勒叉
那。我於路中見一大眾生。舉身無皮。純一肉
^pb段。乘空而行。烏．鴟．鵰．鷲．野干．餓狗隨而擭食。
或從脅肋探其內藏而取食之。苦痛切迫。啼
哭號呼。我即思惟。如是眾生得如是身。乃受
如是不饒益苦。　佛告諸比丘。善哉。比丘。我聲
聞中。住實眼．實智．實義．實法。決定通達。見是
^pb眾生。我亦見是眾生。而不說者。恐不信故。所
以者何。如來所說。有不信者。是愚癡人長夜
當受不饒益苦。諸比丘。是眾生者。過去世時。
於此王舍城為屠羊者。緣斯罪故。已百千歲
墮地獄中受無量苦。今得此身。餘罪緣故。續
^pb受斯苦。諸比丘。如大目犍連所見。真實無異。
汝等受持。　佛說此經已。諸比丘聞佛所說。歡
喜奉行。
^n511如是我聞。　一時。佛住王舍城。乃至尊者大目
犍連於路中見一大身眾生。舉體無皮。形如
^pb脯腊。乘虛而行。乃至佛告諸比丘。此眾生者。
過去世時。於此王舍城為屠羊弟子。屠羊罪
故。已百千歲墮地獄中受無量苦。今得此身。
續受斯罪。諸比丘。如大目犍連所見。真實無
異。當受持之。　佛說此經已。諸比丘聞佛所說。

^pb歡喜奉行。
^n512如是我聞。　一時。佛住王舍城。乃至路中見一
大身眾生。舉體無皮。形如肉段。乘虛而行。乃
至佛告諸比丘。此眾生者。過去世時。於此王
舍城自墮其胎。緣斯罪故。墮地獄中已百千
^pb歲。受無量苦。以餘罪故。今得此身。續受斯苦。
諸比丘。如大目犍連所見。真實無異。當受持
之。　佛說此經已。諸比丘聞佛所說。歡喜奉行。
^n513如是我聞。　一時。佛住王舍城。乃至尊者大目
犍連於路中見一大眾生。舉體生毛。毛如大
^pb針。針皆火然。還燒其體。痛徹骨髓。乃至佛告
諸比丘。此眾生者。過去世時。於此王舍城為
調象士。緣斯罪故。已百千歲墮地獄中受無
量苦。地獄餘罪。今得此身。續受斯苦。諸比丘。
如大目犍連所見。真實不異。當受持之。　
^pb佛說此經已。諸比丘聞佛所說。歡喜奉行。如
調象士。如是調馬士．調牛士．好讒人者。及諸
種種苦切人者亦復如是。
^n514如是我聞。　一時。佛住王舍城。乃至尊者大目
犍連於路中見一大身眾生。舉身生毛。毛利
^pb如刀。其毛火然。還割其體。痛徹骨髓。乃至佛
告諸比丘。此眾生者。過去世時。於此王舍城
好樂戰諍。刀劍傷人。已百千歲墮地獄中受
無量苦。地獄餘罪。今得此身。續受斯苦。諸比
丘。如大目犍連所見。真實不異。當受持之。　佛
^pb說此經已。諸比丘聞佛所說。歡喜奉行。
^n515如是我聞。　一時。佛住王舍城。乃至尊者大目
犍連於路中見一大身眾生。遍身生毛。其毛
似箭。皆悉火然。還燒其身。痛徹骨髓。乃至佛
告諸比丘。此眾生者。過去世時。於此王舍城
^pb曾為獵師。射諸禽獸。緣斯罪故。已百千歲墮
地獄中受無量苦。地獄餘罪。今得此身。續受
斯苦。諸比丘。如大目犍連所見。真實不異。當
受持之。　佛說此經已。諸比丘聞佛所說。歡喜
奉行。
^pb^n516如是我聞。　一時。佛住王舍城。乃至我於路中
見一大身眾生。舉體生毛。毛如䂎。毛悉火然。
還燒其身。痛徹骨髓。乃至佛告諸比丘。此眾
生者。過去世時。於此王舍城為屠豬人。䂎群
豬。緣斯罪故。已百千歲墮地獄中受無量苦。
^pb地獄餘罪。今得此身。續受斯苦。諸比丘。如大
目犍連所見。真實不異。當受持之。　佛說此經
已。諸比丘聞佛所說。歡喜奉行。
^n517如是我聞。　一時。佛住王舍城。乃至我於路中
見一大身無頭眾生。兩邊生目。胸前生口。身
^pb常流血。諸蟲唼食。痛徹骨髓。乃至佛告諸比
丘。此眾生者。過去世時。於此王舍城好斷人
頭。緣斯罪故。已百千歲墮地獄中受無量苦。
今得此身。續受斯苦。諸比丘。如大目犍連所
見。真實不異。當受持之。　佛說此經已。諸比丘
^pb聞佛所說。歡喜奉行。如斷人頭。捉頭亦如是。
^n518如是我聞。　一時。佛住王舍城。乃至我於路中
見一眾生。陰卵如瓮。坐則踞上。行則肩擔。乃
至佛告諸比丘。此眾生者。過去世時。於王舍
城作鍛銅師。偽器欺人。緣斯罪故。已地獄中
^pb受無量苦。地獄餘罪。今得此身。續受斯苦。諸
比丘。如大目犍連所見。真實不異。當受持之。
　佛說此經已。諸比丘聞佛所說。歡喜奉行。如
鍛銅師。如是斗秤欺人．村主．市監亦復如
^pb是。
^n519如是我聞。　一時。佛住王舍城。乃至路中見一
眾生。以銅鐵羅網自纏其身。火常熾然。還燒
其體。痛徹骨髓。乘虛而行。佛告諸比丘。此眾
生者。過去世時。於此王舍城為捕魚師。緣斯
^pb罪故。已地獄中受無量苦。地獄餘罪。今受此
身。續受斯苦。諸比丘。如大目犍連所見。真實
不異。當受持之。　佛說此經已。諸比丘聞佛所
說。歡喜奉行。如捕魚師。捕鳥．網兔亦復如是。
^n520如是我聞。　一時。佛住王舍城。乃至路中見一
^pb眾生。頂有鐵磨。盛火熾然。轉磨其頂。乘虛而
行。受無量苦。乃至佛告諸比丘。彼眾生者。過
去世時。於此王舍城為卜占女人。轉式卜占。
欺妄惑人。以求財物。緣斯罪故。已地獄中受
^pb無量苦。地獄餘罪。今得此身。續受斯苦。諸比
丘。如大目犍連所見。真實不異。當受持之。　佛
說此經已。諸比丘聞佛所說。歡喜奉行。
^n521如是我聞。　一時。佛住王舍城。乃至路中見一
眾生。其身獨轉。猶若旋風。乘虛而行。乃至佛
^pb告諸比丘。此眾生者。過去世時。於此王舍城
為卜占師。誤惑多人。以求財物。緣斯罪故。已
地獄中受無量苦。地獄餘罪。今得此身。續受
斯苦。諸比丘。如大目犍連所見。真實不異。當
受持之。　佛說此經已。諸比丘聞佛所說。歡喜
^pb奉行。
^n522如是我聞。　一時。佛住王舍城。乃至路中見一
眾生。傴身藏行。狀如恐怖。舉體被服。悉皆火
然。還燒其身。乘虛而行。佛告諸比丘。此眾生
者。過去世時。於此王舍城好行他婬。緣斯罪
故。已地獄中受無量苦。地獄餘罪。今得此身。

^pb續受斯苦。諸比丘。如大目犍連所見。真實不
異。當受持之。　佛說此經已。諸比丘聞佛所說。
歡喜奉行。
^n523如是我聞。　一時。佛住波羅奈國仙人住處鹿
野苑中。時。尊者大目犍連．尊者勒叉那比丘
^pb晨朝共入波羅奈城乞食。於路中。尊者大目
犍連思惟顧念。欣然微笑。時。尊者勒叉那白
尊者大目犍連言。世尊及世尊弟子欣然微
笑。必有因緣。何緣尊者今日欣然微笑。　尊者
大目犍連語尊者勒叉那。此非時問。且乞食。
^pb還詣世尊前。當問此事。　時。俱入城乞食。還洗
足。舉衣缽。俱詣世尊。稽首禮足。退坐一面。時。
尊者勒叉那問尊者大目犍連。晨朝路中何
因何緣欣然微笑。　尊者大目犍連語尊者勒
叉那。我於路中見一大身眾生。舉體膿壞。臭
穢
^pb不淨。乘虛而行。烏．鴟．鵰．鷲．野干．餓狗隨逐擭
食。啼哭號呼。我念眾生得如是身。受如是苦。
一何痛哉。　佛告諸比丘。我亦見此眾生。而不
說者。恐不信故。所以者何。如來所說。有不信
者。是愚癡人長夜受苦。此眾生者。過去世時。
^pb於此波羅奈城為女人賣色自活。時。有比丘
於迦葉佛所出家。彼女人以不清淨心請彼
比丘。比丘直心受請。不解其意。女人瞋恚。以
不淨水灑比丘身。緣斯罪故。已地獄中受無
量苦。地獄餘罪。今得此身。續受斯苦。諸比丘。
^pb如大目犍連所見。真實不異。當受持之。　佛說
是經已。諸比丘聞佛所說。歡喜奉行。
^n524如是我聞。　一時。佛住波羅奈國仙人住處鹿
野苑中。乃至我於路中見一大身眾生。舉體
火然。乘虛而行。啼哭號呼。受諸苦痛。乃至佛
^pb告諸比丘。此眾生者。過去世時。於此波羅奈
城為自在王第一夫人。與王共宿。起瞋恚心。
以然燈油灑王身上。緣斯罪故。已地獄中受
無量苦。地獄餘罪。今得此身。續受斯苦。諸比
丘。如大目犍連所見。真實不異。當受持之。　佛
^pb說是經已。諸比丘聞佛所說。歡喜奉行。
^n525如是我聞。　一時。佛住波羅奈國仙人住處鹿
野苑中。乃至尊者大目犍連言。我於路中見
一眾生。舉體糞穢。以塗其身。亦食糞穢。乘虛
而行。臭穢苦惱。啼哭號呼。乃至佛告諸比丘。
^pb此眾生者。過去世時。於此波羅奈城為自在
王師婆羅門。以憎嫉心。請迦葉佛聲聞僧。以
糞著飯下。試惱眾僧。緣斯罪故。已地獄中受
無量苦。地獄餘罪。今得此身。續受斯苦。諸比
丘。如大目犍連所見。真實不異。當受持之。　佛
^pb說此經已。諸比丘聞佛所說。歡喜奉行。
^n526如是我聞。　一時。佛住舍衛國祇樹給孤獨園。
乃至尊者大目犍連言。我於路中見一大身
眾生。頭上有大銅鑊。熾然滿中。群銅流灌身
體。乘虛而行。啼哭號呼。乃至佛告諸比丘。此
^pb眾生者。過去世時。於此舍衛國迦葉佛所出
家。為知事比丘。有檀越送油應付諸比丘。時。
有眾多客比丘。知事比丘不時分油待客。比
丘去然後乃分。緣斯罪故。已地獄中受無量
苦。地獄餘罪。今得此身。續受斯苦。諸比丘。如
^pb大目犍連所見。真實不異。　佛說此經已。諸比
丘聞佛所說。歡喜奉行。
^n527如是我聞。　一時。佛住舍衛國祇樹給孤獨園。
乃至尊者大目犍連言。我於路中見一大身
眾生。有熾熱鐵丸從身出入。乘虛而行。苦痛
^pb切迫。啼哭號呼。乃至佛告諸比丘。此眾生者。
過去世時。於此舍衛國迦葉佛法中出家作
沙彌。次守眾僧果園。盜取七果。持奉和上。緣
斯罪故。已地獄中受無量苦。地獄餘罪。今得
此身。續受斯苦。諸比丘。如大目犍連所見。真
^pb實不異。當受持之。　佛說此經已。諸比丘聞佛
所說。歡喜奉行。
^n528如是我聞。　一時。佛住舍衛國。乃至尊者大目
犍連言。我於路中見一大身眾生。其舌廣長。
見有利釿。炎火熾然。以釿其舌。乘虛而行。啼
^pb哭號呼。乃至佛告諸比丘。此眾生者。過去世
時。於此舍衛國迦葉佛法中出家作沙彌。以
斧破石蜜。供養眾僧。著斧刃者。盜取食之。緣
斯罪故。入地獄中受無量苦。地獄餘罪。今得
此身。續受斯苦。諸比丘。如大目犍連所見。真
^pb實不異。當受持之。　佛說此經已。諸比丘聞佛
所說。歡喜奉行。
^n529如是我聞。　一時。佛住舍衛國。乃至尊者大目
犍連言。我於路中見是大身眾生。有雙鐵輪
在兩脅下。熾然旋轉。還燒其身。乘虛而行。啼
^pb哭號呼。乃至佛告諸比丘。此眾生者。過去世
時。於此舍衛國迦葉佛法中出家作沙彌。持
石蜜䴵養眾僧。盜取二䴵於掖下。緣斯罪故。
已地獄中受無量苦。地獄餘罪。今得此身。續
受斯苦。諸比丘。如大目犍連所見。真實不異。
^pb當受持之。　佛說此經已。諸比丘聞佛所說。歡
喜奉行。
^n530如是我聞。　一時。佛住舍衛國。乃至尊者大目
犍連言。我於路中見一大身眾生。以熾然鐵
葉以纏其身。衣被床臥悉皆熱鐵。炎火熾然。

^pb食熱鐵丸。乘虛而行。啼哭號呼。乃至佛告諸
比丘。此眾生者。過去世時。於此舍衛國迦葉
佛法中出家作比丘。為眾僧乞衣食。供僧之
餘。輒自受用。緣斯罪故。已地獄中受無量苦。
地獄餘罪。今得此身。續受斯苦。諸比丘。如大
^pb目犍連所見。真實不異。當受持之。　佛說此經
已。諸比丘聞佛所說。歡喜奉行。如比丘。如是
比丘尼．式叉摩那．沙彌．沙彌尼．優婆塞．優婆
夷。亦復如是。
^n531如是我聞。　一時。佛住舍衛國。乃至尊者大目
^pb犍連言。我於路中見一大身眾生。熾然鐵車
而駕其頸。拔其頸筋。及連四腳筋以勒其頸。
行熱鐵地。乘虛而去。啼哭號呼。乃至佛告諸
比丘。此眾生者。過去世時。於此舍衛國駕乘
牛車以自生活。緣斯罪故。於地獄中受無量
^pb苦。地獄餘罪。今得此身。續受斯苦。諸比丘。如
大目犍連所見。真實不異。當受持之。　佛說此
經已。諸比丘聞佛所說。歡喜奉行。
^n532如是我聞。　一時。佛住舍衛國。乃至尊者大目
犍連言。我於路中見一大身眾生。其舌長廣。
^pb熾然鐵釘以釘其舌。乘虛而行。啼哭號呼。乃
至佛告諸比丘。此眾生者。過去世時。於此舍
衛國迦葉佛法中出家作比丘。為摩摩帝。呵
責諸比丘言。諸長老。汝等可去此處。儉薄不
能相供。各隨意去。求豐樂處。饒衣食所。衣．食．
^pb床臥．應病湯藥。可得不乏。先住比丘悉皆捨
去。客僧聞之亦復不來。緣斯罪故。已地獄中
受無量苦。地獄餘罪。今得此身。續受斯苦。諸
比丘。如大目犍連所見。真實不異。當受持之。
　佛說此經已。諸比丘聞佛所說。歡喜奉行。
^pb^n533如是我聞。　一時。佛住舍衛國。乃至尊者大目
犍連言。我於路中見一大身眾生。比丘之像。
皆著鐵葉以為衣服。舉體火然。亦以鐵缽盛
熱鐵丸而食之。乃至佛告諸比丘。此眾生者。
過去世時。於此舍衛國迦葉佛法中出家作
^pb比丘。作摩摩帝。惡口形名諸比丘。或言此是
惡禿。此惡風法。此惡衣服。以彼惡口故。先住
者去。未來不來。緣斯罪故。已地獄中受無量
苦。地獄餘罪。今得此身。續受斯苦。諸比丘。如
大目犍連所見。真實不異。當受持之。　佛說此
^pb經已。諸比丘聞佛所說。歡喜奉行。
^n534如是我聞。　一時。佛住舍衛國。乃至佛告諸比
丘。此眾生者。過去世時。於此舍衛國迦葉佛
法中出家作比丘。好起諍訟。鬥亂眾僧。作諸
口舌。令不和合。先住比丘厭惡捨去。未來者
^pb不來。緣斯罪故。已地獄中受無量苦。地獄餘
罪。今得此身續受斯苦。諸比丘。如大目揵連
所見。真實不異。當受持之。　佛說此經已。諸比
丘聞佛所說。歡喜奉行。
^n535如是我聞。　一時。佛住舍衛國祇樹給孤獨園。
^pb爾時。尊者阿那律住松林精舍。時。尊者大目
犍連住跋祇聚落失收摩羅山恐怖稠林禽
獸之處。　時。尊者阿那律獨一靜處。禪思思惟。
作是念。有一乘道。淨眾生。離憂．悲．惱苦。得真
如法。所謂四念處。何等為四。身身觀念處。受．
^pb心．法法觀念處。若於四念處遠離者。於賢聖
法遠離。於賢聖法遠離者。於聖道遠離。聖道
遠離者。於甘露法遠離。甘露法遠離者。則不
能脫生．老．病．死．憂．悲．惱苦。若於四念處信樂
者。於聖法信樂。聖法信樂者。於聖道信樂。
^pb聖道信樂者。於甘露法信樂。甘露法信樂者。
得脫生．老．病．死．憂．悲．惱苦。　爾時。尊者大目揵
連知尊者阿那律心之所念。如力士屈伸臂
頃。以神通力於跋祇聚落失收摩羅山恐怖
稠林禽獸之處沒。至舍衛城松林精舍尊者
^pb阿那律前現。語阿那律言。汝獨一靜處。禪思
思惟。作是念。有一乘道。令眾生清淨。離生．老．
病．死．憂．悲．惱苦。得真如法。所謂四念處。何等
為四。身身觀念處。受．心．法法觀念處。若於四
念處不樂者。於賢聖法不樂。聖法不樂者。於
^pb聖道不樂。不樂聖道者。於甘露法亦不樂。不
樂甘露法者。則不能脫生．老．病．死．憂．悲．惱苦。
若於四念處信樂者。樂賢聖法。樂賢聖法者。
樂於聖道。樂聖道者。得甘露法。得甘露法者。
得脫生．老．病．死．憂．悲．惱苦耶。　尊者阿那律語
^pb尊者大目揵連言。如是。如是。尊者。　大目犍連
語尊者阿那律言。云何名為樂四念處。　尊者
大目犍連。若比丘身身觀念處。心緣身正念
住調伏．止息．寂靜。一心增進。如是。受．心．法念
處。正念住調伏．止息．寂靜。一心增進。尊者大
^pb目犍連。是名比丘樂四念處。　時。尊者大目犍
連即如其像三昧正受。從舍衛國松林精舍
門。還至跋祇聚落失收摩羅山恐怖稠林禽
獸之處。
^n536如是我聞。　一時。佛住舍衛國祇樹給孤獨園。
^pb乃至尊者大目犍連問尊者阿那律。云何名
為四念處修習多修習。　尊者阿那律語尊者
大目犍連言。若比丘於內身起厭離想。於內
身起不厭離想．厭離不厭離俱捨想。正念正
知。如內身。如是外身．內外身。內受．外受．內外
^pb受。內心．外心．內外心。內法．外法．內外法。作厭
離想．不厭離想．厭離不厭離俱捨想。住正念
正知。如是。尊者大目犍連。是名四念處修習
多修習。　時。尊者大目犍連即入三昧。從舍衛
國松林精舍入三昧神通力。如力士屈伸臂
^pb頃。還到跋祇聚落失收摩羅山恐怖稠林禽
獸住處。雜阿含經卷第十九
^juan20^pb


雜阿含經卷第二十
　　　　宋天竺三藏求那跋陀羅譯
^n537如是我聞。　一時。佛住舍衛國祇樹給孤獨園。
^pb爾時。尊者大目犍連．尊者阿那律住舍衛國
手成浴池側。　尊者舍利弗詣尊者阿那律所。
共相問訊慰勞已。於一面坐。尊者舍利弗語
尊者阿那律言。奇哉。阿那律。有大德神力。於
何功德修習多修習而能至此。　尊者阿那律
^pb語尊者舍利弗言。於四念處修習多修習。成
此大德神力。何等為四念處。內身身觀念處。
精勤方便。正念正知。調伏世間貪憂。如是外
身．內外身。內受．外受．內外受。內心．外心．內外
心。內法．外法．內外法觀念處。精勤方便。正念
正知。如是調伏世間貪憂。尊者舍利弗。是名
四念處修習多修習。成此大德神力。　尊者舍
^pb利弗。我於四念處善修習故。於小千世界少
作方便。能遍觀察。如明目士夫於樓觀上。觀
下平地種種之物。我少作方便。觀察小千世
界亦復如是。如是我於四念處修習多修習。
成此大德神力。　時。二正士共論議已。各從座
^pb起而去。
^n538如是我聞。　一時。佛住舍衛國祇樹給孤獨園。
尊者舍利弗．尊者大目犍連．尊者阿難．尊者
阿那律住舍衛國。　爾時。尊者大目犍連詣尊
者阿那律所。共相問訊慰勞已。於一面坐。時。
^pb尊者大目犍連問尊者阿那律。於何功德修
習多修習。成此大德神力。　尊者阿那律語尊
者大目犍連。我於四念處修習多修習。成此
大德神力。何等為四。內身身觀繫心住。精勤
方便。正念正知。除世間貪憂。外身．內外身。內
^pb受．外受．內外受。內心．外心．內外心。內法．外法．
內外法。觀繫心住。精進方便。除世間貪憂。是
名四念處修習多修習。成此大德神力。於千
須彌山以少方便悉能觀察。如明目士夫登
高山頂。觀下千多羅樹林。如是我於四念處
^pb修習多修習。成此大德神力。以少方便見千
須彌山。如是。尊者大目犍連。我於四念處修
習多修習。成此大德神力。　時二正士共論議
已。各從座起而去。
^n539如是我聞。　一時。佛住舍衛國祇樹給孤獨園。
^pb尊者舍利弗．尊者大目犍連．尊者阿難．尊者
阿那律住舍衛國手成浴池側。爾時。尊者阿
難往尊者阿那律所。共相問訊慰勞已。於一
面坐。尊者阿難問尊者阿那律。於何功德修
習多修習。成就如是大德大力大神通。　尊者
阿
^pb那律語尊者阿難。我於四念處修習多修習。
成此大德大力。何等為四。內身身觀念處繫
心住。精勤方便。正念正知。除世間貪憂。如是
外身．內外身。內受．外受．內外受。內心．外心．內
外心。內法．外法．內外法觀念處繫心住。精勤
^pb方便。除世間貪憂。如是。尊者阿難。我於此四
念處修習多修習。少方便。以淨天眼過天．人
眼。見諸眾生。死時．生時。好色．惡色。上色．下色。
善趣．惡趣。隨業受生。皆如實見。此諸眾生身
惡行。口．意惡行。誹謗賢聖。邪見因緣。身壞命
^pb終。生地獄中。如是眾生。身善行。口。意善行。不
謗賢聖。正見成就。以是因緣。身壞命終。得生
天上。　譬如明目士夫住四衢道。見諸人民若
來．若去．若坐．若臥。我亦如是。於四念處修習
多修習。成此大德大力神通。見諸眾生。死時．

^pb生時。善趣．惡趣。如是眾生身惡行。口．意惡行。
誹謗賢聖。邪見因緣。生地獄中。如是眾生身
善行。口．意善行。不謗賢聖。正見因緣。身壞命
終。得生天上。如是。尊者阿難。我於四念處修
習多修習。成此大德大力神通。　時。二正士共
^pb論議已。各從座起而去。
^n540如是我聞。　一時。佛住舍衛國祇樹給孤獨園。
爾時。尊者阿那律在舍衛國松林精舍。身遭
病苦。　時。有眾多比丘詣尊者阿那律所。問訊
慰勞已。於一面住。語尊者阿那律言。尊者阿
^pb那律。所患增損可安忍不。病勢漸損不轉增
耶。　尊者阿那律言。我病不安。難可安忍。身諸
苦痛。轉增無損。即說三種譬。如上叉摩經說。
　然我身已遭此苦痛。且當安忍。正念正知。　諸
比丘問尊者阿那律。心住何所而能安忍如
^pb是大苦。正念正知。　尊者阿那律語諸比丘言。
住四念處。我於所起身諸苦痛能自安忍。正
念正知。何等為四念處。謂內身身觀念處。乃
至受．心．法觀念處。是名住於四念處。身諸苦
痛能自安忍。正念正知。　時。諸正士共論議已。
^pb歡喜隨喜。各從座起而去。
^n541如是我聞。　一時。佛住舍衛國祇樹給孤獨園。
時。尊者阿那律在舍衛國松林精舍。病差未
久。　時。有眾多比丘往詣阿那律所。問訊慰勞
已。於一面坐。問尊者阿那律。安隱樂住不。　阿
^pb那律言。安隱樂住。身諸苦痛漸已休息。　諸比
丘問尊者阿那律。住何所住。身諸苦痛得安
隱。　尊者阿那律言。住四念處。身諸苦痛漸得
安隱。何等為四。謂內身身觀念處。乃至法法
觀念處。是名四念處。住此四念處故。身諸
^pb苦痛漸得休息。　時。諸正士共論議已。歡喜隨
喜。各從座起而去。
^n542如是我聞。　一時。佛住舍衛國祇樹給孤獨園。
時。尊者阿那律在舍衛國松林精舍。時。有眾
多比丘詣尊者阿那律所。共相問訊慰勞已。
^pb於一面坐。問尊者阿那律。若比丘在於學地。
上求安隱涅槃住。聖弟子云何修習多修習。
於此法．律得盡諸漏。無漏心解脫．慧解脫。現
法自知作證。我生已盡。梵行已立。所作已作。
自知不受後有。　尊者阿那律語諸比丘言。若
^pb比丘在於學地。上求安隱涅槃心住。聖弟子
云何修習多修習。於此法．律得盡諸漏。無漏
心解脫．慧解脫。現法自知作證。我生已盡。梵
行已立。所作已作。自知不受後有者。當住四
念處。何等為四。謂內身身觀念處。乃至法法
^pb觀念處。如是四念處修習多修習。於此法．律
得盡諸漏。無漏心解脫．慧解脫。現法自知作
證。我生已盡。梵行已立。所作已作。自知不受
後有。　時。諸比丘共聞尊者阿那律所說。歡喜
隨喜。各從座起而去。
^pb^n543如是我聞。　一時。佛住舍衛國祇樹給孤獨園。
時。尊者阿那律在舍衛國松林精舍住。　時。有
眾多比丘詣尊者阿那律所。與尊者阿那律
共相問訊慰勞已。於一面坐。語尊者阿那律
言。若阿羅漢比丘諸漏已盡。所作已作。捨離
^pb重擔。離諸有結。正智心善解脫。亦修四念處
耶。　尊者阿那律語比丘言。若比丘諸漏已盡。
所作已作。捨離重擔。離諸有結。正智心善解
脫。彼亦修四念處也。所以者何。不得者得。不
證者證。為現法樂住故。所以者何。我亦離諸
^pb有漏。得阿羅漢。所作已作。心善解脫。亦修四
念處故。不得者得。不到者到。不證者證。乃至
現法安樂住。　時。諸正士共論議已。歡喜隨喜。
各從座起而去。
^n544如是我聞。　一時。佛住舍衛國祇樹給孤獨園。
^pb時。尊者阿那律在舍衛國松林精舍。時。有眾
多外道出家詣尊者阿那律所。共相問訊慰
勞已。於一面坐。語尊者阿那律。尊者何故於
沙門瞿曇法中出家。　尊者阿那律言。為修習
故。　復問。何所修習。　答言。謂修諸根．修諸力．修
^pb諸覺分．修諸念處。汝欲聞何等修。　復問。根．力．
覺分。我不知其名字。況復問義。然我欲聞念
處。　尊者阿那律言。諦聽。善思。當為汝說。若比
丘內身身觀念處。乃至法法觀念處。　時。眾多
外道出家聞尊者阿那律所說。歡喜隨喜。各
^pb從座起而去。
^n545如是我聞。　一時。佛住舍衛國祇樹給孤獨園。
爾時。尊者阿那律在舍衛國住松林精舍。　時。
尊者阿那律語諸比丘。譬如大樹。生而順下。
隨浚隨輸。若伐其根。樹必當倒。隨所而順下。
^pb如是比丘修四念處。長夜順趣浚輸。向於遠
離。順趣浚輸。向於出要。順趣浚輸。向於涅槃。
　尊者阿那律說此經已。諸比丘聞其所說。歡
喜奉行。
^n546如是我聞。　一時。佛住舍衛國祇樹給孤獨園。
^pb爾時。尊者摩訶迦旃延在跋蘭那聚落烏泥
池側。　時。有執澡灌杖梵志詣摩訶迦旃延所。
共相問訊慰勞已。於一面坐。問摩訶迦旃延
言。何因何緣王．王共諍。婆羅門居士．婆羅門
居士共諍。　摩訶迦旃延答梵志言。貪欲繫著
^pb因緣故。王．王共諍。婆羅門居士．婆羅門居士
共諍。　梵志復問。何因何緣出家．出家而復共
諍。　摩訶迦旃延答言。以見欲繫著故。出家．出
家而復共諍。　梵志復問。摩訶迦旃延。頗有能
離貪欲繫著及離此見欲繫著不。　尊者摩訶
^pb迦旃延答言。梵志。有。我大師如來．應．等正覺．
明行足．善逝．世間解．無上士．調御丈夫．天人
師．佛．世尊能離此貪欲繫著及見欲繫著。　梵
志復問。佛．世尊今在何所。　答言。佛．世尊今在
婆羅耆人中。拘薩羅國舍衛城祇樹給孤獨
^pb園。　爾時。梵志從座起。整衣服。偏袒右肩。右膝
著地。向佛所住處合掌讚歎。南無南無佛．世
尊．如來．應供．等正覺。能離欲貪諸繫著。悉能
遠離貪欲縛及諸見欲。淨根本。　時。持澡灌杖
梵志聞尊者摩訶迦旃延所說。歡喜隨喜。從
座
^pb起去。
^n547如是我聞。　一時。佛住舍衛國祇樹給孤獨園。
尊者摩訶迦旃延在婆羅那烏泥池側。與眾
多比丘集於食堂。為持衣事。　時。有執杖梵志
年耆根熟。詣食堂所。於一面柱杖而住。須臾
^pb默然已。語諸比丘。諸長老。汝等何故見老宿
士不共語問訊。恭敬命坐。　時。尊者摩訶迦旃
延亦在眾中坐。時。尊者摩訶迦旃延語梵志
言。我法有宿老來。皆共語問訊。恭敬禮拜。命
之令坐。　梵志言。我見此眾中無有老於我者。
^pb不恭敬禮拜．命坐。汝云何言。我法見有宿老。
恭敬禮拜。命其令坐。　摩訶迦旃延言。梵志。若
有耆年八十．九十。髮白齒落。成就年少法者。
此非宿士。雖復年少年二十五。色白髮黑。盛
壯美滿。而彼成就耆年法者。為宿士數。梵志
^pb問言。云何名為八十．九十。髮白齒落。而復成
就年少之法。年二十五。膚白髮黑。盛壯美色。
為宿士數。　尊者摩訶迦旃延語梵志言。有五
欲功德。謂眼識色愛．樂．念。耳識聲．鼻識香．舌
識味．身識觸愛．樂．念。於此五欲功德不離貪．
^pb不離欲．不離愛．不離念．不離濁。梵志。若如是
者。雖復八十．九十。髮白齒落。是名成就年少
之法。雖年二十五。膚白髮黑。盛壯美色。於五
欲功德離貪．離欲．離愛．離念．離濁。若如是者。
雖復年少年二十五。膚白髮黑。盛壯美色。成
^pb就老人法。為宿士數。　爾時。梵志語尊者摩訶
迦旃延。如尊者所說義。我自省察。雖老則少。
汝等雖少。成耆年法。世間多事。令便請還。　尊
者摩訶迦旃延言。梵志。汝自知時。　爾時。梵志
聞尊者摩訶迦旃延所說。歡喜隨喜。還其本
^pb處。
^n548如是我聞。　一時。佛住舍衛國祇樹給孤獨園。
尊者摩訶迦旃延在稠林中住。　時。摩偷羅國
王是西方王子。詣尊者摩訶迦旃延所。禮摩
訶迦旃延足。退坐一面。問尊者摩訶迦旃延。
^pb婆羅門自言。我第一。他人卑劣。我白。餘人黑。
婆羅門清淨。非非婆羅門。是婆羅門子從口
生。婆羅門所化。是婆羅門所有。尊者摩訶迦
旃延。此義云何。　尊者摩訶迦旃延語摩偷羅
王言。大王。此是世間言說耳。世間言說言。婆
^pb羅門第一。餘人卑劣。婆羅門白。餘人黑。婆羅
門清淨。非非婆羅門。婆羅門從婆羅門生。生
從口生。婆羅門所化。是婆羅門所有。大王當
知。業真實者。是依業者。　王語尊者摩訶迦旃
延。此則略說。我所不解。願重分別。　尊者摩
^pb訶迦旃延言。今當問汝。隨問答我。即問言。大
王。汝為婆羅門王。於自國土。諸婆羅門．剎利．
居士．長者。此四種人悉皆召來。以財以力使
其侍衛。先起後臥。及諸使令。悉如意不。　答言。
如意。　復問。大王。剎利為王．居士為王．長者為
^pb王。於自國土所有四姓悉皆召來。以財以力
令其侍衛。先起後臥。及諸使令。皆如意不。　答
言。如意。　復問。大王。如是四姓悉皆平等。有何
差別。當知。大王。四種姓者。皆悉平等。無有勝
如差別之異。　摩偷羅王白尊者摩訶迦旃延。
^pb實爾。尊者。四姓皆等。無有種種勝如差別。　是
故。大王。當知四姓。世間言說為差別耳。乃至
依業。真實無差別也。復次。大王。此國土中有
婆羅門。有偷盜者。當如之何。　王白尊者摩訶
迦旃延。婆羅門中有偷盜者。或鞭．或縛。或驅
出
^pb國。或罰其金。或截手足耳鼻。罪重則殺。及其
盜者。然婆羅門。則名為賊。　復問。大王。若剎利．
居士．長者中有偷盜者。當復如何。　王白尊者
摩訶迦旃延。亦鞭．亦縛。亦驅出國。亦罰其金。
亦復斷截手足耳鼻。罪重則殺。如是。大王。豈
^pb非四姓悉平等耶。為有種種差別異不。　王白
尊者摩訶迦旃延。如是義者。實無種種勝如
差別。　尊者摩訶迦旃延復語王言。當知。大王。
四種姓者。世間言說言。婆羅門第一。餘悉卑
劣。婆羅門白。餘人悉黑。婆羅門清淨。非非婆
^pb羅門。當依業真實．業依耶。　復問。大王。婆羅門
殺生．偷盜．邪婬．妄言．惡口．兩舌．綺語．貪．恚．邪
見。作十不善業跡已。為生惡趣耶。善趣耶。於
阿羅呵所為何所聞。　王白尊者摩訶迦旃延。

^pb婆羅門作十不善業跡。當墮惡趣。阿羅呵所。
作如是聞。剎利．居士．長者亦如是說。　復問。大
王。若婆羅門行十善業跡。離殺生。乃至正見。
當生何所。為善趣耶。為惡趣耶。於阿羅呵所。
為何所聞。　王白尊者摩訶迦旃延。若婆羅門
^pb行十善業跡者。當生善趣。阿羅呵所。作如是．
聞如是。剎利．居士．長者亦如是說。　復問。云何。
大王。如是四姓。為平等不。為有種種勝如差
別。王白尊者摩訶迦旃延。如是義者。則為平
等。無有種種勝如差別。　是故。大王當知。四姓
^pb悉平等耳。無有種種勝如差別。世間言說故
有。婆羅門第一。婆羅門白。餘者悉黑。婆羅門
清淨。非非婆羅門。婆羅門生。生從口生。婆羅
門作。婆羅門化。婆羅門所有。當知業真實．業
依。　王白尊者摩訶迦旃延。實如所說。皆是
^pb世間言說。故有。婆羅門勝。餘者卑劣。婆羅門
白。餘者悉黑。婆羅門清淨。非非婆羅門。婆羅
門生。生從口生。婆羅門化。婆羅門所有。皆是
業真實．依於業。　爾時。摩偷羅王聞尊者摩訶
迦旃延所說。歡喜隨喜。作禮而去。
^pb^n549如是我聞。　一時。佛住舍衛國祇樹給孤獨園。
爾時。尊者摩訶迦旃延住阿槃提國拘羅羅
咤舍。尊者摩訶迦旃延晨朝著衣持缽。入拘
羅羅咤舍。次第乞食。至迦梨迦優婆夷舍。　時。
優婆夷見尊者摩訶迦旃延。即敷床坐。請令
^pb就坐。前禮尊者摩訶迦旃延足。退住一面。白
尊者摩訶迦旃延。如世尊所說。答僧耆多童
女所問。如世尊說。僧耆多童女所問偈。
實義存於心　寂滅而不亂　降伏諸勇猛
可愛端正色　一心獨靜思　服食妙禪樂
　
^pb是則為遠離　　世間之伴黨
世間諸伴黨　無習近我者
尊者摩訶迦旃延。世尊此偈。其義云何。　尊者
摩訶迦旃延語優婆夷言。姊妹。有一沙門婆
羅門言。地一切入處正受。此則無上。為求此
^pb果。姊妹。若沙門婆羅門於地一切入處正受。
清淨鮮白者。則見其本。見患．見滅．見滅道跡。
以見本．見患．見滅．見滅道跡故。得真實義存
於心。寂滅而不亂。姊妹。如是水一切入處．火
一切入處．風一切入處．青一切入處．黃一切
^pb入處．赤一切入處．白一切入處．空一切入處．
識一切入處為無上者。為求此果。　姊妹。若有
沙門婆羅門。乃至於識處一切入處正受。清
淨鮮白者。見本．見患．見滅．見滅道跡。以見本．
見患．見滅．見滅道跡故。是則實義存於心。寂
^pb滅而不亂。善見．善入。是故世尊答僧耆多童
女所問偈。
實義存於心　寂滅而不亂　降伏諸勇猛
可愛端正色　一心獨靜思　服食妙禪樂
是則為遠離　世間之伴黨　世間諸伴黨
^pb無習近我者
如是。姊妹。我解世尊以如是義故。說如是偈。
　優婆夷言。善哉。尊者說真實義。唯願尊者受
我請食。　時。尊者摩訶迦旃延默然受請。　時。迦
梨迦優婆夷知尊者摩訶迦旃延受請已。即
^pb辦種種淨美飲食。恭敬尊重。自手奉食。　時。優
婆夷知尊者摩訶迦旃延食已。洗缽．澡嗽訖。
敷一卑坐。於尊者摩訶迦旃延前恭敬聽法。
　尊者摩訶迦旃延為迦梨迦優婆夷種種說
法。示教照喜。示教照喜已。從座起而去。
^pb^n550如是我聞。　一時。佛住舍衛國祇樹給孤獨園。
爾時。尊者摩訶迦旃延在舍衛國祇樹給孤
獨園。　尊者摩訶迦旃延語諸比丘。佛．世尊．如
來．應．等正覺所知所見。說於法出苦處昇於
勝處。說一乘道淨諸眾生。離諸惱苦。憂悲悉
^pb滅。得真如法。何等為六。謂聖弟子念如來．應．
等正覺所行法淨。如來．應．等正覺．明行足．善
逝．世間解．無上士．調御丈夫．天人師．佛．世尊。
聖弟子念如來．應所行法故。離貪欲覺．離瞋
恚覺．離害覺。如是。聖弟子出染著心。何等為
^pb染著心。謂五欲功德。於此五欲功德離貪．恚．
癡。安住正念正智。乘於直道。修習念佛。正向
涅槃。是名如來．應．等正覺所知所見。說第一
出苦處昇於勝處。一乘道淨於眾生。離苦惱。
滅憂悲。得如實法。　復次。聖弟子念於正法。念
於
^pb世尊現法．律。離諸熱惱。非時通達。即於現法
緣自覺悟。爾時。聖弟子念此正法時。不起欲
覺．瞋恚．害覺。如是。聖弟子出染著心。何等為
染著心。謂五欲功德。於此五欲功德離貪．恚．
癡。安住正念正知。乘於直道。修習念法。正向
^pb涅槃。是名如來．應．等正覺所知所見。說第二
出苦處昇於勝處。一乘道淨於眾生。離苦惱。
滅憂悲。得如實法。　復次。聖弟子念於僧法。善
向．正向．直向．等向。修隨順行。謂向須陀洹．得
須陀洹果。向斯陀含．得斯陀含。向阿那含．得
^pb阿那含。向阿羅漢．得阿羅漢。如是四雙八士。
是名世尊弟子僧戒具足．定具足．慧具足．解
脫具足．解脫知見具足。供養．恭敬．禮拜處。世
間無上福田。聖弟子如是念僧時。爾時聖弟
子不起欲覺．瞋恚．害覺。如是。聖弟子出染著
^pb心。何等為染著心。謂五欲功德。於此五欲功
德離貪．恚．癡。安住正念正知。乘於直道。修習
念僧。正向涅槃。是名如來．應．等正覺所知所
見。說第三出苦處昇於勝處。一乘道淨於眾
生。離苦惱。滅憂悲。得如實法。　復次。聖弟子念
^pb於戒德。念不缺戒．不斷戒．純厚戒．不離戒．非
盜取戒．善究竟戒．可讚歎戒．梵行不憎惡戒。
若聖弟子念此戒時。自念身中所成就戒。當
於爾時不起欲覺．瞋恚．害覺。如是。聖弟子出
染著心。何等為染著心。謂五欲功德。於此五
^pb欲功德離貪．恚．癡。安住正念正知。乘於直道。
修戒念。正向涅槃。是名如來．應．等正覺所知
所見。說第四出苦處昇於勝處。一乘道淨於
眾生。離苦惱。滅憂悲。得如實法。　復次。聖弟子
自念施法。心自欣慶。我今離慳貪垢．離在居
家。解
^pb脫心施．常施．捨施．樂施．具足施．平等施。若聖
弟子念於自所施法時。不起欲覺．瞋恚．害覺。
如是。聖弟子出染著心。於何染著。謂五欲功
德。於此五欲功德離貪．恚．癡。安住正念正知。
乘於直道。修施念。正向涅槃。是名如來．應．等
^pb正覺所知所見。說第五出苦處昇於勝處。一
乘道淨於眾生。離苦惱。滅憂悲。得如實法。　復
次。聖弟子念於天德。念四王天．三十三天。炎
摩天．兜率陀天．化樂天．他化自在天。清淨信
心。於此命終。生彼諸天。我亦如是。信．戒．施．聞．
^pb慧。於此命終。生彼天中。如是。聖弟子念天功
德時。不起欲覺．瞋恚．害覺。如是。聖弟子出染
著心。於何染著。謂五欲功德。於此五欲功德
離貪．恚．癡。安住正念正知。乘於直道。修天念。
正向涅槃。是名如來．應．等正覺所知所見。說
^pb第六出苦處昇於勝處。一乘道淨於眾生。離
苦惱。滅憂悲。得如實法。　尊者摩訶迦旃延說
此經已。諸比丘聞其所說。歡喜奉行。
^n551如是我聞。　一時。佛住舍衛國祇樹給孤獨園。
爾時。尊者摩訶迦旃延住釋氏訶梨聚落精
^pb舍。　時。訶梨聚落長者詣尊者摩訶迦旃延所。
稽首禮足。退坐一面。白尊者摩訶迦旃延。如
世尊義品答摩揵提所問偈。
斷一切諸流　亦塞其流源　聚落相習近
牟尼不稱歎　虛空於五欲　永以不還滿
^pb世間諍言訟　畢竟不復為
尊者摩訶迦旃延。此偈有何義。　尊者摩訶迦
旃延答長者言。眼流者。眼識起貪。依眼界貪
欲流出。故名為流。耳．鼻．舌．身．意流者。謂意識
起貪。依意界貪識流出。故名為流。　長者復問
^pb尊者摩訶迦旃延。云何名為不流。　尊者迦旃
延語長者言。謂眼識．眼識所識色依生愛喜。
彼若盡．無欲．滅．息．沒。是名不流。耳．鼻．舌．身．意．
意識．意識所識法依生貪欲。彼若盡．無欲．滅．
息．沒。是名不流。　復問。云何。　尊者摩訶迦旃延
^pb答言。謂緣眼及色。生眼識。三事和合生觸。緣
觸生受。樂受．苦受．不苦不樂受。依此染著流。
耳．鼻．舌．身．意．意識．意識法。三事和合生觸。緣
觸生受。樂受．苦受．不苦不樂受。依此受生愛
喜流。是名流源。云何亦塞其流源。謂眼界取
^pb心法境界繫著使。彼若盡．無欲．滅．息．沒。是名
塞流源。耳．鼻．舌．身．意取心法境界繫著使。彼
若盡．無欲．滅．息．沒。是名亦塞其流源。　復問。云
何名習近相讚歎。　尊者摩訶迦旃延答言。在
家．出家共相習近。同喜．同憂．同樂．同苦。凡所
為
^pb作。悉皆共同。是名習近相讚歎。　復問。云何不
讚歎。　在家．出家不相習近。不同喜．不同憂．不
同苦．不同樂。凡所為作。悉不相悅可。是名不
相讚歎。　云何不空欲。　謂五欲功德。眼識色愛
樂念長養。愛欲深染著。耳聲．鼻香．舌味．身觸
^pb愛樂念長養。愛欲深染著。於此五欲不離貪．
不離愛．不離念．不離渴。是名不空欲。　云何名
空欲。　謂於此五欲功德離貪．離欲．離愛．離念．
離渴。是名空欲。說我繫著使。是名心法還復
滿。彼阿羅漢比丘諸漏已盡。斷其根本。如截
^pb多羅樹頭。於未來世更不復生。云何當復與
他諍訟。是故世尊說義品答摩犍提所問偈。
若斷一切流　亦塞其流源　聚落相習近
牟尼不稱歎　虛空於諸欲　永已不還滿
不復與世間　共言語諍訟
^pb是名如來所說偈義分別也。　爾時。訶梨聚落
長者聞尊者摩訶迦旃延所說。歡喜隨喜。作
禮而去。
^n552如是我聞。　一時。佛住舍衛國祇樹給孤獨園。
爾時。尊者摩訶迦旃延住釋氏訶梨聚落精
^pb舍。　時。訶梨聚落主長者詣尊者摩訶迦旃延
所。稽首禮足。退坐一面。白尊者摩訶迦旃延。
如世尊於界隔山天帝釋石窟說言。憍尸迦。
若沙門．婆羅門無上愛盡解脫。心正善解脫。
究竟邊際。究竟無垢。究竟梵行。畢竟清淨。云
^pb何於此法．律究竟邊際。究竟無垢。究竟梵行。
畢竟清淨。　尊者摩訶迦旃延語長者言。謂眼．
眼識．眼識所識色相依生喜。彼若盡．無欲．滅．
息．沒。於此法．律究竟邊際。究竟無垢。究竟梵
行。畢竟清淨。耳．鼻．舌．身．意．意識．意識所識法
^pb相依生喜。彼若盡．滅．息．沒。比丘於此法．律究
竟無垢。究竟梵行。畢竟清淨。　時。訶梨聚落主
長者聞尊者摩訶迦旃延所說。歡喜隨喜。作
禮而去。
^n553如是我聞。　一時。佛住舍衛國祇樹給孤獨園。
^pb爾時。尊者摩訶迦旃延在釋氏訶梨聚落。　聚
落主長者詣尊者摩訶迦旃延所。稽首禮足。
退坐一面。問尊者摩訶迦旃延。如世尊界隔
山石窟中為天帝釋說言。憍尸迦。若沙門．婆
羅門無上愛盡解脫。心善解脫。邊際究竟。究
^pb竟無垢。究竟梵行。畢竟清淨。云何於此法．律
究竟邊際。究竟無垢。究竟梵行。畢竟清淨。　尊
者迦旃延語長者言。若比丘眼界取。心法境
界繫著使。彼若盡．無欲．息．沒。於此法．律究竟
邊際。究竟無垢。究竟梵行。究竟清淨。耳．
^pb鼻．舌．身．意．意界取。心法境界繫著使。若盡．離．
滅．息．沒。於此法．律究竟邊際。究竟無垢。究竟
梵行。畢竟清淨。　時。訶梨聚落主長者聞尊者
摩訶迦旃延所說。歡喜隨喜。作禮而去。
^n554如是我聞。　一時。佛住舍衛國祇樹給孤獨園。
^pb爾時。尊者摩訶迦旃延住釋氏訶梨聚落。　時。
訶梨聚落主長者身遭病苦。尊者摩訶迦旃
延聞訶梨聚落主長者身遭病苦。聞已。晨朝
著衣持缽。入訶梨聚落乞食。次第入訶梨聚
落主長者舍。訶梨聚落主長者遙見尊者摩
^pb訶迦旃延。從座欲起。　尊者摩訶迦旃延見長
者欲起。即告之言。長者莫起。幸有餘座。我自
可坐於餘座。語長者言。云何。長者。病可忍不。
身諸苦痛漸差愈不。得無增耶。　長者答言。尊
者。我病難忍。身諸苦痛轉增無損。　即說三種
^pb譬。如前叉摩比丘經說。　尊者摩訶迦旃延語
長者言。是故。汝當修佛不壞淨．法不壞淨．僧
不壞淨．聖戒成就。當如是學。　長者答言。如佛
所說四不壞淨。我悉成就。我今成就佛不壞
淨．法不壞淨．僧不壞淨．聖戒成就。　尊者摩訶
^pb迦旃延語長者言。汝當依此四不壞淨修習
六念。長者。當念佛功德。此如來．應．等正覺．明
行足．善逝．世間解．無上士．調御丈夫．天人師．
佛．世尊。念法功德。於世尊正法．律現法離諸
熱惱。非時通達。緣自覺悟。念僧功德。善向．正
^pb向．直向．等向。修隨順行。謂向須陀洹．得須陀
洹。向斯陀含．得斯陀含。向阿那含．得阿那含。
向阿羅漢．得阿羅漢。如是四雙八士。是名世
尊弟子僧。具足戒．定．慧．解脫．解脫知見。供養．
恭敬．尊重之處。堪為世間無上福田。念戒功
^pb德。自持正戒。不毀不缺。不斷不壞。非盜取戒．
究竟戒．可讚歎戒．梵行戒．不憎惡戒。念施功
德。自念布施。心自欣慶。捨除慳貪。雖在居家。
解脫心施．常施．樂施．具足施．平等施。念天功
德。念四王天．三十三天．炎摩天．兜率陀天．化
^pb樂天．他化自在天。清淨信戒。於此命終。生彼
天中。我亦如是清淨信．戒．施．聞．慧。生彼天中。
長者。如是覺依四不壞淨。增六念處。　長者白
尊者摩訶迦旃延。世尊說依四不壞淨。增六
念處。我悉成就。我當修習念佛功德。念法．念
^pb僧．念戒．念施．念天。　尊者摩訶迦旃延語長者
言。善哉。長者。能自記說。得阿那含。　是時。長者
白尊者摩訶迦旃延。願於此食。　尊者摩訶迦
旃延默然受請。　訶梨聚落主長者知尊者摩
訶迦旃延受請已。具種種淨美食。自手供養。

^pb飯食訖。澡缽．洗嗽畢。為長者種種說法。示教
照喜。示教照喜已。從座起去。
^n555如是我聞。　一時。佛住舍衛國祇樹給孤獨園。
爾時。尊者摩訶迦旃延於釋氏訶梨聚落住。
　時。有八城長者名曰陀施。身遭病苦。尊者摩
^pb訶迦旃延聞陀施長者身遭苦患。晨朝著衣
持缽。入八城乞食。次到陀施長者舍。如訶梨
長者經廣說。
^n556如是我聞。　一時。佛住娑祇城安禪林中。爾時
眾多比丘尼詣佛所。稽首禮足。退住一面。　爾
^pb時。世尊為眾多比丘尼種種說法。示教照喜。
示教照喜已。默然住。　時。諸比丘尼白佛言。世
尊。若無相心三昧。不勇．不沒。解脫已住。住已
解脫。此無相心三昧。世尊說是何果．何功德。
　佛告諸比丘尼。若無相心三昧。不勇．不沒。解
^pb脫已住。住已解脫。此無相心三昧智果．智功
德。　時。諸比丘尼聞世尊所說。歡喜隨喜。作禮
而去。時。眾多比丘尼往詣尊者阿難所。稽首
禮足。退坐一面。白尊者阿難。若無相心三昧。
不勇．不沒。解脫已住。住已解脫。此三昧說。是
^pb何果．何功德。　尊者阿難語諸比丘尼。姊妹。若
無相心三昧。不勇．不沒．解脫已住。住已解脫。
世尊說是智果．智功德。　諸比丘尼言。奇哉。尊
者阿難。大師及弟子同句．同味．同義。所謂第
一句義。今諸比丘尼詣世尊所。以如是句．如
^pb是味．如是義問世尊。世尊亦已如是句．如是
味．如是義為我等說。如尊者阿難所說不異。
是故奇特。大師及弟子同句．同味．同義。　時。諸
比丘尼聞尊者阿難所說。歡喜隨喜。作禮而
去。
^pb^n557如是我聞。　一時。佛住拘睒彌國瞿師羅園。爾
時。尊者阿難亦在彼住。　時。有闍知羅比丘尼
詣尊者阿難所。稽首禮足。退坐一面。問尊者
阿難。若無相心三昧。不勇．不沒。解脫已住。住
已解脫。尊者阿難。世尊說此何果．何功德。　尊
^pb者阿難語闍知羅比丘尼。若無相心三昧。不
勇．不沒。解脫已住。住已解脫。世尊說是智果．
智功德。　闍知羅比丘尼言。奇哉。尊者阿難。大
師及弟子同句．同味．同義。尊者阿難。昔於一
時。佛在娑祇城安禪林中。時。有眾多比丘尼
^pb往詣佛所。問如此義。爾時。世尊以如是句．如
是味．如是義為諸比丘尼說。是故當知奇特。
大師弟子所說同句．同味．同義。所謂第一句
義。　時。闍知羅比丘尼聞尊者阿難所說。歡喜
隨喜。作禮而去。
^pb如闍知羅比丘尼。迦羅跋比丘尼亦爾。
^n558如是我聞。　一時。佛住俱睒彌國瞿師羅園。爾
時。尊者阿難亦住俱睒彌國瞿師羅園。　時。有
異比丘得無相心三昧。作是念。我若詣尊者
阿難所。問尊者阿難。若比丘得無相心三昧。
^pb不勇．不沒。解脫已住。住已解脫。此無相心三
昧何果。世尊說此何功德。尊者阿難若問我
言。比丘。汝得此無相心三昧耶。我未曾有。實
問異答。我當隨逐尊者阿難。脫有餘人問此
義者。因而得聞。　彼比丘即隨尊者阿難。經六
^pb年中。無有餘人問此義者。即自問尊者阿難。
若比丘問無相心三昧。不勇．不沒。解脫已住。
住已解脫。世尊說此是何果．何功德。　尊者阿
難問彼比丘言。比丘。汝得此三昧。彼比丘默
然住。尊者阿難語彼比丘言。若比丘得無相
^juan21^pb
^pb心三昧。不勇．不沒。解脫已住。住已解脫。世尊
說此是智果．智功德。　尊者阿難說此法時。異
比丘聞其所說。歡喜奉行。雜阿含經卷第二
十
雜阿含經卷第二十一
^pb　　　　宋天竺三藏求那跋陀羅譯
^n559如是我聞。　一時。佛住波羅利弗妒路國。尊者
阿難及尊者迦摩亦在波羅利弗妒路雞林
精舍。　時。尊者迦摩詣尊者阿難所。共相問訊
慰勞已。於一面坐。語尊者阿難。奇哉。尊者阿
^pb難。有眼有色．有耳有聲．有鼻有香．有舌有味．
有身有觸．有意有法。而有比丘有是等法。能
不覺知。云何。尊者阿難。彼比丘為有想不覺
知。為無想故不覺知。　尊者阿難語迦摩比丘
言。有想者亦不覺知。況復無想。　復問尊者阿
難。何等為有想於有而不覺知。　尊者阿難語
迦摩比丘言。若比丘離欲．惡不善法。有覺有
觀。離生喜樂。初禪具足住。如是有想比丘有
法而不覺知。如是第二．第三．第四禪。空入處．

^pb識入處．無所有入處具足住。如是有想比丘
有法而不覺知。云何無想有法而不覺知。如
是比丘一切想不憶念。無想心三昧身作證
具足住。是名比丘無想於有法而不覺知。　尊
者迦摩比丘復問尊者阿難。若比丘無想心
^pb三昧。不涌不沒。解脫已住。住已解脫。世尊說
此是何果．何功德。　尊者阿難語迦摩比丘言。
若比丘無想心三昧。不涌不沒。解脫已住。住
已解脫。世尊說此是智果．智功德。　時。二正士
共論議已。歡喜隨喜。各從坐起去。
^pb^n560如是我聞。　一時。佛住俱睒彌國瞿師羅園。爾
時。尊者阿難亦在彼住。　時。尊者阿難告諸比
丘。若比丘。比丘尼於我前自記說。我當善哉
慰勞問訊。或求以四道。何等為四。若比丘．比
丘尼坐作如是住心。善住心．局住心。調伏心
^pb止觀。一心等受分別。於法量度。修習多修習
已。得斷諸使。若有比丘．比丘尼於我前自記
說。我則如是善哉慰喻。或求是。名說初道。　復
次。比丘．比丘尼正坐思惟。於法選擇。思量住
心。善住．局住。調伏止觀。一心等受。如是正向
^pb多住。得離諸使。若有比丘．比丘尼於我前自
記說。我當如是善哉慰喻。或求是。名第二說
道。　復次。比丘．比丘尼為掉亂所持。以調伏心
坐．正坐。住心．善住心．局住心。調伏止觀。一心
等受化。如是正向多住已。則斷諸使。若有比
^pb丘．比丘尼於我前自記說。我則如是善哉慰
喻。或求是。名第三說道。　復次。比丘．比丘尼止
觀和合俱行。作如是正向多住。則斷諸使。若
比丘．比丘尼於我前自記說者。我則如是善
哉慰喻教誡。或求是。名第四說道。　時。諸比丘
^pb聞尊者阿難所說。歡喜奉行。
^n561如是我聞。　一時。佛住俱睒彌國瞿師羅園。尊
者阿難亦在彼住。　時。有異婆羅門詣尊者阿
難所。共相問訊慰勞已。於一面坐。問尊者阿
難。何故於沙門瞿曇所修梵行。　尊者阿難語
^pb婆羅門。為斷故。　復問。尊者何所斷。　答言。斷愛。
　復問。尊者阿難。何所依而得斷愛。　答言。婆羅
門。依於欲而斷愛。　復問。尊者阿難。豈非無邊
際。　答言。婆羅門。非無邊際。如是有邊際。非無
邊際。　復問。尊者阿難。云何有邊際。非無邊際。
^pb　答言。婆羅門。我今問汝。隨意答我。婆羅門。於
意云何。汝先有欲來詣精舍不。　婆羅門答言。
如是。阿難。　如是。婆羅門。來至精舍已。彼欲息
不。　答言。如是。尊者阿難。彼精進．方便．籌量。來
詣精舍。　復問。至精舍已。彼精進．方便．籌量息
^pb不。　答言。如是。尊者阿難。　復語婆羅門。如是。婆
羅門。如來．應．等正覺所知所見。說四如意足。
以一乘道淨眾生．滅苦惱．斷憂悲。何等為四。
欲定斷行成就如意足。精進定．心定．思惟定
斷行成就如意足。如是。聖弟子修欲定斷行
^pb成就如意足。依離．依無欲．依出要．依滅．向於
捨。乃至斷愛。愛斷已。彼欲亦息。修精進定．心
定．思惟定斷行成就。依離．依無欲．依出要．依
滅．向於捨。乃至愛盡。愛盡已。思惟則息。婆羅
門。於意云何。此非邊際耶。　婆羅門言。尊者阿
^pb難。此是邊際。非不邊際。　爾時。婆羅門聞尊者
阿難所說。歡喜隨喜。從座起去。
^n562如是我聞。　一時。佛住拘睒彌國瞿師羅園。尊
者阿難亦在彼住。　爾時。瞿師羅長者詣尊者
阿難所。稽首禮足。退坐一面。白尊者阿難。云
^pb何名為世間說法者。云何名世間善向。云何
名世間善到。　尊者阿難語瞿師羅長者。我今
問汝。隨意答我。長者。於意云何。若有說法。調
伏貪欲．調伏瞋恚．調伏愚癡。得名世間說法
者不。　長者答言。尊者阿難。若有說法。能調伏
^pb貪欲．瞋恚．愚癡。是則名為世間說法。　復問。長
者。於意云何。若世間向調伏貪欲．調伏瞋恚．
調伏愚癡。是名世間善向。若世間已調伏貪
欲．瞋恚．愚癡。是名善到耶。為非耶。　長者答言。
尊者阿難。若調伏貪欲。已斷無餘。瞋恚．愚癡
^pb已斷無餘。是名善到。　尊者阿難答言。長者。我
試問汝。汝便真實答我。其義如此。當受持之。
　瞿師羅長者聞尊者阿難所說。歡喜隨喜。作
禮而去。
^n563如是我聞。　一時。佛住毘舍離獼猴池側重閣
^pb講堂。尊者阿難亦在彼住。　爾時。無畏離車。是
尼犍弟子．聰明童子離車。是阿耆毘弟子。俱
往尊者阿難所。共相問訊慰勞已。於一面坐。
時。無畏離車語尊者阿難。我師尼犍子滅熾
然法。清淨超出。為諸弟子說如是道。宿命之
^pb業。行苦行故。悉能吐之。身業不作。斷截橋梁。
於未來世無復諸漏。諸業永盡。業永盡故。眾
苦永盡。苦永盡故。究竟苦邊。尊者阿難。此義
云何。　尊者阿難語離車言。如來．應．等正覺所
知所見。說三種離熾然清淨超出道。以一乘
^pb道淨眾生．離憂悲．越苦惱。得真如法。何等為
三。如是。聖弟子住於淨戒。受波羅提木叉。威
儀具足。信於諸罪過。生怖畏想。受持如是具
足淨戒。宿業漸吐。得現法。離熾然。不待時節。
能得正法。通達現見觀察。智慧自覺。離車長
者。
^pb是名如來．應．等正覺說所知所見說離熾然。
清淨超出。以一乘道淨眾生．滅苦惱．越憂悲。
得真如法。復次。離車。如是淨戒具足。離欲．惡
不善法。乃至第四禪具足住。是名如來．應．等
正覺說離熾然。乃至得如實法。復有三昧正
^pb受。於此苦聖諦如實知。此苦集聖諦．苦滅聖
諦．苦滅道跡聖諦如實知。具足如是智慧心。
業更不造。宿業漸已斷。得現正法。離諸熾然。
不待時節。通達現見。生自覺智。離車。是名如
來．應．等正覺所知所見說第三離熾然。清淨
^pb超出。以一乘道淨眾生．離苦惱．滅憂悲。得如
實法。　爾時。尼犍弟子離車無畏默然住。　爾時。
阿耆毘弟子離車聰慧重語離車無畏言。怪
哉。無畏。何默然住。於如來．應．等正覺所說．所
知．所見．善說法。聞不隨喜耶。　離車無畏答言。

^pb我思惟其義。故默然住耳。誰聞世尊沙門瞿
曇所說法不隨喜者。若有聞沙門瞿曇說法
而不隨喜者。此則愚夫。長夜當受非義不饒
益苦。　時。尼犍弟子離車無畏．阿耆毘弟子聰
慧重聞佛所說法。尊者阿難陀所說。歡喜隨
^pb喜。從座起去。
^n564如是我聞。　一時。佛住舍衛國祇樹給孤獨園。
尊者阿難亦在彼住。　時。有異比丘尼於尊者
阿難所。起染著心。遣使白尊者阿難。我身遇
病苦。唯願尊者哀愍見看。　尊者阿難晨朝著
^pb衣持缽。往彼比丘尼所。　彼比丘尼遙見尊者
阿難來。露身體臥床上。尊者阿難遙見彼比
丘尼身。即自攝𣫍根。迴身背住。彼比丘尼見
尊者阿難攝𣫍根。迴身背住。即自慚愧。起著
衣服。敷坐具。出迎尊者阿難。請令就
^pb座。稽首禮足。退住一面。　時。尊者阿難為說法
言。姊妹。如此身者。穢食長養．憍慢長養．愛所
長養．婬欲長養。姊妹。依穢食者。當斷穢食。依
於慢者。當斷憍慢。依於愛者。當斷愛欲。姊妹。
云何名依於穢食。當斷穢食。謂聖弟子於食
^pb計數思惟而食。無著樂想．無憍慢想．無摩拭
想．無莊嚴想。為持身故．為養活故．治飢渴病
故．攝受梵行故。宿諸受令滅。新諸受不生。崇
習長養。若力．若樂．若觸。當如是住。譬如商客
以酥油膏以膏其車。無染著想．無憍慢想．無
^pb摩拭想．無莊嚴想。為運載故。如病瘡者塗以
酥油。無著樂想．無憍慢想．無摩拭想．無莊嚴
想。為瘡愈故。如是。聖弟子計數而食。無染著
想．無憍慢想．無摩拭想．無莊嚴想。為養活故．
治飢渴故．攝受梵行故。宿諸受離。新諸受不
^pb起。若力．若樂．若無罪觸安隱住。姊妹。是名依
食斷食。依慢斷慢者。云何依慢斷慢。謂弟子
聞某尊者．某尊者弟子盡諸有漏。無漏心解
脫．慧解脫。現法自知作證。我生已盡。梵行已
立。所作已作。自知不受後有。聞已。作是念。彼
^pb聖弟子盡諸有漏。乃至自知不受後有。我今
何故不盡諸有漏。何故不自知不受後有。當
於爾時則能斷諸有漏。乃至自知不受後有。
姊妹。是名依慢斷慢。　姊妹。云何依愛斷愛。謂
聖弟子聞某尊者．某尊者弟子盡諸有漏。乃
^pb至自知不受後有。我等何不盡諸有漏。乃至
自知不受後有。彼於爾時能斷諸有漏。乃至
自知不受後有。姊妹。是名依愛斷愛。姊妹。無
所行者。斷截婬欲．和合橋梁。　尊者阿難說是
法時。彼比丘尼遠塵離垢。得法眼淨。彼比
^pb丘尼見法．得法．覺法．入法。度狐疑。不由於他。
於正法．律。心得無畏。禮尊者阿難足。白尊者
阿難。我今發露悔過。愚癡不善脫。作如是不
流類事。今於尊者阿難所自見過．自知過。發
露懺悔。哀愍故。　尊者阿難語比丘尼。汝今真
^pb實自見罪．自知罪。愚癡不善。汝自知作不類
之罪。汝今自知．自見而悔過。於未來世得具
足戒。我今受汝悔過。哀愍故。令汝善法增長。
終不退滅。所以者何。若有自見罪．自知罪。能
悔過者。於未來世得具足戒。善法增長。終不
^pb退滅。　尊者阿難為彼比丘尼種種說法。示教
照喜已。從座起去。
^n565如是我聞。　一時。佛在橋池人間遊行。與尊者
阿難俱。至婆頭聚落國北身恕林中。　爾時。婆
頭聚落諸童子聞尊者阿難橋池人間遊行。

^pb住婆頭聚落國北身恕林中。聞已。相呼聚集。
往詣尊者阿難所。稽首禮尊者阿難足。退坐
一面。　時。尊者阿難語諸童子言。帝種。如來．應．
等正覺說四種清淨。戒清淨．心清淨．見清淨．
解脫清淨。云何為戒清淨。謂聖弟子住於戒。
^pb波羅提木叉。戒增長。威儀具足。於微細罪能
生恐怖。受持學戒。戒身不滿者。能令滿足。已
滿者。隨順執持。欲精進方便超出。精勤勇猛。
堪能諸身心法。常能攝受。是名戒淨斷。　苦種。
云何名為心淨斷。謂聖弟子離欲．惡不善法。
^pb乃至第四禪具足住。定身未滿者令滿。已滿
者隨順執受。欲精進乃至常執受。是名心淨
斷。　苦種。云何名為見淨斷。謂聖弟子聞大師
說法。如是如是說法。則如是如是入如實正
觀。如是如是得歡喜．得隨喜．得從於佛。　復次。

^pb聖弟子不聞大師說法。然從餘明智尊重梵
行者說。聞尊重梵行者如是如是說。則如是
如是入如實觀察。如是如是觀察。於彼法得
歡喜．隨喜。信於正法。　復次。聖弟子不聞大師
說法。亦復不聞明智尊重梵行者說。隨先所
^pb聞受持者重誦習。隨先所聞受持者如是如
是重誦已。如是如是得入彼法。乃至信於正
法。　復次。聖弟子不聞大師說法。不聞明智尊
重梵行者說。又復不能先所受持重誦習。然
先所聞法為人廣說。先所聞法如是如是為
^pb人廣說。如是如是得入於法。正智觀察。乃至
信於正法。　復次。聖弟子不聞大師說法。復不
聞明智尊重梵行者說。又復不能先所受持
重誦習。亦復不以先所聞法為人廣說。然於
先所聞法獨一靜處思
^pb惟觀察。如是如是思惟觀察。如是如是得入
正法。乃至信於正法。如是從他聞。內正思惟。
是名未起正見令起。已起正見令增廣。是名
未滿戒身令滿。已滿者隨順攝受。欲精進方
便。乃至常攝受。是名見淨斷。　苦種。云何為解
^pb脫清淨斷。謂聖弟子貪心無欲解脫。恚．癡心
無欲解脫。如是解脫。未滿者令滿。已滿者隨
順攝受。欲精進乃至常攝受。是名解脫淨斷。
　苦種。尊者阿難說是法時。婆頭聚落諸童子
聞尊者阿難所說。歡喜隨喜。作禮而去。
^pb^n566如是我聞。　一時。佛住菴羅聚落菴羅林中。與
眾上座比丘俱。　時。有質多羅長者詣諸上座
比丘。稽首禮足。退坐一面。　時。諸上座比丘為
質多羅長者種種說法。示教照喜。種種說法。
示教照喜已。默然住。時。質多羅長者稽首禮
^pb諸上座比丘足。往詣那伽達多比丘房。稽首
禮那伽達多比丘足。退坐一面。　時。那伽達多
比丘問質多羅長者。如所說。
枝青以白覆　一輻轉之車　離結觀察來
斷流不復縛
^pb長者。此偈有何義。　質多羅長者言。尊者那伽
達多。世尊說此偈耶。　答言。如是。　質多羅長者
語尊者那伽達多言。尊者。須臾默然。我當思
惟此義。　須臾默然思惟已。語尊者那伽達多
言。青者謂戒也。白覆謂解脫也。一輻者身念
^pb也。轉者轉出也。車者止觀也。離結者有三種
結。謂貪．恚．癡。彼阿羅漢諸漏已盡．已滅．已知．
已斷根本。如截多羅樹頭更不復生。未來世
滅不起法。　觀察者謂見也。來者人也。斷流者
愛流於生死。彼羅漢比丘諸漏已盡．已知。
^pb斷其根本。如截多羅樹頭不復生。於未來世
成不起法。　不縛者謂三縛。貪欲縛．瞋恚縛．愚
癡縛。彼阿羅漢比丘諸漏已盡．已斷．已知。斷
其根本。如截多羅樹頭更不復生。於未來世
成不起法。是故。尊者那伽達多。世尊說此偈。
^pb枝青以白覆　一輻轉之車　離結觀察來
斷流不復縛
此世尊所說偈。我已分別也。　尊者那伽達多
問質多羅長者言。此義汝先聞耶。　答言。不聞。
　尊者那伽達多言。長者。汝得善利。於此甚深
^pb佛法。賢聖慧眼得入。　時。質多羅長者聞尊者
那伽達多所說。歡喜隨喜。作禮而去。
^n567如是我聞。　一時。佛住菴羅聚落菴羅林精舍。
與眾多上座比丘俱。　時。有質多羅長者詣諸
上座比丘所。稽首禮足。退坐一面。時。諸上座
^pb比丘為質多羅長者種種說法。示教照喜。示
教照喜已。默然住。　時。質多羅長者詣尊者那
伽達多比丘所。稽首禮足。退坐一面。尊者那
伽達多告質多羅長者。有無量心三昧．無相
心三昧．無所有心三昧．空心三昧。云何。長者。
^pb此法為種種義故種種名。為一義有種種名。
　質多羅長者問尊者那伽達多。此諸三昧為
世尊所說。為尊者自意說耶。　尊者那伽達多
答言。此世尊所說。　質多羅長者語尊者那伽
達多。聽我小思惟此義。然後當答。　須臾思惟
^pb已。語尊者那伽達多。有法種種義．種種句．種
種味。有法一義種種味。　復問長者。云何有法
種種義．種種句．種種味。　長者答言。無量三昧
者。謂聖弟子心與慈俱。無怨．無憎．無恚。寬弘
重心。無量修習普緣。一方充滿。如是二方．三
^pb方．四方上下。一切世間心與慈俱。無怨．無憎．
無恚。寬弘重心。無量修習。充滿諸方。一切世
間普緣住。是名無量三昧。云何為無相三昧。
謂聖弟子於一切相不念。無相心三昧。身作
證。是名無相心三昧。云何無所有心三昧。謂
^pb聖弟子度一切無量識入處。無所有。無所有
心住。是名無所有心三昧。云何空三昧。謂聖
弟子世間空。世間空如實觀察。常住不變易。
非我．非我所。是名空心三昧。是名為法種種
義．種種句．種種味。　復問長者。云何法一義種
^pb種味。　答言。尊者。謂貪有量。若無諍者第一無
量。謂貪者是有相。恚．癡者是有相。無諍者是
無相。貪者是所有。恚．癡者是所有。無諍者是
無所有。復次。無諍者空。於貪空。於恚．癡空。常
住不變易空。非我．非我所。是名法一義種種
^pb味。　尊者那伽達多問言。云何。長者。此義汝先
所聞耶。答言。尊者。不聞。　復告長者。汝得大利。
於甚深佛法。現賢聖慧眼得入。　質多羅長者
聞尊者那伽達多所說。歡喜隨喜。作禮而去。
^n568如是我聞。　一時。佛住菴羅聚落菴羅林中。與
^pb諸上座比丘俱。　時。有質多羅長者詣諸上座
比丘所。禮諸上座已。詣尊者伽摩比丘所。稽
首禮足。退坐一面。白尊者伽摩比丘。所謂行
者。云何名行。　伽摩比丘言。行者。謂三行。身行．
口行．意行。　復問。云何身行。云何口行。云何意
^pb行。　答言。長者。出息．入息名為身行。有覺．有觀
名為口行。想．思名為意行。　復問。何故出息．入
息名為身行。有覺．有觀名為口行。想．思名為
意行。　答。長者。出息．入息是身法。依於身．屬於
身．依身轉。是故出息．入息名為身行。有覺．有
^pb觀故則口語。是故有覺．有觀是口行。想．思是
意行。依於心．屬於心．依心轉。是故想．思是意
行。　復問。尊者。覺．觀已。發口語。是覺．觀名為口
行。想．思是心數法。依於心．屬於心想轉。是故
想．思名為意行。　復問。尊者。有幾法。
^pb若人捨身時　彼身屍臥地　棄於丘[土*(蒙-卄)]間
無心如木石
答言。長者。
壽暖及與識　捨身時俱捨　彼身棄[土*(蒙-卄)]間
無心如木石
^pb復問。尊者。若死．若入滅盡正受。有差別不。答。
捨於壽暖。諸根悉壞。身命分離。是名為死。滅
盡定者。身．口．意行滅。不捨壽命。不離於暖。諸
根不壞。身命相屬。此則命終．入滅正受差別
之相。　復問。尊者。云何入滅正受。　答言。長者。入
^pb滅正受。不言。我入滅正受。我當入滅正受。然
先作如是漸息方便。如先方便。向入正受。　復
問。尊者。入滅正受時。先滅何法。為身行．為口
行．為意行耶。答言。長者。入滅正受者。先滅口
行。次身行．次意行。　復問。尊者。云何為出滅正
^pb受。　答言。長者。出滅正受者亦不念言。我今出
正受。我當出正受。然先已作方便心。如其先
心而起。　復問。尊者。起滅正受者。何法先起。為
身行．為口行．為意行耶。　答言。長者。從滅正受
起者。意行先起。次身行。後口行。　復問。尊者。入
^pb滅正受者。云何順趣．流注．浚輸。答言。長者。入
滅正受者。順趣於離．流注於離．浚輸於離。順
趣於出．流注於出．浚輸於出。順趣涅槃．流注
涅槃．浚輸涅槃。　復問。尊者。住滅正受時。為觸
幾觸。　答言。長者。觸不動．觸無相．觸無所有。　復
^pb問。尊者。入滅正受時。為作幾法。　答言。長者。此
應先問。何故今問。然當為汝說。比丘入滅正
受者。作於二法。止以觀。　時。質多羅長者聞尊
者迦摩所說。歡喜隨喜。作禮而去。
^n569如是我聞。　一時。佛住菴羅聚落菴羅林中。與
^pb眾多上座比丘俱。　時。質多羅長者詣諸上座
比丘所。稽首禮足。於一面坐。諸上座比丘為
質多羅長者種種說法。示教照喜。示教照喜
已。默然住。　時。質多羅長者從座起。偏袒右肩。
右膝著地。合十指掌。請諸上座言。唯願諸尊
^pb受我薄食。時。諸上座默然受請。　時。彼長者知
諸上座默然受請已。禮足而去。還歸自家。辦
種種飲食。敷床座。晨朝遣使白。時到。　時。諸上
座著衣持缽。至長者舍。就座而坐。長者稽首
禮諸上座足。於一面坐。白諸上座。所謂種種
^pb界。云何為種種界。　時。諸上座默然而住。如是
再三。　爾時。尊者梨犀達多眾中下坐。白諸上
座比丘言。諸尊。我欲答彼長者所問。　諸上座
答言。可。　長者質多羅即問言。尊者。所謂種種
界。何等種種界。　梨犀達多答言。長者。眼界異．
^pb色界異．眼識界異。耳界異．聲界異．耳識界異。
鼻界異．香界異．鼻識界異。舌界異．味界異．舌
識界異。身界異．觸界異．身識界異。意界異．法
界異．意識界異。如是。長者。是名種種界。爾時。
質多羅長者下種種淨美飲食供養。眾僧食
^pb已。澡嗽．洗缽訖。質多羅長者敷一卑床。於上
座前坐聽法。　爾時。上座為長者種種說法。示
教照喜已。從座起去。　時。諸上座於路中語梨
犀達多。善哉。善哉。梨犀達多比丘。汝真辯捷。
知事而說。若於餘時。汝應常如此應。　時。諸
^pb上座聞梨犀達多所說。歡喜奉行。
^n570如是我聞。　一時。佛住菴羅聚落菴羅林中。與
眾多上座比丘俱。　時。質多羅長者詣諸上座
所。稽首禮足。退坐一面。白諸上座言。諸世間
所見。或說有我。或說眾生。或說壽命。或說世
^pb間吉凶。云何。尊者。此諸異見。何本．何集．何生．
何轉。　時。諸上座默然不答。如是三問。亦三默
然。　時。有一下座比丘名梨犀達多。白諸上座
言。我欲答彼長者所問。　諸上座言。善能答者
答。　時。長者即問梨犀達多。尊者。凡世間所見。
^pb何本．何集．何生．何轉。　尊者梨犀達多答言。長
者。凡世間所見。或言有我。或說眾生。或說壽
命。或說世間吉凶。斯等諸見。一切皆以身見
為本。身見集．身見生．身見轉。　復問。尊者。云何
為身見。　答言。長者。愚癡無聞凡夫見色是我．

^pb色異我．色中我．我中色。受．想．行．識見是我．識
異我．我中識．識中我。長者。是名身見。　復問。尊
者。云何得無此身見。　答言。長者。謂多聞聖弟
子不見色是我。不見色異我。不見我中色．色
中我。不見受．想．行．識是我。不見識異我。不見
^pb我中識．識中我。是名得無身見。　復問。尊者。其
父何名。於何所生。　答言。長者。我生於後方長
者家。質多羅長者語尊者梨犀達多。我及尊
者二父本是善知識。　梨犀達多答言。如是。長
者。質多羅長者語梨犀達多言。尊者若能住
^pb此菴羅林中。我盡形壽供養衣服．飲食．隨病
湯藥。尊者梨犀達多默然受請。　時。尊者梨犀
達多受質多羅長者請。供養障礙故。久不詣
世尊所。　時。諸上座比丘為質多羅長者種種
說法。示教照喜。示教照喜已。質多羅長者歡
喜隨
^pb喜。作禮而去。
^n571如是我聞。　一時。佛住菴羅聚落菴羅林中。與
眾多上座比丘俱。　時。有質多羅長者詣諸上
座所。稽首禮足。退坐一面。白諸上座比丘言。
唯願諸尊於牛牧中受我請食。　時。諸上座默
^pb然受請。　質多羅長者知諸上座默然受請已。
既自還家。星夜備具種種飲食。晨朝敷座。遣
使白諸上座。時到。　諸上座著衣持缽。至牛牧
中質多羅長者舍。就座而坐。　時。質多羅長者
自手供養種種飲食。食已。洗缽．澡漱畢。質多
^pb羅長者敷一卑床。於上座前坐聽法。　時。諸上
座為長者說種種法。示教照喜。示教照喜已。
從座起去。質多羅長者亦隨後去。　諸上座食
諸酥酪蜜飽滿。於春後月熱時。行路悶極。　爾
時。有一下座比丘名摩訶迦。白諸上座。今日
^pb大熱。我欲起雲雨微風。可爾不。　諸上座答言。
汝能爾者。佳。　時。摩訶迦即入三昧。如其正受。
應時雲起。細雨微下。涼風亹亹從四方來。至
精舍門。尊者摩訶迦語諸上座言。所作可止。
　答言。可止。　時。尊者摩訶迦即止神通。還於自
^pb房。　時。質多羅長者作是念。最下座比丘而能
有此大神通力。況復中座及與上座。即禮諸
上座比丘足。隨摩訶迦比丘至所住房。禮尊
者摩訶迦足。退坐一面。白言。尊者。我欲得見
尊者過人法神足現化。　尊者摩訶迦言。長者。
^pb勿見恐怖。　如是三請。亦三不許。長者由復重
請願見尊者神通變化。　尊者摩訶迦語長者
言。汝且出外。取乾草木積聚已。以一張㲲上。
　質多羅長者即如其教。出外聚薪成𧂐來白尊
者摩訶迦。薪𧂐成。以㲲上。　時。尊者
^pb摩訶迦即入火光三昧。於戶鉤孔中出火焰
光。燒其積薪都盡。唯白㲲然。語長者言。汝今
見不。　答言。已見。尊者。實為奇特。　尊者摩訶迦
語長者言。當知此者皆以不放逸為本。不放
逸集．不放逸生．不放逸轉。不放逸故得阿耨
^pb多羅三藐三菩提。是故。長者。此及餘功德。一
切皆以不放逸為本。不放逸集．不放逸生．不
放逸轉。不放逸故得阿耨多羅三藐三菩提。
及餘道品法。　質多羅長者白尊者摩訶迦。願
常住此林中。我當盡壽衣．被．飲食．隨病湯藥。
^pb　尊者摩訶迦有行因緣故。不受其請。　質多羅
長者聞說法已。歡喜隨喜。即從座起。作禮而
去。尊者摩訶迦不欲令供養利障罪故。即從
座起去。遂不復還。
^n572如是我聞。　一時。佛住菴羅林中。與眾多上座
^pb比丘俱。　爾時。眾多上座比丘集於食堂。作如
是論議。諸尊。於意云何。謂眼繫色耶。色繫眼
耶。如是耳聲．鼻香．舌味．身觸．意法。為意繫法
耶。法繫意耶。　時。質多羅長者行有所營。便過
精舍。見諸上座比丘集於食堂。即便前禮諸
^pb上座足。禮足已。問言。尊者集於食堂。論說何
法。　諸上座答言。長者。我等今日集此食堂。作
如此論。為眼繫色耶。色繫眼耶。如是耳聲．鼻
香．舌味．身觸．意法。為意繫法耶。為法繫意耶。
　長者問言。諸尊者於此義云何記說。　諸上座
^pb言。於長者意云何。　長者答諸上座言。如我意。
謂非眼繫色。非色繫眼。乃至非意繫法。非法
繫意。然中間有欲貪者。隨彼繫也。譬如二牛。
一黑一白。駕以軛鞅。有人問言。為黑牛繫白
牛。為白牛繫黑牛。為等問不。　答言。長者。非等
^pb問也。所以者何。非黑牛繫白牛。亦非白牛繫
黑牛。然彼軛鞅是其繫也。　如是。尊者。非眼繫
色。非色繫眼。乃至非意繫法。非法繫意。然其
中間。欲貪是其繫也。　時。質多羅長者聞諸上
座所說。歡喜隨喜。作禮而去。
^pb^n573如是我聞。　一時。佛住菴羅林中。時。有阿耆毘
外道是質多羅長者先人親厚。來詣質多羅
長者所。共相問訊慰勞已。於一面住。　質多羅
長者問阿耆毘外道。汝出家幾時。　答言。長者。
我出家已來二十餘年。　質多羅長者問言。汝
^pb出家來過二十年。為得過人法。究竟知見。安
樂住不。　答言。長者。雖出家過二十年。不得過
人法。究竟知見。安樂住。唯有裸形．拔髮．乞食。
人間遊行。臥於土中。　質多羅長者言。此非名
稱法．律。此是惡知。非出要道。非曰等覺。非讚
^pb歎處。不可依止。唐名出家過二十年。裸形．拔
髮．乞食。人間遊行。臥灰土中。　阿耆毘問質多
羅長者。汝為沙門瞿曇作弟子。於今幾時。　質
多羅長者答言。我為世尊弟子過二十年。復
問質多羅長者。汝為沙門瞿曇弟子過二十
^pb年。復得過人法。勝．究竟知見不。　質多羅長者
答言。汝今當知。質多羅長者要不復經由胞
胎而受生。不復增於丘塜不復起於血氣。如世
尊所說五下分結。不見一結而不斷者。若一
結不斷。當復還生此世。如是說時。阿耆毘迦
^pb悲歎涕淚。以衣拭面。謂質多羅長者言。我今
當作何計。　質多羅長者答言。汝若能於正法．
律出家者。我當給汝衣缽供身之具。　阿耆毘
迦須臾思惟已。語質多羅長者言。我今隨喜。
示我所作。時。質多羅長者將彼阿耆毘迦
^pb往詣諸上座所。禮諸上座足。於一面坐。白諸
上座比丘言。尊者。此阿耆毘迦是我先人親
厚。今求出家作比丘。願諸上座度令出家。我
當供給衣缽眾具。　諸上座即令出家。剃除鬚
髮。著袈裟衣。出家已。思惟。所以善男子剃除
^pb鬚髮。著袈裟衣。出家增進學道。淨修梵行。得
阿羅漢。
^n574如是我聞。　一時。佛住菴羅聚落菴羅林中。與
諸上座比丘俱。　時。有尼犍若提子與五百眷
屬詣菴羅林中。欲誘質多羅長者以為弟子。
^pb質多羅長者聞尼犍若提子將五百眷屬來
詣菴羅林中。欲誘我為弟子。聞已。即往詣其
所。共相問訊畢。各於一面坐。　時。尼犍若提子
語質多羅長者言。汝信沙門瞿曇得無覺無
觀三昧耶。　質多羅長者答言。我不以信故來
^pb也。　阿耆毘言。長者。汝不諂．不幻．質直．質直所
生。長者。若能息有覺有觀者。亦能以繩繫縛
於風。若能息有覺有觀者。亦可以一把土斷
恒水流。我於行．住．坐．臥智見常生。　質多羅長
者問尼犍若提子。為信在前耶。為智在前耶。
^pb信之與智。何者為先。何者為勝。　尼犍若提子
答言。信應在前。然後有智。信智相比。智則為
勝。　質多羅長者語尼犍若提子。我已求得息
有覺有觀。內淨一心。無覺無觀。三昧生喜樂。
第二禪具足住。我晝亦住此三昧。夜亦住此
^pb三昧。終夜常住此三昧。有如是智。何用信世
尊為。　尼犍若提子言。汝諂曲．幻偽．不直．不直
所生。　質多羅長者言。汝先言我不諂曲．不幻．
質直．質直所生。今云何言諂曲．幻偽．不直．不
直所生耶。若汝前實者。後則虛。後實者。
^pb前則虛。汝先言。我於行．住．坐．臥知見常生。汝
於前後。小事不知。云何知過人法。若知．若見．
安樂住事。長者復問尼犍若提子。有於一問．
一說．一記論。乃至十問．十說．十記論。汝有此
不。若無一問．一說．一記論。乃至十問．十說．十
^pb記論。云何能誘於我。而來至此菴羅林中欲
誘誑我。　於是尼犍若提子息閉掉頭。反拱而
出。不復還顧。
^n575如是我聞。　一時。佛住菴羅聚落菴羅林中。與
眾多上座比丘俱。　爾時。質多羅長者病苦。諸
^pb親圍遶。有眾多諸天來詣長者所。語質多羅
長者言。長者。汝當發願得作轉輪王。　質多羅
長者語諸天言。若作轉輪王。彼亦無常．苦．空．
無我。　時。長者親屬語長者。汝當繫念。汝當繫
念。　質多羅長者語親屬。何故汝等教我繫念。

^pb繫念。　彼親屬言。汝作是言。無常．苦．空．無我。是
故教汝繫念．繫念也。　長者語諸親屬。有諸天
人來至我所。語我言。汝當發願得作轉輪聖
王。隨願得果。我即答言。彼轉輪王亦復無常．
苦．空．非我。　彼諸親屬語質多羅長者。轉輪王
^pb有何。而彼諸天教汝願求。　長者答言。轉輪王
者以正法治化。是故諸天見如是福利故。而
來教我為發願求。　諸親屬言。汝今用心。當如
之何。　長者答言。諸親屬。我今作心。唯不復見
胞胎受生。不增丘塜不受血氣。如世尊說。五下
^pb分結我不見有。我不自見一結不斷。若結不
斷。則還生此世。　於是長者即從床起。結加趺
坐。正念在前。而說偈言。
服食積所積　廣度於眾難　施上進福田
殖斯五種力　以斯義所欲　俗人處於家
　
^pb我悉得此利　　已免於眾難
世間所聞習　遠離眾難事　生樂知稍難
隨順等正覺　供養持戒者　善修諸梵行
漏盡阿羅漢　及聲聞牟尼　如是超越見
於上諸勝處　常行士夫施　剋終獲大果
^pb習行眾多施　施諸良福田　於此世命終
化生於天上　五欲具足滿　無量心悅樂
獲斯妙果報　以無慳吝故　在所處受生
未曾不歡喜
質多羅長者說此偈已。尋即命終。生於不煩
^pb熱天。　爾時。質多羅天子作是念。我不應停此。
當往閻浮提禮拜諸上座比丘。如力士屈伸
臂頃。以天神力至菴羅林中。放身天光。遍照
菴羅林。　時。有異比丘夜起出房。露地經行。見
勝光明普照樹林。即說偈言。
是誰妙天色　住於虛空中
　譬如純金山　　
^juan22^pb
^pb閻浮檀淨光質多羅天子說偈答言。
我是天人王　瞿曇名稱子　是菴羅林中
質多羅長者　以淨戒具足　繫念自寂靜
解脫身具足　智慧身亦然　我知法故來
仁者應當知　當於彼涅槃　此法法如是
^pb質多羅天子說此偈已。即沒不現。雜阿含經
卷第二十一
雜阿含經卷第二十二
　　　　宋天竺三藏求那跋陀羅譯
^n576如是我聞。　一時。佛在舍衛國祇樹給孤獨園。
^pb　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
孤獨園。　時。彼天子說偈白佛。
不處難陀林　終不得快樂　忉利天宮中
得天帝名稱
爾時。世尊說偈答言。
童蒙汝何知　阿羅漢所說　一切行無常
是則生滅法　生者既復滅　俱寂滅為樂
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n577如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
孤獨園。　時。彼天子即說偈言。
^pb斷一切鉤鎖　牟尼無有家　沙門著教化
我不說善哉
爾時。世尊說偈答言。
一切眾生類　悉共相纏縛　其有智慧者
孰能不愍傷　善逝哀愍故　常教授眾生
^pb哀愍眾生者　是法之所應
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。即沒不現。
^pb^n578如是我聞。　一時。佛在舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
天子而說偈言。
常習慚愧心　此人時時有　能遠離諸惡
^pb如顧鞭良馬
爾時。世尊說偈答言。
常習慚愧心　此人實希有　能遠離諸惡
如顧鞭良馬
時。彼天子復說偈言。
^pb久見婆羅門　逮得般涅槃　一切怖悉過
永超世恩愛
時。彼天子聞佛所說。歡喜隨喜。稽首佛足。即
沒不現。
^n579如是我聞。　一時。佛在舍衛國祇樹給孤獨園。
　
^pb時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
天子說偈問佛。
不習近正法　樂著諸邪見　睡眠不自覺
長劫心能悟
^pb爾時。世尊說偈答言。
專修於正法　遠離不善業　是漏盡羅漢
嶮惡世平等
時。彼天子復說偈言。
久見婆羅門　逮得般涅槃　一切怖悉過
^pb永超世恩愛
時。彼天子聞佛所說。歡喜隨喜。稽首佛足。即
沒不現。
^n580如是我聞。　一時。佛在舍衛國祇樹給孤獨園。
　時。有天子容色絕妙。於後夜時來詣佛所。稽
^pb首佛足。身諸光明遍照祇樹給孤獨園。　時。彼
天子而說偈言。
以法善調伏　不隨於諸見　雖復著睡眠
則能隨時悟
爾時。世尊說偈答言。
^pb若以法調伏　不隨餘異見　無知已究竟
能度世恩愛
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n581如是我聞。　一時。佛在舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
^pb天子說偈問佛。
若羅漢比丘　自所作已作　一切諸漏盡
持此後邊身　記說言有我　及說我所不
爾時。世尊即說偈答。
若羅漢比丘　自所作已作　一切諸漏盡
^pb持此後邊身　正復說有我　我所亦無咎
時。彼天子復說偈言。
若羅漢比丘　自所作已作　一切漏已盡
持此最後身　心依於我慢　而說言有我
及說於我所　有如是說不
^pb爾時。世尊說偈答言。
已離於我慢　無復我慢心　超越我我所
我說為漏盡　於彼我我所　心已永不著
善解世名字　平等假名說
時。彼天子復說偈言。
　
^pb久見婆羅門　　逮得般涅槃
一切怖已過　永超世恩愛
時。彼天子聞佛所說。歡喜隨喜。稽首佛足。即
沒不現。
^n582如是我聞。　一時。佛在舍衛國祇樹給孤獨園。
^pb　時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
天子說偈白佛。
若羅漢比丘　漏盡持後身　頗說言有我
及說我所不
^pb爾時。世尊說偈答言。
若羅漢比丘　漏盡持後身　亦說言有我
及說有我所
時。彼天子復說偈言。
若羅漢比丘　自所作已作
　已盡諸有漏　　
^pb唯持最後身
何言說有我　說何是我所
爾時。世尊說偈答言。
若羅漢比丘　自所作已作　一切諸漏盡
唯持最後身　說我漏已盡　亦不著我所
^pb善解世名字　平等假名說
時。彼天子聞佛所說。歡喜隨喜。稽首佛足。即
沒不現。
^n583如是我聞。　一時。佛住舍衛國祇樹給孤獨園。
　爾時。羅睺阿修羅王障月天子。時。諸月天子
^pb悉皆恐怖。來詣佛所。稽首佛足。退住一面。說
偈歎佛。
今禮最勝覺　能脫一切障　我今遭苦惱
是故來歸依　我等月天子　歸依於善逝
佛哀愍世間　願解阿修羅
爾時。世尊說偈答言。
破壞諸闇冥　光明照虛空
　今毘盧遮那　　
^pb清淨光明顯
羅[目*侯]避虛空　速放飛兔像　羅[目*侯]阿修羅
即捨月而還　舉體悉流污　戰怖不自安
神昏志迷亂　猶如重病人
時。有阿修羅名曰婆稚。見羅睺阿修羅疾捨
^pb月還。便說偈言。
羅[目*侯]阿修羅　捨月一何速　神體悉流污
猶如重病人
羅睺修羅說偈答言。
瞿曇說咒偈　不速捨月者　或頭破七分
^pb受諸鄰死苦
婆稚阿修羅復說偈言。
佛興未曾有　安隱於世間　說咒偈能令
羅[目*侯]羅捨月
佛說此經已。時。月天子聞佛所說。歡喜隨喜。
作禮而去。
^pb^n584如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
孤獨園。　時。彼天子說偈問佛。
為有族本不　有轉生族耶　有俱相屬無
^pb云何解於縛
爾時。世尊說偈答言。
我無有族本　亦無轉生族　俱相屬永斷
解脫一切縛
時。彼天子復說偈言。
^pb何名為族本　云何轉生族　云何俱相續
何名為堅縛
爾時。世尊說偈答言。
母為世族本　妻名轉生族　子俱是相屬
愛欲為堅縛　我無此族本　亦無轉生族
　
^pb俱相屬亦無　　是名脫堅縛時。彼天子復說偈
言。
善哉無族本　無生族亦善　善哉無相屬
善哉縛解脫　久見婆羅門　逮得般涅槃
一切怨悉過　永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n585如是我聞。　一時。佛住釋氏優羅提那塔所。　爾
時。世尊新剃鬚髮。於後夜時結加趺坐。直身
正意。繫念在前。以衣覆頭。　時。優羅提那塔邊
^pb有天神住。放身光明。遍照精舍。白佛言。沙門
憂耶。佛告天神。何所忘失。天神復問。沙門為
歡喜耶。　佛告天神。為何所得。　天神復問。沙門
不憂不喜耶。　佛告天神。如是。如是。　爾時。天神
即說偈言。
　
^pb為離諸煩惱　　為無有歡喜
云何獨一住　非不樂所壞
爾時。世尊說偈答言。
我無惱解脫　亦無有歡喜　不樂不能壞
故獨一而住
^pb時。彼天神復說偈言。
云何得無惱　云何無歡喜　云何獨一住
非不樂所壞
爾時世尊說偈答言。
煩惱生歡喜　喜亦生煩惱　無惱亦無喜
^pb天神當護持
時。彼天神復說偈言。
善哉無煩惱　善哉無歡喜　善哉獨一住
不為不喜壞　久見婆羅門　逮得般涅槃
一切怖已過　永超世恩愛
^pb時。彼天神聞佛所說。歡喜隨喜。稽首佛足。即
沒不現。
^n586如是我聞。　一時。佛住舍衛國祇樹給孤獨園。
　時。有一天子。容色妙絕。於後夜時來詣佛所。
稽首佛足。身諸光明遍照祇樹給孤獨園。　時。
^pb彼天子而說偈言。
猶如利劍害　亦如頭火燃　斷除貪欲火
正念求遠離
爾時。世尊說偈答言。
譬如利劍害　亦如頭火燃　斷除於後身
^pb正念求遠離
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n587如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。身諸光明遍照祇樹給孤獨園。　時。
彼天子而說偈言。
^pb天女眾圍遶　如毘舍脂眾　癡惑叢林中
何由而得出
爾時。世尊說偈答言。
正直平等道　離恐怖之方　乘寂默之車
法想為密覆　慚愧為長縻　正念為羈絡
^pb智慧善御士　正見為前導　如是之妙乘
男女之所乘　出生死叢林　逮得安樂處
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n588如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。身諸光明遍照祇樹給孤獨園。　時。
^pb彼天子說偈問佛。
有四轉九門　充滿貪欲住　深溺烏泥中
大象云何出
爾時。世尊說偈答言。
斷愛喜長縻　貪欲等諸惡　拔愛欲根本
^pb正向於彼處
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n589如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
孤獨園。　時。彼天子說偈問佛。
^pb賴吒槃提國　有諸商賈客　大富足財寶
各各競求富　方便欲財利　猶如然熾火
如是競勝心　欲貪常馳騁　云何當斷貪
息世間勤求
爾時。世尊說偈答言。
^pb捨俗出非家　妻子及財寶　貪恚癡離欲
羅漢盡諸漏　正智心解脫　愛盡息方便
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n590如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。拘薩羅國有
諸商人。五百乘車。共行治生。至曠野中。曠野
^pb有五百群賊在後隨逐。伺便欲作劫盜。時。曠
野中有一天神。止住路側。　時。彼天神作是念。
當往詣彼拘薩羅國諸商人所。問其義理。若
彼商人喜我所問。時解說者。我當方便令其
安隱。得脫賊難。若不喜我所問者。當放捨之。
^pb如餘天神。時。彼天神作是念已。即放身光。遍
照商人車營。而說偈言。
誰於覺睡眠　誰復睡眠覺　誰有解此義
誰能為我說
爾時。商人中有一優婆塞信佛．信法．信比丘
^pb僧。一心向佛．法．僧。歸依佛．法．僧。於佛離疑。於
法．僧離疑。於苦．集．滅．道離疑。見四聖諦得第
一無間等果。在商人中與諸商人共為行侶。
彼優婆塞於後夜時端坐思惟。繫念在前。於
十二因緣逆順觀察。所謂是事有故是事有。
^pb是事起故是事起。謂緣無明行。緣行識。緣識
名色。緣名色六入處。緣六入處觸。緣觸受。緣
受愛。緣愛取。緣取有。緣有生。緣生老．死．憂．悲．
惱苦。如是純大苦聚集。如是無明滅則行滅。
行滅則識滅。識滅則名色滅。名色滅則六入
^pb處滅。六入處滅則觸滅。觸滅則受滅。受滅則
愛滅。愛滅則取滅。取滅則有滅。有滅則生滅。
生滅則老．死．憂．悲．惱苦滅。如是．如是純大苦
聚滅。　時。彼優婆塞如是思惟已。而說偈言。
我於覺睡眠　我於睡眠覺
　我解知此義　　
^pb能為人記說時。彼天神問優婆塞。云何覺睡
眠。云何睡眠覺。云何能解知。云何能記說。　時。
優婆塞說偈答言。
貪欲及瞋恚　愚癡得離欲　漏盡阿羅漢
正智心解脫　彼則為覺悟　我於彼睡眠
^pb不知因生苦　及苦因緣集　於此一切苦
得無餘滅盡　又不知正道　等趣息苦處
斯等為常眠　我於彼則覺　如是覺睡眠
如是睡眠覺　如是善知義　如是能記說
時。彼天神復說偈言。
^pb善哉覺睡眠　善哉眠中覺　善哉解知義
善哉能記說　久遠乃今見　諸兄弟而來
緣汝恩力故　令諸商人眾　得免於劫賊
隨道安樂去
^pb如是。諸比丘。彼拘薩羅澤中諸商人眾皆得
安隱從曠野出。　佛說此經已。諸比丘聞佛所
說。歡喜奉行。
^n591如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。海洲上優婆
^pb塞至他優婆塞舍會坐。極毀呰欲。言。此欲者。
虛妄不實。欺誑之法。猶如幻化。誑於嬰兒。還
自己舍。恣於五欲。是優婆塞舍有天神止住。
時。彼天神作是念。是優婆塞不勝不類。於餘
優婆塞舍會坐眾中極毀呰欲。言。如是欲者。
^pb虛偽不實。欺誑之法。如誑嬰兒。還己舍已。自
恣五欲。我今寧可發令覺悟。而說偈言。
於大聚會中　毀呰欲無常　自沒於愛欲
如牛溺深泥　我觀彼會中　諸優婆塞等
多聞明解法　奉持於淨戒
　汝見彼樂法　　
^pb而說欲無常
如何自恣欲　不斷於貪愛　何故樂世間
畜妻子眷屬
時。彼天神如是．如是開覺彼優婆塞已。如是．
如是彼優婆塞覺悟已。剃除鬚髮。著袈裟衣。
^pb正信．非家．出家學道。精勤修習。盡諸有漏。得
阿羅漢。　佛說此經已。諸比丘聞佛所說。歡喜
奉行。
^n592如是我聞。　一時。佛住王舍城寒林中丘塚間。
　時。給孤獨長者有小因緣至王舍城。止宿長
^pb者舍。夜見長者告其妻子．僕使．作人言。汝等
皆起。破樵然火。炊飯作䴵和眾味。莊嚴堂舍。
　給孤獨長者見已。作是念。今此長者何所為
作。為嫁女娶婦耶。為請賓客．國王．大臣耶。念
已。即問長者。汝何所作。為嫁女娶婦。為請賓
客．國王．大臣耶。　時。彼長者答給孤獨長者
^pb言。我不嫁女娶婦。亦不請呼國王．大臣。唯欲
請佛及比丘僧。設供養耳。　時。給孤獨長者聞
未曾聞佛名字已。心大歡喜。身諸毛孔皆悉
怡悅。問彼長者言。何名為佛。　長者答言。有沙
門瞿曇。是釋種子。於釋種中剃除鬚髮。著袈
^pb裟衣。正信．非家．出家學道。得阿耨多羅三藐
三菩提。是名為佛。　給孤獨長者言。云何名僧。
　彼長者言。若婆羅門種剃除鬚髮。著袈裟衣。
信家．非家。而隨佛出家。或剎利種．毘舍種．首
陀羅種善男子等剃除鬚髮。著袈裟衣。正信．
^pb非家。彼佛出家而隨出家。是名為僧。今日請
佛及現前僧。設諸供養。　給孤獨長者問彼長
者言。我今可得往見世尊不。　彼長者答言。汝
且住此。我請世尊來至我舍。於此得見。　時。給
孤獨長者即於其夜至心念佛。因得睡眠。天
^pb猶未明。忽見明相。謂天已曉。欲出其舍。行向
城門。至城門下。夜始二更。城門未開。王家常
法。待遠使命來往。至初夜盡。城門乃閉。中夜
已盡。輒復開門。欲令行人早得往來。　爾時。給
孤獨長者見城門開。而作是念。定是夜過天
^pb曉門開。乘明相出於城門。出城門已。明相即
滅。輒還闇冥。給孤獨長者心即恐怖。身毛為
豎。得無為人及非人。或姦姣人恐怖我耶。即
便欲還。　爾時。城門側有天神住。時。彼天神即
放身光。從其城門至寒林丘塜光明普照。告
^pb給孤獨長者言。汝且前進。可得勝利。慎勿退
還。　時。彼天神即說偈言。
善良馬百匹　黃金滿百斤　騾車及馬車
各各有百乘　種種諸珍奇　重寶載其上
宿命種善根　得如此福報
　若人宗重心　　
^pb向佛行一步
十六分之一　過前福之上
是故。長者。汝當前進。慎勿退還。即復說偈。
雪山大龍象　純金為莊飾　巨身長大牙
以此象施人　不及向佛福　十六分之一
^pb是故。長者。當速前進。得其大利。非退還也。復
說偈言。
金菩闍國女　其數有百人　種種眾妙寶
瓔珞具莊嚴　以是持施與　不及行向佛
一步之功德　十六分之一
^pb是故。長者。當速前進。得其勝利。非退還也。　時。
給孤獨長者問天神言。賢者。汝是何人。　天神
答言。我是摩頭息揵大摩那婆先。是長者善
知識。於尊者舍利弗．大目揵連所起信敬心。
緣斯功德。今得生天。典此城門。是故告長者。
但當進前。慎莫退還。前進得利。非退還也。　時。

^pb給孤獨長者作是念。佛興於世。非為小事。得
聞正法。亦非小事。是故天神勸我令進。往見
世尊。時。給孤獨長者尋其光明。逕至寒林丘
塜。　爾時。世尊出房露地經行。給孤獨長者遙
見佛已。即至其前。以俗人禮法恭敬問訊。云
^pb何。世尊。安隱臥不。　爾時。世尊說偈答言。
婆羅門涅槃　是則常安樂　愛欲所不染
解脫永無餘　斷一切希望　調伏心熾燃
心得寂止息　止息安隱眠
爾時。世尊將給孤獨長者往入房中。就座而
^pb坐。端身繫念。爾時。世尊為其說法。示教照喜
已。世尊說。諸法無常。宜布施福事．持戒福事．
生天福事。欲味．欲患．欲出。遠離之福。　給孤獨
長者聞法．見法．得法．入法．解法。度諸疑惑。不
由他信。不由他度。入正法．律。心得無畏。即從
^pb座起。正衣服。為佛作禮。右膝著地。合掌白佛
言。已度。世尊。已度。善逝。我從今日盡其壽命。
歸佛．歸法．歸比丘僧。為優婆塞。證知我。　爾時。
世尊問給孤獨長者。汝名何等。　長者白佛。名
須達多。以常給孤貧辛苦故。時人名我為給
^pb孤獨。　世尊復問。汝居何處。　長者白佛言。世尊。
在拘薩羅人間。城名舍衛。唯願世尊來舍衛
國。我當盡壽供養衣被．飲食．房舍．床臥．隨病
湯藥。　佛問長者。舍衛國有精舍不。　長者白佛。
無也。世尊。　佛告長者。汝可於彼建立精舍。令
^pb諸比丘往來宿止。　長者白佛。但使世尊來舍
衛國。我當造作精舍僧房。令諸比丘往來止
住。爾時。世尊默然受請。　時。長者知佛世尊默
然受請已。從座起。稽首佛足而去。
^n593如是我聞。　一時。佛住舍衛國祇樹給孤獨園。
　
^pb時。給孤獨長者疾病命終。生兜率天。為兜率
天子。作是念。我不應久住於此。當往見世尊。
作是念已。如力士屈申臂頃。於兜率天沒。現
於佛前。稽首佛足。退坐一面。時。給孤獨天子
身放光明。遍照祇樹給孤獨園。　時。給孤獨天
^pb子而說偈言。
於此祇桓林　仙人僧住止　諸王亦住此
增我歡喜心　深信淨戒業　智慧為勝壽
以此淨眾生　非族姓財物　大智舍利弗
正念常寂默　閑居修遠離　初建業良友
^pb說此偈已。即沒不現。爾時。世尊其夜過已。入
於僧中。敷尼師壇。於眾前坐。告諸比丘。今此
夜中。有一天子。容色絕妙。來詣我所。稽首我
足。退坐一面。而說偈言。
　
^pb於此祇桓林　　仙人僧住止
諸王亦住此　增我歡喜心　深信淨戒業
智慧為勝壽　以此淨眾生　非族姓財物
大智舍利弗　正念常寂默　閑居修遠離
初建業良友
^pb爾時。尊者阿難白佛言。世尊。如我解世尊所
說。給孤獨長者生彼天上。來見世尊。然彼給
孤獨長者於尊者舍利弗極相敬重。　佛告阿
難。如是。如是。阿難。給孤獨長者生彼天上。來
見於我。　爾時。世尊以尊者舍利弗故。而說偈
^pb言。
一切世間智　唯除於如來　比舍利弗智
十六不及一　如舍利弗智　天人悉同等
比於如來智　十六不及一
佛說此經已。諸比丘聞佛所說。歡喜奉行。
^n594如是我聞。　一時。佛住曠野精舍。　時。有曠野長
^pb者疾病命終。生無熱天。生彼天已。即作是念。
我今不應久於此住不見世尊。作是念已。如
力士屈申臂頃。從無熱天沒。現於佛前。　時。彼
天子天身委地。不能自立。猶如酥油委地。不
能自立。如是。彼天子天身細軟。不自持立。　爾
^pb時。世尊告彼天子。汝當變化作此麤身。而立
於地。　時。彼天子即自化形。作此麤身。而立於
地。於是。天子前禮佛足。退坐一面。　爾時。世尊
告手天子。汝手天子。本於此間為人身時。所
受經法。今故憶念不悉忘耶。　手天子白佛言。
^pb世尊。本所受持。今悉不忘。本人間時。有所聞
法。不盡得者。今亦憶念。如世尊善說。世尊說
言。若人安樂處。能憶持法。非為苦處。此說真
實。如世尊在閻浮提。種種雜類。四眾圍遶。而
為說法。彼諸四眾聞佛所說。皆悉奉行。我亦
^pb如是。於無熱天上。為諸天人大會說法。彼諸
天眾悉受修學。　佛告手天子。汝於此人間時。
於幾法無厭足故。而得生彼無熱天中。　手天
子白佛。世尊。我於三法無厭足故。身壞命終。
生無熱天。何等三法。我於見佛無厭故。身壞
^pb命終生無熱天。我於佛法無厭足故。生無熱
天。供養眾僧無厭足故。身壞命終。生無熱天。
時。手天子即說偈言。
見佛無厭足　聞法亦無厭　供養於眾僧
亦未曾知足　受持賢聖法　調伏慳著垢
^pb三法不知足　故生無熱天
時。手天子聞佛所說。歡喜隨喜。即沒不現。
^n595如是我聞。　一時。佛住舍衛國祇樹給孤獨園。
　時。有無煩天子。容色絕妙。來詣佛所。稽首佛
足。退坐一面。其身光明遍照祇樹給孤獨園。
　
^pb時。彼天子而說偈言。
生彼無煩天　解脫七比丘　貪瞋恚已盡
超世度恩愛　誰度於諸流　難度死魔軍
誰斷死魔縻　永超煩惱軛
爾時。世尊說偈答言。
^pb　尊者優波迦　　及波羅揵荼．
　弗迦羅娑梨　　跋提．揵陀疊．
　亦婆休難提　　及波毘瘦㝹
如是等一切　悉皆度諸流　斷絕死魔縻
度彼難度者　斷諸死魔縻　超越諸天軛
^pb說甚深妙法　覺悟難知者　巧便問深義
汝今為是誰
時。彼天子說偈白佛。
我是阿那含　生彼無煩天　故能知斯等
解脫七比丘　盡貪欲瞋恚　永超世恩愛
爾時。世尊復說偈言。
　
^pb眼耳鼻舌身　　第六意入處
若彼名及色　得無餘滅盡　能知此諸法
解脫七比丘　貪有悉已盡　永超世恩愛
時。彼天子復說偈言。
鞞跋楞伽村　我於彼中住　名難提婆羅
^pb造作諸瓦器　迦葉佛弟子　持優婆塞法
供養於父母　離欲修梵行　世世為我友
我亦彼知識　如是等大士　宿命共和合
善修於身心　持此後邊身
爾時。世尊復說偈言。
^pb如是汝賢士　如汝之所說　鞞跋楞伽村
名難提婆羅　迦葉佛弟子　受優婆塞法
供養於父母　離欲修梵行　昔是汝知識
汝亦彼良友　如是諸正士　宿命共和合
善修其身心　持此後邊身
^pb佛說此經已。時。彼天子聞佛所說。歡喜隨喜。
即沒不現。
^n596如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
^pb孤獨園。　時。彼天子說偈問佛。
此世多恐怖　眾生常惱亂　已起者亦苦
未起亦當苦　頗有離恐處　唯願慧眼說
爾時。世尊說偈答言。
無有異苦行　無異伏諸根　無異一切捨
^pb而得見解脫
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n597如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
孤獨園。　時。彼天子說偈問佛。
^pb云何諸眾生　受身得妙色　云何修方便
而得乘出道　眾生住何法　為何所修習
為何等眾生　諸天所供養
爾時。世尊說偈答言。
持戒明智慧　自修習正受　正直心繫念
^pb熾然憂悉滅　得平等智慧　其心善解脫
斯等因緣故　受身得妙色　成就乘出道
心住於中學　如是德備者　為諸天供養
時。彼天子復說偈言。
久見婆羅門　逮得般涅槃
　一切怖已過　　
^pb永超世恩愛時。彼天子聞佛所說。歡喜隨喜。
稽首佛足。即沒不現。
^n598如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
^pb孤獨園。　時。彼天子而說偈言。
沈沒於睡眠　欠呿不欣樂　飽食心憒鬧
懈怠不精勤　斯十覆眾生　聖道不顯現
爾時。世尊說偈答言。
心沒於睡眠　欠呿不欣樂　飽食心憒鬧
^pb懈怠不精勤　精勤修習者　能開發聖道
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n599如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
^pb孤獨園。　時。彼天子而說偈言。
外纏結非纏　內纏纏眾生　今問於瞿曇
誰於纏離纏
爾時。世尊說偈答言。
智者建立戒　內心修智慧　比丘勤修習
^pb於纏能解纏
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n600如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
孤獨園。　時。彼天子而說偈言。
^pb難度難可忍　沙門無知故　多起諸艱難
重鈍溺沈沒　心隨覺自在　數數溺沈沒
沙門云何行　善攝護其心
爾時。世尊說偈答言。
如龜善方便　以殼自藏六　比丘習禪思
^pb善攝諸覺想　其心無所依　他莫能恐怖
是則自隱密　無能誹謗者
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n601如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
^pb天子說偈問佛。
薩羅小流注　當於何反流　生死之徑路
於何而不轉　世間諸苦樂　何由滅無餘
爾時。世尊說偈答言。
眼耳鼻舌身　及彼意入處　名色滅無餘
^pb薩羅小還流　生死道不轉　苦樂滅無餘
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n602如是我聞。　一時。佛住在舍衛國祇樹給孤獨
園。　時。有天子容色絕妙。於後夜時來詣佛所。
稽首佛足。身諸光明遍照祇樹給孤獨園。　時。
彼天子說偈問佛。
^pb伊尼耶鹿[跳-兆+專]　仙人中之尊　少食不嗜味
禪思樂山林　我今敬稽首　而問於瞿曇
云何出離苦　云何苦解脫　我今問解脫
於何而滅盡
爾時。世尊說偈答言。
^pb世間五欲德　心法說第六　於彼欲無欲
解脫一切苦　如是於苦出　如是苦解脫
汝所問解脫　於彼而滅盡
時。彼天子復說偈言。
久見婆羅門　逮得般涅槃
　一切怖已過　　
^pb永超世恩愛時。彼天子聞佛所說。歡喜隨喜。
稽首佛足。即沒不現。
^n603如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。身諸光明遍照祇樹給孤
^pb獨園。　時。彼天子說偈問佛。
云何度諸流　云何度大海　云何能捨苦
云何得清淨
爾時。世尊即說偈言。
信能度諸流　不放逸度海　精進能除苦
^pb智慧得清淨
時。彼天子復說偈言。
久見婆羅門　逮得般涅槃　一切怖已過
永超世恩愛
^juan23^pb
^pb時。彼天子聞佛所說。歡喜隨喜。稽首佛足。即
沒不現。雜阿含經卷第二十二

雜阿含經卷第二十三
　　　　宋天竺三藏求那跋陀羅譯
^pb^n604如是我聞。　一時。佛住王舍城迦蘭陀竹園。　爾
時。世尊晨朝著衣持缽。共諸比丘僧入城乞
食。如偈所說。
身色如金山　端嚴甚微妙　行步如鵝王
面如淨滿月
^pb　世尊與眾俱時。世尊以足踐城門限地。作六
種震動。如偈所說。
大海及大地　城郭并諸山　牟尼足所踐
動搖如浪舟
佛變現如是神力。時。諸民人高聲唱言。奇特
未嘗有法。變現神力。如佛世尊。入城示現如
是種種未曾有法。如偈所說。
地下即成平　高地反為下
　由佛威神故　　
^pb荊棘諸瓦礫
皆悉不復見　聾盲及瘖啞　即得見聞語
城郭時樂器
　不擊妙音出時。彼世尊光相普照。如千日之
焰。如偈所說。
^pb世尊身光明　普照城邑中　民人蒙佛光
涼若栴檀塗
時。世尊順邑而行。時。彼有兩童子。一者上姓。
二者次姓。共在沙中嬉戲。一名闍耶。二名毘
闍耶。遙見世尊來。三十二大人相莊嚴其體。
^pb時。闍耶童子心念言。我當以麥糗。仍手捧細
沙。著世尊缽中。　時。毘闍耶合掌隨喜。如偈所
說。
見大悲世尊　通身一尋光　勇顏睹世尊
心生大敬信　捧沙即奉施　得離生老際
時。彼童子而發願言。以惠施善根功德。令得
一天下一繖蓋王。即於此生得供養諸佛。如
^pb偈所說。
牟尼知彼心　及彼意所願　受果增善根
及福田力故　即以大悲心　受其奉施沙
時。闍耶以此善根。當得為王。王閻浮提。乃至
得成無上正覺。故世尊發微笑。　爾時。阿難見
^pb世尊發微笑。即便合掌向佛。而白佛言。世尊。
諸佛世尊阿羅訶三藐三佛陀。非無因緣而
能發微笑。今佛世尊以何因緣而發微笑。如
偈所說。
世尊離調笑　無上世中尊　齒白如珂玉
^pb最勝今發笑　勇猛勤精進　無師而自覺
妙言令樂聞　無上柔軟音　而記彼童子
梵音遠清徹　無上兩足尊　記彼施沙果
爾時。世尊告阿難曰。如是。如是。如汝所說。諸
佛無有因緣亦不發笑。我今笑者。其有因緣。

^pb阿難當知。於我滅度百年之後。此童子於巴
連弗邑統領一方。為轉輪王。姓孔雀。名阿育。
正法治化。又復廣布我舍利。當造八萬四千
法王之塔。安樂無量眾生。如偈所說。
於我滅度後　是人當作王　孔雀姓名育
^pb譬如頂生王　於此閻浮提　獨王世所尊
阿難。取此缽中所施之沙。捨著如來經行處。
當行彼處。　阿難受教。即取缽沙。捨經行處。　阿
難當知。於巴連弗邑。有王名曰月護。彼王當
生子。名曰頻頭娑羅。當治彼國。彼復有子。名
^pb曰修師摩。　時。彼瞻婆國有一婆羅門女。極為
端正。令人樂見。為國所珍。諸相師輩見彼女
相。即記彼女。當為王妃。又生二子。一當領一
天下。一當出家學道。當成聖跡。　時。彼婆羅門
聞彼相師所說。歡喜無量。即持其女。詣巴連
^pb弗邑。種種莊嚴。莊嚴其體。欲嫁與修師摩王
子。相師云。應嫁與頻頭娑羅王。彼女當生福
德子。子當紹王基。婆羅門即以其女嫁與此
王。王見其女。端正有德。即為夫人。前夫人及
諸婇女見是夫人來。作是念言。此女極為端
^pb正。國中所珍。王若與彼相娛樂者。棄捨我等。
乃至目所不視。　諸女輩即使學習剃毛師業。
彼悉學已。為王料理鬢髮。料理之時。王大歡
喜。即問彼女。汝何所求欲。女啟王言。唯願王
心愛念我耳。如是三啟。時。王言。我是剎利灌
^pb頂王。汝是剃毛師。云何得愛念汝。彼女白王
言。我非是下姓生。乃是高族婆羅門之女。相
師語我父云。此女應嫁與國王。是故來至此
耳。王言。若然者。誰令汝習下劣之業。女啟王
言。是舊夫人及婇女令我學此。　王即敕言。自
^pb今勿復習下業。王即立為第一夫人。王恒與
彼自相娛樂。仍便懷體。月滿生子。生時安隱。
母無憂惱。過七日後。立字無憂。又復生子。名
曰離憂。無憂者。身體麤澀。父王不大附捉。情
所不念。又王欲試二子。呼賓伽羅阿。語婆羅
^pb門言。和上觀我諸子。於我滅後。誰當作王。婆
羅門言。將此諸子出城金殿園館中。於彼當
觀其相。乃至出往彼園。　時。阿育王母語阿育
言。承王出金殿園館中。觀諸王子。於我滅後。
誰當作王。汝今云何不去。阿育啟言。王既不
^pb念我。亦復不樂見我。母復言。但往彼所。阿育
復啟。母復敕令往。今便往去。願母當送飲食。
母言。如是。當出城去。　時。出門逢一大臣。名曰
阿㝹陀。此臣問阿育言。王子今至何所。阿育
答言。聞大王出在金殿園館。觀諸王子。於
^pb我滅後。誰當作王。今往詣彼。　王先敕大臣。若
阿育來者。當使其乘老鈍象來。又復老人為
眷屬。時。阿育乘是老象。乃至園館中。於諸王
子中地坐。　時。諸王子各下飲食。阿育母以瓦
器盛酪飯。送與阿育。如是諸王子各食飲食。
^pb時。父王問師言。此中誰有王相。當紹我位。時。
彼相師視諸王子。見阿育具有王相。當得紹
位。又作是念。此阿育。王所不應。我若語言當
作王者。王必愁憂不樂。即語言。我今總記。王
報言。如師所教。師言。此中若有乘好乘者。是
^pb人當作王。時。諸王子聞彼所說。各念言。我乘
好乘。時。阿育言。我乘老宿象。我得作王。　時。王
又復語師言。願更為觀授記。師復答言。此中
有第一座者。彼當作王。諸王子各相謂言。我
坐第一座。阿育言。我今坐地。是我勝座。我當
^pb作王。　復語師。更為重觀。師又報言。此中上器．
上食。此當得王。乃至阿育念言。我有勝乘．勝
座．勝食。時。王觀子相畢。便即還宮。　時。阿育母
問阿育言。誰當作王。婆羅門復記誰耶。阿育
啟言。上乘．上座．上器．上食。當作王子。自見當
^pb作王。老象為乘。以地為坐。素器盛食。粳米雜
酪飯。　時。彼婆羅門知阿育當作王。數修敬其
母。其母亦重餉婆羅門。即便問言。大王崩後。
誰當作王。師答言。此不可說也。如是乃至三
問。師言。吾當語汝。慎勿使人知。汝生此子。名
^pb曰阿育。是其人也。夫人白言。我聞此語。歡喜
踊躍。若王聞者。於師所不生敬信。師今可還
本住處。若子作王者。師當一切得吉利。盡形
供養。　時。頻頭羅王邊國德叉尸羅反。時。王語
阿育。汝將四兵眾。平伐彼國。王子去時。都
^pb不與兵甲。　時。從者白王子言。今往伐彼國。無
有軍仗。云何得平。阿育言。我若為王。善根果
報者。兵甲自然來。應發是語時。尋聲地開。兵
甲從地而出。即將四兵。往伐彼國。　時。彼諸國
民人聞阿育來。即平治道路。莊嚴城郭。執持
^pb吉瓶之水。及種種供養。奉迎王子。而作是言。
我等不反大王及阿育王子。然諸臣輩不利
我等。我等是故背違聖化。即以種種供養王
子。請入城邑。平此國已。又使至伐佉沙國。時。
彼二大力士為王平治道路。推諸山石。又復
^pb諸天宣令此國。阿育當王此天下。汝等勿興
逆意。彼國王即便降伏。如是。乃至平此天下。
至於海際。　時。修師摩王子出外遊戲。又復遇
逢一大臣。臣不修禮法。王子即使人打拍其
身。大臣念言。此王子未得王位。用性如是。若
^pb得王者。不可而當。又聞阿育得天下。得壞五
百大臣。我等相與立阿育為王。領此天下。　又。
德叉尸羅國反。諸臣共議。令修師摩王子去。
王亦應可。即便往彼國。不能降伏。　時。父王復
得重疾。王語諸臣。吾今欲立修師摩為王。令
^pb阿育往至彼國。時。諸臣欲令阿育作王。以黃
物塗阿育體及面手腳已。諸臣白王言。阿育
王子今得重疾。諸臣便莊嚴阿育。將至王所。
今且立此子為王。我等後徐徐當立修師摩
為王。時。王聞此語。甚以不喜。憂愁不樂。默然
^pb不對。　時。阿育心念口言。我應正得王位者。諸
天自然來。以水灌我頂。素繒繫首。尋聲諸天
即以水灌阿育頂。素繒繫首。時。王見此相貌。
極生愁惱。即便命終。阿育王如禮法殯葬父
王已。即立阿㝹陀為大臣。　時。修師摩王
^pb子聞父崩背。今立阿育為王。心生不忍。即集
諸兵。而來伐阿育。阿育王四門中。二門安二
力士。第三門安大臣。自守東門。　時。阿㝹陀大
臣機關木象。又作阿育王像。像即騎象。安置
東門外。又作無煙火坑聚。以物覆之。修師摩
^pb既來到時。阿㝹陀大臣語修師摩王子。欲作
王者。阿育在東門。可往伐之。能得此王者。自
然得作王。時。彼王子即趣東門。即墮火坑。便
即死亡。爾時。有一大力士。名曰跋陀羅由陀。
聞修師摩終亡。厭世。將無量眷屬。於佛法中
^pb出家學道。加勤精進。逮得漏盡。成阿羅漢道。
阿育王正法治化。時。諸臣輩我等共立阿育
為王故。輕慢於王。不行君臣之禮。王亦自知
諸臣輕慢於我。　時。王語諸臣曰。汝等可伐花
果之樹。植於刺棘。諸臣答曰。未嘗見
^pb聞卻除華果而植刺樹。而見除伐刺樹而植
果實。乃至王三敕令伐。彼亦不從。爾時。國王
忿諸大臣。即持利劍。殺五百大臣。又時。王將
婇女眷屬。出外園中遊戲。見一無憂樹。華極
敷盛。王見已。此華樹與我同名。心懷歡喜。王
^pb形體醜陋。皮膚麤澀。諸婇女輩。心不愛王。憎
惡王故。以手毀折無憂華樹。王從眠覺。見無
憂樹華狼藉在地。心生忿怒。繫諸婇女。以火
燒殺。王行暴惡。故曰暴惡阿育王。　時。阿㝹陀
大臣白王言。王不應為是法。云何以手自殺
^pb人。諸臣婇女。王今當立屠殺之人。應有所殺。
以付彼人。王即宣教立屠殺者。彼有一山。名
曰耆梨。中有一織師家。織師有一子。亦名耆
梨。兇惡撾打繫縛小男小女。及捕水陸之生。
乃至拒逆父母。是故世人傳云兇惡耆梨
^pb子。　時。王諸使語彼。汝能為王斬諸兇人不。彼
答曰。一切閻浮提有罪者。我能淨除。況復此
一方。　時。諸使輩還啟王言。彼人已得兇惡者。
王言。覓將來也。諸使呼彼。彼答言。小忍。先奉
辭父母。具說上事。父母言。子不應行是事。如
^pb是三敕。彼生不仁之心。即便殺父母已。然後
乃至。　諸使問曰。何以經久不速來也。時。彼兇
惡具說上事。諸使者以是事具啟王。王即敕
彼。我所有罪人。事應至死。汝當知之。彼啟王
言。為我作舍。王乃至為其作舍屋室。極為端
^pb嚴。唯開一門。門亦極精嚴。於其中間。作治罪
之法羅列。狀如地獄。彼獄極為勝好。時。彼兇
人啟王言。今從王乞願。若人來入此中者。不
復得出。王答言。如汝所啟乞願。當以與汝。　時。
彼屠主往詣寺中。聽諸比丘說地獄事。時。有
^pb比丘講地獄經。有眾生生地獄者。地獄即執
彼罪人。以熱鐵鉗鉗開其口。以熱鐵丸著其
口中。次融銅灌口。次復鐵斧斬截其體。次復
杻械枷鎖檢繫其身。次復火車鑪炭。次復鐵
鑊。次復灰河。次復刀山劍樹。具如天五使經
^pb所說。彼屠主具聞比丘說是諸事。開其住處。
所作治罪之法如彼所說。案此法而治罪人。
　又一時。商主將其婦入於大海。入海時。婦便
生子。名曰為海。如是在海十有餘年。採諸重
寶。還到本鄉。道中值五百賊。殺於商主。奪彼
^pb寶物。　爾時。商主之子見父傷死。及失寶物。厭
世間苦故。於如來法中出家學道。還其本土。
遊行諸國。次至巴連弗邑。過此夜已。晨朝著
衣持缽。入城次第乞食。誤入屠殺舍中。　時。彼
比丘遙見舍裏。見火車鑪炭等治諸眾生。如
^pb地獄中。尋生恐怖。衣毛皆豎。便欲出門。時。兇
惡即往。執彼比丘言。入此中者。無有得出。汝
今於此而死。比丘聞其所說。心生悲毒。泣淚
滿目。兇主問曰。汝云何如小兒啼。　爾時。比丘
以偈答曰。
^pb我不恐畏死　志願求解脫　所求不成果
是故我啼泣　人身極難得　出家亦復然
遇釋師子王　自今不重睹
爾時。兇主語比丘曰。汝今必死。何所憂惱。比
丘復以哀言答云。乞我少時生命。可至一月。
^pb彼兇不聽。如是日數漸減。止於七日。彼即聽
許。　時。此比丘知將死不久。勇猛精進。坐禪息
心。終不能得道。至於七日。時。王宮內人有事
至死。送付兇惡之人。令治其罪。兇主將是女
人著臼中。以杵擣之。令成碎末。　時。比丘見是
^pb事。極厭惡此身。嗚呼。苦哉。我不久亦當如是。
而說偈言。
嗚呼大悲師　演說正妙法　此身如聚沫
於義無有實　向者美女色　今將何所在
生死極可捨　愚人而貪著　係心緣彼處
^pb今當脫鎖木　令度三有海　畢竟不復生
如是勤方便　專精修佛法　斷除一切結
得成阿羅漢
時。彼凶惡人語此比丘。期限已盡。比丘問曰。
我不解爾之所說。彼兇答曰。先期七日。今既
^pb已滿。比丘以偈答曰。
我心得解脫　無明大黑闇　斷除諸有蓋
以殺煩惱賊　慧日今已出　鑒察心意識
明了見生死　今者愍人時　隨順修聖法
我今此身骸　任爾之所為　無復有吝惜
^pb爾時。彼兇主執彼比丘著鐵鑊油中。足與薪
火。火終不然。假使然者。或復不熱。兇主見火
不然。打拍使者。而自然火。火即猛盛。久久。開
鐵鑊蓋。見彼比丘鐵鑊中蓮華上坐。生希有
心。即啟國王。王即便嚴駕。將無量眾。來看比
^pb丘。　時。彼比丘調伏時至。即身昇虛空。猶如鴈
王。示種種變化。如偈所說。
王見是比丘　身昇在虛空　心懷大歡喜
合掌觀彼聖　我今有所白　意中所不解
形體無異人　神通未曾有　為我分別說
^pb修習何等法　令汝得清淨　為我廣敷演
令得勝妙法　我了法相已　為汝作弟子
畢竟無有悔
時。彼比丘而作是念。我今伏是王。多有所導。
攝持佛法。當廣分布如來舍利。安樂無量
^pb眾生。於此浮閻浮提。盡令信三寶。以是因緣
故。自顯其德。而向王說偈言。
我是佛弟子　逮得諸漏盡　又復是佛子
不著一切有　我今已調伏　無上兩足尊
息心得寂靜　生死大恐怖　我今悉得脫
^pb有離三有縛　如來聖法中　獲得如是利
時。阿育王聞彼比丘所說。於佛所生大敬信。
又白比丘言。佛未滅度時。何所記說。比丘答
言。佛記大王。於我滅後。過百歲之時。於巴連
弗邑。有三億家。彼國有王。名曰阿育。當王此
^pb閻浮提。為轉輪王。正法治化。又復廣布我舍
利。於閻浮提立八萬四千塔。佛如是記大王。
然大王今造此大地獄。殺害無量民人。王今
宜應慈念一切眾生。施其無畏。令得安隱。佛
之所記大王者。王當如法修行。而說偈言。
　
^pb當行哀愍心　　莫惱諸群生
當修習佛法　廣布佛舍利
時。彼阿育王於佛所極生敬信。合掌向比丘
作禮。我得大罪。今向比丘懺悔。我之所作甚
為不可。願為佛子。受我懺悔。捨心勿復責。我
^pb愚人今復歸命。而說偈言。
我今歸依佛　無上勝妙法　比丘諸眾尊
我今盡命歸　我今當勇猛　奉受世尊敕
於此閻浮提　普立諸佛塔　種種諸供養
懸繒及幡幢　莊嚴世尊塔　妙麗世希有
^pb時。彼比丘度阿育王已。乘空而化。　時。王從地
獄出。兇主白王言。王不復得去。王曰。汝今欲
殺我耶。彼曰。如是。王曰。誰先入此中。答曰。我
是。王曰。若然者。汝先應取死。王即敕人。將此
兇主著作膠舍裏。以火燒之。又敕壞此地
^pb獄。施眾生無畏。　時。王欲建舍利塔。將四兵眾。
至王舍城。取阿闍世王佛塔中舍利。遷復修
治此塔。與本無異。如是取七佛塔中舍利。至
羅摩村中。時。諸龍王將是王入龍宮中。王從
龍索舍利供養。龍即與之。王從彼而出。如偈
^pb所說。
羅摩羅村中　所有諸佛塔　龍王所奉事
守護而供養　王從龍索分　諸龍開懷與
即持此舍利　漸進於餘方
時。王作八萬四千金．銀．琉璃．頗梨篋。盛佛舍
^pb利。又作八萬四千四寶瓶。以盛此篋。又作無
量百千幡幢繖蓋。使諸鬼神各持舍利供養
之具。敕諸鬼神言。於閻浮提。至於海際。城邑
聚落滿一億家者。為世尊立舍利塔。　時。有國
名著叉尸羅。三十六億家。彼國人語鬼神言。
三
^pb十六篋舍利與我等。起立佛塔。王作方便。國
中人少者。令分與彼。令滿家數。而立為塔。　時。
巴連弗邑有上座。名曰耶舍。王詣彼所。白上
座曰。我欲一日之中。立八萬四千佛塔。遍此
閻浮提。意願如是。如偈讚曰。
^pb大王名阿育　於先八塔中　各取其舍利
於此閻浮提　建立諸佛塔　八萬及四千
縱廣殊妙勝　一日都使畢
時。彼上座白王言。善哉。大王。剋後十五日月
食時。令此閻浮提起諸佛塔。如是乃至一日
^pb之中。立八萬四千塔。世間民人。興慶無量。共
號名曰法阿育王。如偈讚曰。
王聖種孔雀　安樂世間人　於此閻浮提
建立勝妙塔　本名為惡王　今造勝妙業
共號名法王　相傳至於後
^pb王已建八萬四千塔。歡喜踊躍。將諸群臣往
詣雞雀精舍。白耶舍上座曰。更有比丘。佛所
授記。當作佛事不。我當往詣彼所供養恭敬。
　上座答曰。佛臨般涅槃時。降伏阿波羅龍王．
陶師旃陀羅．瞿波梨龍。詣摩偷羅國。告阿難
^pb曰。於我般涅槃後。百世之中。當有長者。名瞿
多。其子名曰優波崛多。當出家學道。無相佛
教授於人。最為第一。當作佛事。佛告阿難曰。
遙見彼山不。阿難白佛。見也。世尊。佛告阿難。
此山名優留曼茶。是阿蘭若處。名那茶婆低。
^pb隨順寂靜。而偈讚曰。
優波崛比丘　教授最第一　名聞振四方
最勝之所記　於我滅度後　當得作佛事
度諸眾生類　其數無有限
時。王問上座曰。尊者優波崛今已出世不。上
^pb座答曰。已出世。出家學道。降伏煩惱。是阿羅
漢。共諸無量比丘眷屬一萬八千。住在優留
曼茶山中阿蘭若處。哀愍眾生。如佛說淨妙
法。度無量諸天及人。令入甘露城。王聞已。歡
喜踊躍。即敕群臣。速辦嚴駕。將無量眷屬往
^pb詣彼所。修敬供養優波崛多。時。臣白王言。彼
聖既在王國。宜當遣信奉迎之。彼自當來。王
答臣曰。不宜遣信至彼所。應當自往。彼不宜
來也。而說偈曰。
汝得金剛舌　那能不斷壞　諫我莫往彼
^pb親近田舍人
王即遣信。往彼尊者所言。某日當來尊所。時。
尊者思惟。若王來者。無量將從。受諸大苦。逼
殺害微蟲．聚落人民。作是念已。答使者曰。我
當自往詣王所。時。王聞尊者自來。歡喜踊躍。

^pb從摩偷羅至巴連弗邑。於其中間。開安舟航。
於航懸諸幢蓋。　時。尊者優波崛愍念王故。將
一萬八千阿羅漢眾。隨於水道徑至王國。時。
國中人啟王言。尊者優波崛將一萬八千比
丘眾來至。　王聞。大歡喜踊躍。即脫瓔珞。價直
^pb千萬。而授與之。王將諸大臣眷屬。即出往尊
者所。為下食。五體投地。向彼作禮。長跪合掌。
而作是言。我今領此閻浮提。受於王位。不以
為喜。今睹尊者。躍踊無量。如來弟子。乃能如
是。如睹於佛。而說偈言。
^pb寂滅已度世　汝今作佛事　世間愚癡滅
如日照佛世　為世作導師　說法中第一
眾生可依怙　我今大歡喜
時。王敕使者宣令國界。尊者優波崛比丘今
來此國。如是唱言。
　
^pb欲得富貴者　　遠離貧窮苦
常處天上樂　解脫涅槃者　當值優波崛
修敬今供養　未見諸佛者　今睹優波崛
時。王嚴飾國界。平治道路。懸繒幡蓋。燒香散
華。及諸伎樂。舉國人民皆出奉迎尊者優波
^pb崛。供養恭敬。　爾時。尊者優波崛白王言。大王。
當以正法治化。哀愍眾生。三寶難遇。於三寶
中。常以供養恭敬。修念讚歎。廣為人說。所以
者何。如來．應供．等正覺知人見人。常為記說。
我之正法。寄在國王。及我比丘僧等。而說偈
^pb曰。
世雄人中尊　正勝妙大法　寄付於大王
及我比丘僧
時。王白優波崛曰。我已建正法。而說偈曰。
我已造諸塔　莊嚴諸國界
　種種興供養　　
^pb幡幢及諸寶
廣布佛舍利　遍於閻浮提　我興如是福
意願悉已滿　自身及妻兒　珍寶及此地
今已悉捨施　供養賢聖塔
時。尊者優波崛讚王言。善哉。善哉。大王應行
^pb如是法。而說偈言。
捨身及財命　世世無所憂　受福無有窮
必得無上覺
時。王請尊者優波崛入城。設種種座。請尊者
就座。眾僧令往雞雀精舍。白尊者曰。尊者顏
^pb貌端正。身體柔軟。而我形體醜陋。肌膚麤澀。
　尊者說偈曰。
我行布施時　淨心好財物　不如王行施
以沙施於佛
時。王以偈報曰。
我於童子時　布施於沙土
　今獲果如是　　
^pb何況餘妙施尊者復以偈讚曰。
快哉善大王　布施諸沙土　無上福田中
植果無窮盡
時。阿育王告諸大臣。我以沙布施於佛。獲其
果報如是。云何而不修敬於世尊。王復白優
^pb波崛言。尊者。示我佛所。說法．遊行處所。當往
供養禮拜。為諸後世眾生攝受善根。而說偈
言。
示我佛說法　諸國及住處　供養當修敬
為後眾生故
^pb尊者言。善哉。善哉。大王能發妙願。我當示王
處所。為後眾生。　時。王將四兵軍眾。及持種種
供養香華．幡幢。及諸伎樂。便將尊者發去。尊
者隆頻林。此是如來生處。而說偈言。
　
^pb如來初生處　　生時行七步
顧視諸四方　舉手指天上　我今最後生
當得無上道　天上及於人　我為無上尊
時。王五體投地。供養禮拜。即立佛塔。尊者白
王言。大王欲見諸天見佛生時行七步處不。
^pb王白言。願樂欲見。　時。尊者舉手。指摩耶夫人
所攀樹枝。而告彼樹神曰。樹神。今現。令王見
之。生大歡喜。尋聲即見。住尊者邊。而作是言。
何所教敕。我當奉行。尊者語王言。此神見佛
生時。　王以偈問神曰。
^pb汝見嚴飾身　生時青蓮華　足行於七步
口中有所說
神以偈答曰。
我見相好身　生時二足尊　舉足行七步
口中有所說　於諸天人中　我為無上尊
^pb時。王問神言。佛生有何瑞應。神答言。我不能
宣說妙勝諸事。今略說少分。
光明能徹照　身體具相好　令人喜樂見
感動於天地
時。王聞神所說歡喜。施十萬兩珍寶而去。又
^pb將王入城裏。語言。此處菩薩現三十二相．八
十種好。莊嚴其體紫磨金色。時。王向此處作
禮。興種種供養。　又將王至天寺中。語王言。太
子生時。令向彼神禮。時。諸神悉禮菩薩。時。諸
民人為菩薩立名。今是天中天。時。王復以種
^pb種供養。　又將示處語王言。此處父王以菩薩
示諸婆羅門。瞻其相德。王復種種供養。　又示。
此處菩薩學堂。此處學乘象。此處學乘馬．乘
車．弓弩。如是學一切伎術處。此處是菩薩治
身。此處菩薩六萬夫人遊戲處。此處菩薩見
^pb老．病．死人。此處菩薩坐閻浮提樹下。坐禪得
離欲。樹影不離身。父王向其作禮。此處菩薩
將百千天神。出城而去。此處菩薩脫瓔珞。與
車匿遣馬還國。而說偈曰。
菩薩於此處　脫瓔珞及冠　授與於車匿
^pb遣馬還於國　獨行無有侶　便入學道山
又此處菩薩從獵師。易袈裟衣。被此衣已。而
為出家。此處是仙人所稽請處。此處瓶沙王
與菩薩半國處。此處問優藍弗仙人。此處菩
薩六年苦行。如偈所說。
^pb苦行於六年　極受諸苦惱　知此非真道
棄捨所習行
此處二女奉菩薩乳糜。如偈所說。
大聖於此中　受二女乳糜　從此而起去
往詣菩提樹
^pb此處迦梨龍讚歎菩薩。如偈所說。
此處迦梨龍　讚歎諸菩薩　當隨古時道
證無上妙果
時。王向尊者而說偈曰。
我今欲見龍　彼龍見佛者　從此趣菩提
^pb證得勝妙果
時。尊者以手指龍宮。語曰。迦梨龍王。汝以見
佛。今當現身。時。龍王尋聲即出。住在尊前。合
掌白言。何所教敕。時。尊者語王曰。此龍王見
佛。讚歎如來。　時。王合掌向龍。而說偈曰。
^pb汝見金剛身　我師無疇匹　面如淨滿月
為我說彼德　十力之功德　往詣道場時
時。龍王以偈答曰。
我今當演說　足踐於地時　大地六種動
光耀倍於日　遍照三千界　而趣菩提樹
^pb時。王如是等處處種種供養。及立塔廟。時。尊
者將王至道樹下。語王曰。此樹。菩薩摩訶薩
以慈悲三昧力破魔兵眾。得阿耨多羅三藐
三菩提。而說偈言。
牟尼牛王尊　於此菩提樹　降伏惡魔軍
^pb得勝菩提果　天人中特尊　無能與等者
時。王捨無量珍寶。種種供養。及起大塔廟。此
處四天王各持一缽。奉上於佛。合為一缽。此
處於賈客兄弟所受諸飯食。此處如來詣波
羅奈國時。阿時婆外道問佛。此處仙人園鹿
^pb野苑。如來於中為五比丘三轉十二行法輪。
而說偈言。
此處鹿野苑　如來轉法輪　三轉十二行
五人得道跡
時。王於是處興種種供養。及立塔廟。　此處如
^pb來度優樓頻螺迦葉等仙人為道。此處如來
為瓶沙王說法。王得見諦。及無量民人．諸天
得道。此處如來為天帝釋說法。帝釋及八萬
諸天得道。此處如來示大神力。種種變化。此
處如來至天上。為母說法。將無量天眾。下於
^pb人間。　王復種種供養。及立塔廟。時。尊者語阿
育王。至鳩尸那竭國。言。此處如來具足作佛
事畢。於無餘般涅槃而般涅槃。而說偈言。
度脫諸天人　修羅龍夜叉　建立無盡法
佛事既已終　於有得寂滅　大悲入涅槃
^pb如薪盡火滅　畢竟得常住
時。王聞是語。憂惱迷悶擗地。時。諸臣輩以水
洗心面。良久得穌。啼泣涕零。如是乃至興種
種供養。立大塔廟。時。王復白尊者曰。我意願
欲得見佛諸大弟子佛之所記者。欲供養彼
^pb舍利。願為示之。時。尊者白王言。善哉。善哉。大
王能發如是妙心。　時。尊者將王至舍衛國。入
祇桓精舍。以手指塔。此是尊者舍利弗塔。王
當供養。王曰。彼有何功德。尊者曰。是第二法
王。隨轉法輪。而說偈言。
^pb一切眾生智　比於舍利弗　十六之一分
以除如來智　如來轉法輪　是則能隨轉
彼有無量德　誰復能宣說
時。王生大歡喜。捨十萬兩珍寶。供養其塔。而
說偈言。
^pb我禮舍利弗　解脫諸恐怖　名稱普於世
智慧無有等
次。復示大目揵連塔。王應供養此塔。　王復問
曰。彼有何功德。尊者答曰。是神足第一。以足
指踐地。地即震動。至於天宮。降伏難陀跋難
^pb陀龍王。而說偈曰。
以足指動地　至於帝釋宮　神足無與等
誰能盡宣說　二龍王兇暴　見者莫不怖
彼於神足力　降伏息瞋恚
時。王捨十萬兩珍寶。供養此塔。以偈讚曰。
^pb神足中第一　離於老病死　有如是功德
今禮目揵連
次。復示摩訶迦葉塔。語王言。此是摩訶迦葉
塔。應當供養。王問曰。彼有何功德。答曰。彼少
欲知足。頭陀第一。如來施以半座及僧伽梨
^pb衣。愍念眾生。興立正法。即說偈曰。
功德田第一　愍念貧窮類　著佛僧伽梨
能建於正法　彼有如是德　誰能具宣說
時。王捨十萬兩珍寶。供養是塔。以偈讚曰。
常樂於寂靜　依止林藪間
　少欲知足富　　
^pb今禮大迦葉次。復示尊者薄拘羅塔。此是薄
拘羅塔。應當供養。王問曰。彼有何功德。尊者
答曰。彼無病第一。乃至不為人說一句法。寂
然無言。王曰。以一錢供養。諸臣白王。功德既
等。何故於此供養一錢。王告之曰。聽吾所說。
^pb雖除無明癡　智慧能鑒察　雖有薄拘名
於世何所益
時。彼一錢還來至王所。時。大臣輩見是希有
事。異口同音讚彼。嗚呼。尊者。少欲知足。乃至
不須一錢。復示阿難塔。語王言。此是阿難塔。
^pb應當供養。王曰。彼有何功德。答曰。此人是侍
佛者。多聞第一。選集佛經。而說偈曰。
奉持牟尼缽　念至能決斷
　多聞之大海　　
^pb辯才柔軟音
能悅天人眾　善知三佛心　一切悉明了
功德之寶篋　最勝所稱歎　降伏煩惱諍
如是等功德　應當修供養
王即捨百億兩珍寶。而供養其塔。　時。諸臣白
^pb王言。何故於此布施供養皆悉勝前。王曰。聽
吾所說心中所以。
如來之體身　法身性清淨　彼悉能奉持
是故供養勝　法燈常存世　滅此愚癡冥
皆由從彼來　是故供養勝　如大海之水
^pb牛跡所不容　如是佛智海　餘人不能持
唯有阿難尊　一聞悉受持　終無忘失時
是故供養勝
爾時。王如是種種供養。向尊者合掌。而作是
言。
我今受此形　不復負此身
　修無量功德　　
^pb今為人中主
我今取堅實　造立諸塔廟　莊嚴在於世
如星莊嚴月　奉佛弟子法　應行諸禮節
我今悉已作　稽首尊者足　蒙尊者恩力
今見勝妙事　快獲大善利　從是分別法
^pb爾時。王供養上種種事。恒偏至菩提道場樹。
此樹下如來得阿耨多羅三藐三菩提。世間
希有珍寶供養之事。供養菩提樹。　時。王夫人
名曰低舍羅絺多。夫人作是念。王極愛念於
我。我亦念王。王今捨我去。持諸珍寶至菩提
^pb樹間。我今當作方便殺是菩提樹。樹既枯死。
葉便凋落。王當不復往。彼可與我常相娛樂。
即喚咒師。語咒師言。汝能殺菩提樹不。彼答
曰。能。與我千兩金。　時。夫人即與千兩金錢。咒
師往菩提樹間。以咒咒樹以綖繫樹。時。樹漸
^pb漸枯死。葉即萎落。未即枯死。其葉凋落。白夫
人曰。復應以熱乳澆樹。乃可令枯。夫人白王。
我今欲以乳供養菩提樹。王曰。隨卿意耶。如
是乃至以熱乳澆之。樹即枯燥。　時。諸夫人白
王言。菩提樹忽然枯死。葉葉變落。而說偈言。
^pb如來所依樹　名曰菩提者　於是得正覺
具足一切智　大王今當知　是樹今枯死
葉色亦變異　不知何以故
時。王聞是語。即迷悶擗地。諸人輩以水澆王
心面。良久而穌。即便泣淚言。
^pb我見菩提樹　便見於如來　今聞彼樹死
我今亦隨沒
時。彼夫人見王憂愁不樂。而白王言。主勿憂
惱。我當喜悅王心。王曰。若無彼樹。我命亦無。
如來於彼樹得阿耨多羅三藐三菩提。彼樹
^pb既無。我何用活耶。　夫人聞王決定語。還復以
冷乳灌菩提樹下。彼樹尋復更生。王聞以乳
溉灌樹還得生。日日送千瓮乳溉灌其本。樹
還復如先。諸夫人輩白王言。菩提樹今復如
先。無復有異。　時。王聞已。即生歡喜。詣菩提樹
^pb下。睹於菩提樹。目不暫捨。而說偈言。
諸王所未作　瓶沙持國者　我今應供養
我今浴菩提　諸乳及香水　華香及塗香
當復供養僧　賢聖五部眾
時。王各辦四寶瓮。金．銀．琉璃．頗梨。盛諸香乳。
^pb及諸香湯。持種種飲食。幡幢．寶蓋各有千種。
及種種花香伎樂。受持八支齋布薩。著白淨
衣服。執持香鑪。在於殿上。向四方作禮。心念
口言。如來賢聖弟子在諸方者。憐愍我故。受
我供養。而說偈言。
　
^pb如來賢聖子　　正順寂諸根
離諸三界欲　諸天應供養　今當悉來集
受我微心惠　哀愍副我意　令法種增長
常樂於寂止　解脫諸所著　如來之真子
從法而化生　諸天所供養　哀愍於我故
^pb今當悉來集　副我之微意　諸聖在處處
罽賓多波婆　大林離波多　阿耨大池邊
江河山藪間　如是一切處　諸聖在中者
今當悉來集　哀愍於我故　副我之微意
又在於天上　尸梨沙宮殿　香山石室中
^pb神通具足者　今當悉來集　哀愍於我故
時。王如是語時。三十萬比丘悉來集。彼大眾
中十萬是阿羅漢。二十萬是學人及凡夫比
丘。上座之座無人坐。　時。王問諸比丘。上座之
座。云何而無人坐。時。彼大眾中有一比丘。名
^pb曰耶舍。是大阿羅漢。具足六通。白王言。此座。
上座之座。餘者豈敢於中而坐。　王復問曰。於
尊者所。更有上座耶。尊者答曰。更有上座。大
王。佛之所說。名曰賓頭盧。是上座。應坐此處。
　王大歡喜。而作是言。於中有比丘見佛者不。
^pb尊者答曰。有也。大王。賓頭盧者。猶故在世。　王
復白曰。可得見彼比丘不。尊者曰。大王。不久
當見。尋當來至。　時。王生大歡喜。而說偈言。
我今快得利　攝受於我故　令我自目見
尊者賓頭盧
^pb時。尊者賓頭盧將無量阿羅漢。次第相隨。譬
如鴈王乘虛而來。在於上座處坐。諸比丘僧
各修禮敬。次第而坐。　時。王見尊者賓頭盧頭
髮皓白。辟支佛體。頭面禮足。長跪合掌。睹尊
者顏貌。而說偈言。
　
^pb我今之王位　　統領閻浮提
不以為歡喜　今得見尊者　我今見尊者
便是見生佛　心懷大踊躍　勝見於王位
復白尊者曰。尊者見世尊耶。三界所尊仰。　時。
尊者賓頭盧以手舉眉毛。視王而言。
^pb我見於如來　於世無譬類　身作黃金色
三十二相好　面如淨滿月　梵音聲柔軟
伏諸煩惱諍　常處於寂滅
王復問曰。尊者何處見佛。尊者曰。如來將五
百阿羅漢。俱初在王舍城安居。我爾時亦復
^pb在中。而說偈言。
大牟尼世尊　離欲相圍遶　在於王舍城
結於夏三月　我時在彼眾　恒住如來邊
大王今當知　我目見真佛
又復。佛住舍衛國時。如來大作神力。種種變
^pb化。作諸佛形。滿在諸方。乃至阿迦尼吒天。我
爾時亦在於中。見如來種種變化神通之相。
而說偈言。
如來神通力　降伏諸外道　佛遊於十方
我親見彼相
^pb又復。如來在天上與母說法時。我亦在於中。
與母說法竟。將諸天眾從天上來。下僧迦奢
國。時。我見此二事。天人受福樂。優波羅比丘
尼化作轉輪聖王。將無量眷屬。乘空而來。詣
世尊所。我亦見此。而說偈言。
^pb如來在天上　於彼結夏坐　我亦在於中
牟尼之眷屬
又復。世尊住舍衛國。五百阿羅漢俱。時。給孤
獨長者女適在於富樓那跋陀那國。時。彼女
請佛及比丘僧。時。諸比丘各乘空而往彼。我
^pb爾時以神力合大山。往彼受請。時世尊責我。
汝那得現神足如是。我今罰汝。常在於世。不
得取涅槃。護持我正法。勿令滅也。而說偈曰。
世尊受彼請　五百比丘俱　時我以神力
挑大山而去　世尊責罰我　住世未滅度
^pb護持我正法　勿令法沒盡
又復。如來將諸比丘僧入城乞食。時。王共二
童子沙土中戲。逢見佛來。捧於塵沙。奉上於
佛。時。世尊記彼童子。於我滅度百歲之後。此
童子於巴連弗邑當受王位。領閻浮提。名曰
^pb阿育。當廣布我舍利。一日之中。當造八萬四
千塔。今王身是也。我爾時亦在於中。而說偈
曰。
王於童子時　以沙奉上佛　佛記於王時
我亦親在中
^pb時。王白尊者曰。尊者今住在何處。尊者答王
曰。在於北山。山名揵陀摩羅。共諸同梵行僧。
　王復問曰。有幾眷屬。尊者答。六萬阿羅漢比
丘。尊者曰。王何須多問。今當施設供養於僧。
食竟。使王歡喜。王言。如是。尊者。然我今先當
^pb供養佛念所覺菩提之樹。然後香美飲食施
設於僧。敕諸群臣。唱令國界。王今捨十萬兩
金。布施眾僧。千瓮香湯。溉灌菩提樹。集諸五
眾。　時。王子名曰拘那羅。在王右邊。舉二指而
不言說。意欲二倍供養。大眾見之。皆盡發笑。
^pb王亦發笑。而語言。嗚呼。王子。乃有增益功德
供養。　王復言。我復以三十萬兩金供養眾僧。
復加千瓮香湯。洗浴菩提樹。時。王子復舉四
指。意在四倍。　時。王瞋恚。語臣曰。誰教王子作
是事。與我興競。臣啟王言。誰敢與王興競。然
^pb王子聰慧利根。增益功德。故作是事耳。時。王
右顧視王子。白上座曰。除我庫藏之物。餘一
切物。閻浮提夫人．婇女．諸臣．眷屬。及我拘那
羅子。皆悉布施賢聖眾僧。唱令國界。集諸五
眾。而說偈曰。
^pb除王庫藏物　夫人及婇女　臣民一切眾
布施賢聖僧　我身及王子　亦復悉捨與
時。王．上座及比丘僧。以瓮香湯洗浴菩提樹。
　時。菩提樹倍復嚴好。增長茂盛。以偈頌曰。
王浴菩提樹　無上之所覺　樹增於茂盛
^pb柯條葉柔軟
時。王及諸群臣生大歡喜。　時。王洗浴菩提樹
已。次復供養眾僧。時。彼上座耶舍語王言。大
王。今大有比丘僧集。當發淳信心供養。時。王
從上至下。自手供養。　時。彼有二沙彌。得食已。

^pb各以糗團歡喜丸。更互相擲。王見即笑而言。
此沙彌作小兒戲。供養訖已。王還上座前立。
上座語王言。王莫生不信敬心。王答上座。無
有不敬心。然見二沙彌作小兒戲。如世間小
兒。以土團更互相擲。如是二沙彌以糗團．以
^pb歡喜丸。更互相擲。上座白王言。彼二沙彌是
俱解脫阿羅漢。更相奉食。王聞是已。增其信
心。而作是念。此二沙彌能展轉相施。我今亦
當於一切僧人施絹．劫貝。　時。二沙彌知王心
所念。二沙彌共相謂言。令王倍增敬信。一沙
^pb彌持鑊授與王。一沙彌授以染草。王問彼沙
彌。用作何等。二沙彌白王言。王因我故。施與
眾僧絹及劫貝。我欲令大王染成其色。施與
眾僧。　時。王作是念。我雖心念。口未發言。此二
達士得他心智。而知我心。王即稽首
^pb敬禮眾僧。而說偈言。
孔雀之族姓　內外親眷屬　因此惠施故
悉皆獲大利　遭值良福田　歡喜應時施
時。王語沙彌言。我因汝等施僧衣。施僧衣已。
復以三衣并四億萬兩珍寶。嚫五部眾。嚫願
^pb已。復以四十億萬兩珍寶。贖取閻浮提宮人．
婇女。及太子．群臣。　阿育王所作功德。無量如
是。雜阿含經卷第二十三
^juan24^pb


雜阿含經卷第二十四
　　　　宋天竺三藏求那跋陀羅譯
　　第五誦道品第一
^pb^n605如是我聞。　一時。佛住舍衛國祇樹給孤獨園。
　爾時。世尊告諸比丘。有四念處。何等為四。謂
身身觀念處。受．心．法法觀念處。　佛說此經已。
諸比丘聞佛所說。歡喜奉行。
^n606如是我聞。　一時。佛住舍衛國祇樹給孤獨園。
^pb　爾時。世尊告諸比丘。有四念處。何等為四。謂
身身觀念處。受．心．法法觀念處。如是。比丘。於
此四念處修習滿足。精勤方便。正念．正知。應
當學。　佛說此經已。諸比丘聞佛所說。歡喜奉
行。
^n607如是我聞。　一時。佛住舍衛國祇樹給孤獨園。
　爾時。世尊告諸比丘。有一乘道。淨諸眾生。令
^pb越憂悲。滅惱苦。得如實法。所謂四念處。何等
為四。身身觀念處。受．心．法法觀念處。　佛說此
經已。諸比丘聞佛所說。歡喜奉行。
^n608如是我聞。　一時。佛住舍衛國祇樹給孤獨園。
　爾時。世尊告諸比丘。若比丘離四念處者。則
^pb離如實聖法。離如實聖法者。則離聖道。離聖
道者。則離甘露法。離甘露法者。不得脫生．老．
病．死．憂．悲．惱苦。我說彼於苦不得解脫。　若比
丘不離四念處者。得不離聖如實法。不離聖
如實者。則不離聖道。不離聖道者。則不離甘
^pb露法。不離甘露法者。得脫生．老．病．死．憂．悲．惱
苦。我說彼人解脫眾苦。　佛說此經已。諸比丘
聞佛所說。歡喜奉行。
^n609如是我聞。　一時。佛住舍衛國祇樹給孤獨園。
　爾時。世尊告諸比丘。我今當說四念處集．四
^pb念處沒。諦聽。善思。何等為四念處集．四念處
沒。食集則身集．食滅則身沒。如是隨身集觀
住。隨身滅觀住。隨身集滅觀住。則無所依住。
於諸世間永無所取。如是觸集則受集。觸滅
則受沒。如是隨集法觀受住。隨滅法觀受住。
^pb隨集滅法觀受住。則無所依住。於諸世間都
無所取。　名色集則心集。名色滅則心沒。隨集
法觀心住。隨滅法觀心住。隨集滅法觀心住。
則無所依住。於諸世間則無所取。　憶念集則
法集。憶念滅則法沒。隨集法觀法住。隨滅法
^pb觀法住。隨集滅法觀法住。則無所依住。於諸
世間則無所取。是名四念處集．四念處沒。　佛
說此經已。諸比丘聞佛所說。歡喜奉行。
^n610如是我聞。　一時。佛住舍衛國祇樹給孤獨園。
　爾時。世尊告諸比丘。我當說修四念處。諦聽。

^pb善思。云何修四念處。謂內身身觀念住。精勤
方便。正智正念。調伏世間憂悲。外身．內外身
觀住。精勤方便。正念正知。調伏世間憂悲。如
是受．心．法。內法．外法．內外法觀念住。精勤方
便。正念正知。調伏世間憂悲。是名比丘修四
^pb念處。　佛說此經已。諸比丘聞佛所說。歡喜奉
行。過去．未來修四念處亦如是說。
^n611如是我聞。　一時。佛住舍衛國祇樹給孤獨園。
　爾時。世尊告諸比丘。有善法聚．不善法聚。云
何善法聚。所謂四念處。是為正說。所以者何。
^pb純一滿淨聚者。所謂四念處。云何為四。謂身
身觀念處。受．心．法法觀念處。云何不善聚。不
善聚者。所謂五蓋。是為正說。所以者何。純一
逸滿不善聚者。所謂五蓋。何等為五。謂貪欲
^pb蓋．瞋恚蓋．睡眠蓋．掉悔蓋．疑蓋。　佛說此經已。
諸比丘聞佛所說。歡喜奉行。
^n612如是我聞。　一時。佛住舍衛國祇樹給孤獨園。
　爾時。世尊告諸比丘。如人執持四種強弓。大
力方便射多羅樹影。疾過無閡。如是如來四
^pb種聲聞。增上方便。利根智慧。盡百年壽。於如
來所百年說法教授。唯除食息．𥙷．睡眠。中間
常說．常聽。智慧明利。於如來所說。盡底受持。
無諸障閡。於如來所不加再問。如來說法無
有終極。聽法盡壽。百歲命終。如來說法猶不
^pb能盡。當知如來所說無量無邊。名．句．味身亦
復無量。無有終極。所謂四念處。何等為四。謂
身念處。受．心．法念處。　佛說此經已。諸比丘聞
佛所說。歡喜奉行。一切四念處經。皆以此總
句。所謂是故。比丘。
^pb於四念處修習。起增上欲。精勤方便。正念正
智。應當學。
^n613如是我聞。　一時。佛住舍衛國祇樹給孤獨園。
　爾時。世尊告諸比丘。有不善聚．善聚。何等為
不善聚。謂三不善根。是名正說。所以者何。純
^pb不善積聚者。謂三不善根。云何為三。謂貪不
善根．恚不善根．癡不善根。云何為善聚。謂四
念處。所以者何。純善滿具者。謂四念處。是名
善說。云何為四。謂身念處。受．心．法念處。　佛說
此經已。諸比丘聞佛所說。歡喜奉行。如三不
^pb善根。如是三惡行。身惡行．口惡行．意惡行。三
想。欲想．恚想．害想。三覺。欲覺．恚覺．害覺。三界。
欲界．恚界．害界。　佛說此經已。諸比丘聞佛所
說。歡喜奉行。
^n614如是我聞。　一時。佛住舍衛國祇樹給孤獨園。
　
^pb時。有異比丘來詣佛所。稽首佛足。退坐一面。
白佛言。世尊。如所說大丈夫。云何名大丈夫．
非大丈夫。　佛告比丘。善哉。善哉。比丘能問如
來大丈夫義。諦聽。善思。當為汝說。若比丘身
身觀念住。彼身身觀念住已。心不離欲。不得
^pb解脫。盡諸有漏。我說彼非為大丈夫。所以者
何。心不解脫故。若比丘受．心．法法觀念住。心
不離欲。不得解脫。盡諸有漏。我不說彼為大
丈夫。所以者何。心不解脫故。　若比丘身身觀
念住。心得離欲。心得解脫。盡諸有漏。我說彼
^pb為大丈夫也。所以者何。心解脫故。若受．心．法
法觀念住。受．心．法法觀念住已。心離貪欲。心
得解脫。盡諸有漏。我說彼為大丈夫也。所以
者何。心解脫故。是名。比丘。大丈夫及非大丈
夫。　佛說此經已。諸比丘聞佛所說。歡喜隨喜。
禮
^pb足而去。
^n615如是我聞。　一時。佛住舍衛國祇樹給孤獨園。
　爾時。尊者阿難晨朝著衣持缽。入舍衛城乞
食。於路中思惟。我今先至比丘尼寺。即往比
丘尼寺。　諸比丘尼遙見尊者阿難來。疾敷床
^pb座。請令就座。　時。諸比丘尼禮尊者阿難足。退
坐一面。白尊者阿難。我等諸比丘尼修四念
處繫心住。自知前後昇降。尊者阿難告諸比
丘尼。善哉。善哉。姊妹。當如汝等所說而學。凡
修習四念處善繫心住者。應如是知前後昇
^pb降。　時。尊者阿難為諸比丘尼種種說法。種種
說法已。從座起去。　爾時。尊者阿難於舍衛城
中乞食還。舉衣缽。洗足已。詣世尊所。稽首佛
足。退坐一面。以比丘尼所說具白世尊。　佛告
阿難。善哉。善哉。應如是學四念處善繫心住。

^pb知前後昇降。所以者何。心於外求。然後制令
求其心。散亂心．不解脫皆如實知。若比丘於
身身觀念住。於彼身身觀念住已。若身躭。心
法懈怠。彼比丘當起淨信。取於淨相。起淨信
心。憶念淨相已。其心則悅。悅已生喜。其心喜
^pb已。身則猗息。身猗息已。則受身樂。受身樂已。
其心則定。心定者。聖弟子當作是學。我於此
義。外散之心攝令休息。不起覺想及已觀想。
無覺無觀。捨念樂住。樂住已。如實知。受．心．法
念亦如是說。　佛說此經已。尊者阿難聞佛所
^pb說。歡喜奉行。
^n616如是我聞。　一時。佛住舍衛國祇樹給孤獨園。
　爾時。世尊告諸比丘。當取自心相。莫令外散。
所以者何。若彼比丘愚癡．不辨．不善。不取自
心相而取外相。然後退減。自生障閡。譬如廚
^pb士愚癡．不辨。不善巧便調和眾味。奉養尊主。
酸鹹酢淡。不適其意。不能善取尊主所嗜。酸
鹹酢淡。眾味之和。不能親侍尊主左右。司其
所須。聽其所欲。善取其心。而自用意調和眾
味。以奉尊主。若不適其意。尊主不悅。不悅故
^pb不蒙爵賞。亦不愛念。愚癡比丘亦復如是。不
辨．不善。於身身觀住。不能除斷上煩惱。不能
攝取其心。亦復不得內心寂靜。不得勝妙正
念正知。亦復不得四種增上心法．現法樂住．
本所未得安隱涅槃。是名比丘愚癡．不辨．不
^pb善。不能善攝內心之相而取外相。自生障閡。
　若有比丘黠慧才辯。善巧方便。取內心已。然
後取於外相。彼於後時終不退減。自生障閡。
譬如廚士黠慧聰辯。善巧方便。供養尊主。能
調眾味。酸鹹酢淡。善取尊主所嗜之相。而和
眾
^pb味。以應其心。聽其尊主所欲之味。數以奉之。
尊主悅已。必得爵祿。愛念倍重。如是黠慧廚
士善取尊主之心。比丘亦復如是。身身觀念
住。斷上煩惱。善攝其心。內心寂止。正念正知。
得四增心法。現法樂住。得所未得安隱涅槃。
^pb是名比丘黠慧辯才。善巧方便。取內心相。攝
持外相。終無退減。自生障閡。受．心．法觀亦復
如是。　佛說此經已。諸比丘聞佛所說。歡喜奉
行。
^n617如是我聞。　一時。佛住舍衛國祇樹給孤獨園。
^pb　爾時。世尊告諸比丘。過去世時有一鳥。名曰
羅婆。為鷹所捉。飛騰虛空。於空鳴喚言。我不
自覺。忽遭此難。我坐捨離父母境界而遊他
處。故遭此難。如何今日為他所困。不得自在。
鷹語羅婆。汝當何處自有境界而得自在。羅
^pb婆答言。我於田耕壟中自有境界。足免諸難。
是為我家父母境界。　鷹於羅婆起憍慢言。放
汝令去。還耕壟中。能得脫以不。於是羅婆得
脫鷹爪。還到耕壟大塊之下。安住止處。然後
於塊上欲與鷹鬥。　鷹則大怒。彼是小鳥。敢與
^pb我鬥。瞋恚極盛。駿飛直搏。於是羅婆入於塊
下。鷹鳥飛勢。臆衝堅塊。碎身即死。　時。羅婆鳥
深伏塊下。仰說偈言。
鷹鳥用力來　羅婆依自界　乘瞋猛盛力
致禍碎其身　我具足通達　依於自境界
^pb伏怨心隨喜　自觀欣其力　設汝有兇愚
百千龍象力　不如我智慧　十六分之一
觀我智殊勝　摧滅於蒼鷹
如是。比丘。如彼鷹鳥。愚癡自捨所親父母境
界。遊於他處。致斯災患。汝等比丘亦應如是。

^pb於自境界所行之處。應善守持。離他境界。應
當學。　比丘。他處他境界者。謂五欲境界。眼見
可意受．念妙色。欲心染著。耳識聲．鼻識香．舌
識味．身識觸。可意．受．念妙觸。欲心染著。是名
比丘他處他境界。比丘。自處父母境界者。謂
^pb四念處。云何為四。謂身身觀念處。受．心．法法
觀念處。是故。比丘。於自行處父母境界而自
遊行。遠離他處他境界。應當學。　佛說此經已。
諸比丘聞佛所說。歡喜奉行。
^n618如是我聞。　一時。佛住舍衛國祇樹給孤獨園。
^pb　爾時。世尊告諸比丘。於四念處多修習。當得
四果。四種福利。云何為四。謂須陀洹果．斯陀
含果．阿那含果．阿羅漢果。　佛說此經已。諸比
丘聞佛所說。歡喜奉行。
^n619如是我聞。　一時。佛在拘薩羅人間遊行。於私
^pb伽陀聚落北身恕林中。　爾時。世尊告諸比丘。
過去世時有緣幢伎師。肩上豎幢。語弟子言。
汝等於幢上下向護我。我亦護汝。迭相護持。
遊行嬉戲。多得財利。時。伎弟子語伎師言。不
如所言。但當各各自愛護。遊行嬉戲。多得財
^pb利。身得無為安隱而下。伎師答言。如汝所言。
各自愛護。然其此義亦如我說。己自護時即
是護他。他自護時亦是護己。心自親近。修習
隨護作證。是名自護護他。云何護他自護。不
恐怖他．不違他．不害他。慈心哀彼。是名護他
^pb自護。是故。比丘。當如是學。自護者修四念處。
護他者亦修四念處。　佛說此經已。諸比丘聞
佛所說。歡喜奉行。
^n620如是我聞。　一時。佛住王舍城迦蘭陀竹園。　爾
時。世尊告諸比丘。大雪山中。寒冰嶮處。尚無
^pb猿猴。況復有人。或復有山。猿猴所居。而無有
人。或復有山。人獸共居。於猿猴行處。獵師以
黐膠塗其草上。有黠猿猴遠避而去。愚癡猿
猴不能遠避。以手小觸。即膠其手。復以二手
欲解求脫。即膠二手。以足求解。復膠其足。以
^pb口嚙草。輒復膠口。五處同膠。聯捲臥地。獵師
既至。即以杖貫。擔負而去。　比丘當知。愚癡猿
猴捨自境界父母居處。遊他境界。致斯苦惱。
如是。比丘。愚癡凡夫依聚落住。晨朝著衣持
缽。入村乞食。不善護身。不守根門。眼見色已。
^pb則生染著。耳聲．鼻香．舌味．身觸皆生染著。愚
癡比丘內根外境被五縛已。隨魔所欲。是故。
比丘。當如是學。於自所行處父母境界依止
而住。莫隨他處他境界行。云何。比丘。自所行
處父母境界。謂四念處。身身觀念住。受．心．法
法
^pb觀念住。　佛說此經已。諸比丘聞佛所說。歡喜
奉行。
^n621如是我聞。　一時。佛住舍衛國祇樹給孤獨園。
時。尊者阿難與眾多比丘詣世尊所。稽首禮
足。退坐一面。　尊者阿難白佛言。世尊。此諸年
^pb少比丘當云何教授。云何為其說法。　佛告阿
難。此諸年少比丘當以四念處教令修習。云
何為四。謂身身觀念住。精勤方便。不放逸行。
正智正念。寂定於心。乃至知身。受．心．法法觀
念住。精勤方便。不放逸行。正念正智。寂靜於
^pb心。乃至知法。所以者何。若比丘住學地者。未
得進上。志求安隱涅槃時。身身觀念住。精勤
方便。不放逸行。正念正智。寂靜於心。受．心．法
法觀念住。精勤方便。不放逸行。正念正智。寂
靜於心。乃至於法遠離。若阿羅漢諸漏已盡。

^pb所作已作。捨諸重擔。盡諸有結。正知善解脫。
當於彼時亦修身身觀念住。精勤方便。不放
逸行。正念正智。寂靜於心。受．心．法法觀念住。
乃至於法得遠離。　時。尊者阿難歡喜隨喜。作
禮而去。
^pb^n622如是我聞。　一時。佛在跋祇人間遊行。到鞞舍
離國菴羅園中住。　爾時。菴羅女聞世尊跋祇
人間遊行至菴羅園中住。即自莊嚴乘車。出
鞞舍離城。詣世尊所。恭敬供養。詣菴羅園門。
下車步進。遙見世尊與諸大眾圍遶說法。　世
^pb尊遙見菴羅女來。語諸比丘。汝等比丘。勤攝
心住。正念正智。今菴羅女來。是故誡汝。云何
為比丘勤攝心住。若比丘已生惡不善法當
斷。生欲．方便。精進攝心。未生惡不善法不令
起。未生善法令生。已生善法令住不忘。修習
^pb增滿。生欲．方便。精勤攝心。是名比丘勤攝心
住。云何名比丘正智。若比丘去來威儀常隨
正智。迴顧視瞻。屈伸俯仰。執持衣缽。行住坐
臥。眠覺語默。皆隨正智住。是正智。　云何正念。
若比丘內身身觀念住。精勤方便。正智正念。
^pb調伏世間貪憂。如是受．心．法法觀念住。精勤
方便。正智正念。調伏世間貪憂。是名比丘正
念。是故汝等勤攝其心。正智正念。今菴羅女
來。是故誡汝。　時。菴羅女詣世尊所。稽首禮足。
卻住一面。　爾時。世尊為菴羅女種種說法。示
^pb教照喜。示教照喜已。默然而住。　爾時。菴羅女
整衣服。為佛作禮。合掌白佛。唯願世尊與諸
大眾明日受我請中食。　爾時。世尊默然受請。
菴羅女知世尊默然受請已。稽首禮足。還歸
自家。設種種食。布置床座。晨朝遣使白佛。時
^pb到。　爾時。世尊與諸大眾詣菴羅女舍。就座而
坐。　時。菴羅女手自供養種種飲食。食訖。澡漱．
洗缽竟。時。菴羅女持一小床坐於佛前。聽佛
說法。　爾時。世尊為菴羅女說隨喜偈。
施者人愛念　多眾所隨從　名稱日增高
^pb遠近皆悉聞　處眾常和雅　離慳無所畏
是故智慧施　斷慳永無餘　上生忉利天
長夜受快樂　盡壽常修德　娛樂難陀園
百種諸天樂　五欲悅其心　彼於此人間
聞佛所說法　為善逝弟子　樂彼受化生
^pb爾時。世尊為菴羅女種種說法。示教照喜。示
教照喜已。從座起而去。
^n623如是我聞。　一時。佛住波羅奈仙人住處鹿野
苑中。　爾時。世尊告諸比丘。世間言美色。世間
美色者。能令多人集聚觀看者不。　諸比丘白
^pb佛。如是。世尊。　佛告比丘。若世間美色。世間美
色者。又能種種歌舞伎樂。復極令多眾聚集
看不。　比丘白佛。如是。世尊。　佛告比丘。若有世
間美色。世間美色者。在於一處。作種種歌舞
伎樂戲笑。復有大眾雲集一處。若有士夫不
^pb愚不癡。樂樂背苦。貪生畏死。有人語言。士夫。
汝當持滿油缽。於世間美色者所及大眾中
過。使一能殺人者。拔刀隨汝。若失一渧油者。
輒當斬汝命。云何。比丘。彼持油缽士夫能不
念油缽。不念殺人者。觀彼伎女及大眾不。　比
^pb丘白佛。不也。世尊。所以者何。世尊。彼士夫自
見其後有拔刀者。常作是念。我若落油一渧。
彼拔刀者當截我頭。唯一其心。繫念油缽。於
世間美色及大眾中徐步而過。不敢顧眄。　如
是。比丘。若有沙門．婆羅門正身自重。一其心
^pb念。不顧聲色。善攝一切心法。住身念處者。則
是我弟子。隨我教者。云何為比丘正身自重。
一其心念。不顧聲色。攝持一切心法。住身念
處。如是。比丘。身身觀念。精勤方便。正智正念。
調伏世間貪憂。受．心．法法觀念住亦復如是。
^pb是名比丘正身自重。一其心念。不顧聲色。善
攝心法。住四念處。　爾時。世尊即說偈言。
　專心正念　　護持油缽
　自心隨護　　未曾至方
　甚難得過　　勝妙微細
^pb　諸佛所說　　言教利劍
　當一其心　　專精護持
　非彼凡人　　放逸之事
　能入如是　　不放逸教佛說此經已。諸比丘聞
佛所說。歡喜奉行。
^n624如是我聞。　一時。佛住舍衛國祇樹給孤獨園。
　爾時。尊者鬱低迦來詣佛所。稽首佛足。退坐
一面。白佛言。善哉。世尊。為我說法。我聞法已。

^pb當獨一靜處。專精思惟。不放逸住。思惟。所以
善男子剃除鬚髮。正信非家。出家學道。如上
廣說。乃至不受後有。佛告鬱低迦。如是。如是。
如汝所說。但於我所說法。不悅我心。彼所事
業亦不成就。雖隨我後。而不得利。反生障閡。
^pb　鬱低迦白佛。世尊所說。我則能令世尊心悅。
自業成就。不生障閡。唯願世尊為我說法。我
當獨一靜處。專精思惟。不放逸住。如上廣說。
乃至不受後有。如是第二．第三請。　爾時。世尊
告鬱低迦。汝當先淨其初業。然後修習梵行。
^pb　鬱低迦白佛。我今云何淨其初業。修習梵行。
　佛告鬱低迦。汝當先淨其戒。直其見。具足三
業。然後修四念處。何等為四。內身身觀念住。
專精方便。正智正念。調伏世間貪憂。如是外
身．內外身身觀念住。受．心．法法觀念住。亦如
^pb是廣說。　時。鬱低迦聞佛所說。歡喜隨喜。從座
起而去。　時。鬱低迦聞佛教授已。獨一靜處。專
精思惟。不放逸住。思惟。所以善男子剃除鬚
髮。著袈裟衣。正信非家。出家學道。乃至不受
後有。　如鬱低迦所問。如是異比丘所問亦如
^pb上說。
^n625如是我聞。　一時。佛住舍衛國祇樹給孤獨園。
　時。有異比丘名婆醯迦。來詣佛所。稽首禮足。
退坐一面。白佛言。世尊。善哉世尊。為我說法。
　如前鬱低迦修多羅廣說。差別者。如是。婆醯
^pb迦比丘。初業清淨。身身觀念住者。超越諸魔。
受．心．法法觀念住者。超越諸魔。　時。婆醯迦比
丘聞佛說法教誡已。歡喜隨喜。作禮而去。獨
一靜處。專精思惟。不放逸住。乃至不受後有。
^n626第二經亦如上說。差別者。如是。比丘。超越
^pb生死。
^n627如是我聞。　一時。佛住舍衛國祇樹給孤獨園。
　爾時。尊者阿那律陀詣佛所。稽首禮足。退坐
一面。白佛言。世尊。若有比丘住於學地。未得
上進安隱涅槃。而方便求。是聖弟子當云何
^pb於正法．律修習多修習。得盡諸漏。乃至自知
不受後有。　佛告阿那律。若聖弟子住於學地。
未得上進安隱涅槃。而方便求。彼於爾時。當
內身身觀念住。精勤方便。正智正念。調伏世
間貪憂。如是受．心．法法觀念住。精勤方便。正
^pb智正念。調伏世間貪憂。如是聖弟子多修習
已。得盡諸漏。乃至自知不受後有。　爾時。尊者
阿那律陀聞佛所說。歡喜隨喜。作禮而去。
^n628如是我聞。　一時。佛住巴連弗邑雞林精舍。時。
尊者優陀夷．尊者阿難陀亦住巴連弗邑雞
林
^pb精舍。　爾時。尊者優陀夷詣尊者阿難所。共相
問訊慰勞已。退坐一面。語尊者阿難。如來．應
供．等正覺所知所見。為諸比丘說聖戒。令不
斷．不缺．不擇．不離．不戒取。善究竟．善持。智者
所歎．所不憎惡。何故如來．應．等正覺所見。為
^pb諸比丘說聖戒。不斷．不缺。乃至智者所歎．所
不憎惡。　尊者阿難語優陀夷。為修四念處故。
何等為四。謂身身觀念住。受．心．法法觀念住。
　時。二正士共論議已。各還本處。
^n629如是我聞。　一時。佛住巴連弗邑雞林精舍。爾
^pb時。尊者阿難．尊者跋陀羅亦在彼住。　時。尊者
跋陀羅問尊者阿難言。頗有法修習多修習。
得不退轉耶。　尊者阿難語尊者跋陀羅。有法
修習多修習。能令行者得不退轉。謂四念處。
何等為四。身身觀念住。受．心．法法觀念住。　時。

^pb二正士共論說已。各還本處。
^n630如是我聞。　一時。佛住巴連弗邑雞林精舍。爾
時。尊者阿難．尊者跋陀羅亦在彼住。時。尊者
跋陀羅問尊者阿難。頗有法修習多修習。令
不淨眾生而得清淨。轉增光澤耶。尊者阿難
^pb語尊者跋陀羅。有法修習多修習。能令不淨
眾生而得清淨。轉增光澤。謂四念處。身身觀
念住。受．心．法法觀念住。　時。二正士共論議已。
各還本處。
^n631如是我聞。　一時。佛住巴連弗邑雞林精舍。爾
^pb時。尊者阿難．尊者跋陀羅亦在彼住。時。尊者
跋陀羅問尊者阿難。頗有法修習多修習。能
令未度彼岸眾生得度彼岸。　尊者阿難語尊
者跋陀羅。有法修習多修習。能令未度彼岸
眾生得度彼岸。謂四念處。何等為四。謂身身
^pb觀念住受．心．法法觀念住。時。二正士共論議
已。各還本處。
^n632如是我聞。　一時。佛住巴連弗邑雞林精舍。爾
時。尊者阿難．尊者跋陀羅亦在彼住。尊者跋
陀羅問尊者阿難。頗有法修習多修習。得阿
^pb羅漢。　尊者阿難語尊者跋陀羅。有法修習多
修習。而得阿羅漢。謂四念處。何等為四。謂身
身觀念住。受．心．法法觀念住。　時。二正士共論
議已。各還本處。
^n633如是我聞。　一時。佛住巴連弗邑雞林精舍。　爾
^pb時。世尊告諸比丘。所說一切法。一切法者。謂
四念處。是名正說。何等為四。謂身身觀念住。
受．心．法法觀念住。　佛說此經已。諸比丘聞佛
所說。歡喜奉行。
^n634如是我聞。　一時。佛住巴連弗邑雞林精舍。　爾
^pb時。世尊告諸比丘。若比丘於四念處修習多
修習。名賢聖出離。何等為四。謂身身觀念住。
受．心．法法觀念住。　佛說此經已。諸比丘聞佛
所說。歡喜奉行。如出離。如是正盡苦．究竟苦
邊．得大果．得大福利．得甘露法．究竟甘露．甘
^pb露法作證。如上廣說。
^n635如是我聞。　一時。佛住巴連弗邑雞林精舍。　爾
時。世尊告諸比丘。若比丘於四念處修習多
修習。未淨眾生令得清淨。已淨眾生令增光
澤。何等為四。謂身身觀念住。受．心．法法觀念
^pb住。　佛說此經已。諸比丘聞佛所說。歡喜奉行。
如淨眾生。如是未度彼岸者令度．得阿羅漢．
得辟支佛．得阿耨多羅三藐三菩提。亦如上
說。
^pb^n636如是我聞。　一時。佛住巴連弗邑雞林精舍。　爾
時。世尊告諸比丘。當為汝說修四念處。何等
為修四念處。若比丘。如來．應．等正覺．明行足．
善逝．世間解．無上士．調御丈夫．天人師．佛．世
尊出興于世。演說正法。上語亦善。中語亦善。
^pb下語亦善。善義善味。純一滿淨。梵行顯示。若
族姓子．族姓女從佛聞法。得淨信心。如是修
學。見在家和合欲樂之過。煩惱結縛。樂居空
閑。出家學道。不樂在家。處於非家。欲一向清
淨。盡其形壽。純一滿淨。鮮白梵行。我當剃除
^pb髮鬚。著袈裟衣。正信非家。出家學道。作是思
惟已。即便放捨錢財親屬。剃除鬚髮。著袈裟
衣。正信非家。出家學道。正其身行。護口四過。
正命清淨。習賢聖戒。守諸根門。護心正念。眼
見色時。不取形相。若於眼根住不律儀。世間
^pb貪憂．惡不善法常漏於心。而今於眼起正律
儀。耳．鼻．舌．身．意起正律儀。亦復如是。　彼以賢
聖戒律成就。善攝根門。來往周旋。顧視屈伸。
坐臥眠覺語默。住智正智。彼成就如此聖戒。
守護根門。正智正念。寂靜遠離。空處．樹下．閑
^pb房獨坐。正身正念。繫心安住。斷世貪憂。離貪
欲。淨除貪欲。斷世瞋恚．睡眠．掉悔．疑蓋。離瞋
恚．睡眠．掉悔．疑蓋。淨除瞋恚．睡眠．掉悔．疑蓋。
斷除五蓋惱。心慧力羸。諸障閡分。不趣涅槃
者。是故。內身身觀念住。精勤方便。正智正念。
^pb調伏世間貪憂。如是外身．內外身。受．心．法法
觀念住。亦如是說。是名比丘修四念處。　佛說
此經已。諸比丘聞佛所說。歡喜奉行。
^n637如是我聞。　一時。佛住舍衛國祇樹給孤獨園。
　爾時。世尊告諸比丘。當修四念處。如上廣說。

^pb差別者。乃至如是出家已。住於靜處。攝受波
羅提木叉律儀。行處具足。於細微罪生大怖
畏。受持學戒。離殺．斷殺．不樂殺生。乃至一切
業跡如前說。衣缽隨身。如鳥兩翼。如是學戒
成就。修四念處。　佛說此經已。諸比丘聞佛所
^pb說。歡喜奉行。
^n638如是我聞。　一時。佛在王舍城迦蘭陀竹園。爾
時。尊者舍利弗住摩竭提那羅聚落。疾病涅
槃。純陀沙彌瞻視供養。　爾時。尊者舍利弗因
病涅槃。　時。純陀沙彌供養尊者舍利弗已。取
^pb餘舍利。擔持衣缽。到王舍城。舉衣缽。洗足已。
詣尊者阿難所。禮尊者阿難足已。卻住一面。
白尊者阿難。尊者當知。我和上尊者舍利弗
已涅槃。我持舍利及衣缽來。　於是尊者阿難
聞純陀沙彌語已。往詣佛所。白佛言。世尊。我
^pb今舉體離解。四方易韻。持辯閉塞。純陀沙彌
來語我言。和上舍利弗已涅槃。持餘舍利及
衣缽來。　佛言。云何。阿難。彼舍利弗持所受戒
身涅槃耶。定身．慧身．解脫身．解脫知見身涅
槃耶。　阿難白佛言。不也。世尊。　佛告阿難。若法
^pb我自知。成等正覺所說。謂四念處．四正斷．四
如意足．五根．五力．七覺支．八道支涅槃耶。　阿
難白佛。不也。世尊。雖不持所受戒身乃至道
品法而涅槃。然尊者舍利弗持戒多聞。少欲
知足。常行遠離。精勤方便。攝念安住。一心正
^pb受捷疾智慧．深利智慧．超出智慧．分別智慧．
大智慧．廣智慧．甚深智慧．無等智慧。智寶成
就。能視．能教．能照．能喜善．能讚歎。為眾說法。
是故。世尊。我為法故。為受法者故。愁憂苦惱。
　佛告阿難。汝莫愁憂苦惱。所以者何。若坐．若
^pb起．若作。有為敗壞之法。何得不壞。欲令不壞
者。無有是處。我先已說。一切所愛念種種諸
物．適意之事。一切皆是乖離之法。不可常保。
譬如大樹。根．莖．枝．葉．華．果茂盛。大枝先折。如
大寶山。大巖先崩。如是。如來大眾眷屬。其大
^pb聲聞先般涅槃。若彼方有舍利弗住者。於彼
方我則無事。然其彼方。我則不空。以有舍利
弗故。我先已說故。汝今。阿難。如我先說。所可
愛念種種適意之事。皆是別離之法。是故汝
今莫大愁毒。阿難。當知。如來不久亦當過去。
^pb是故。阿難。當作自洲而自依。當作法洲而法
依。當作不異洲不異依。　阿難白佛。世尊。云何
自洲以自依。云何法洲以法依。云何不異洲
不異依。　佛告阿難。若比丘身身觀念處。精勤
方便。正智正念。調伏世間貪憂。如是外身．內
^pb外身。受．心．法法觀念處。亦如是說。阿難。是名
自洲以自依．法洲以法依．不異洲不異洲依。
　佛說此經已。諸比丘聞佛所說。歡喜奉行。
^n639如是我聞。　一時。佛住摩偷羅國跋陀羅河側
傘蓋菴羅樹林中。尊者舍利弗．目揵連涅槃
^pb未久。爾時。世尊月十五日布薩時。於大眾前
敷座而坐。　爾時。世尊觀察眾會已。告諸比丘。
我觀大眾。見已虛空。以舍利弗．大目揵連般
涅槃故。我聲聞唯此二人善能說法。教誡．教
授。辯說滿足。有二種財。錢財及法財。錢財者
^pb從世人求。法財者從舍利弗．大目揵連求。如
來已離施財及法財。　汝等莫以舍利弗．目揵
連涅槃故愁憂苦惱。譬如大樹。根．莖．枝．葉．華．
果茂盛。大枝先折。亦如寶山。大巖先崩。如是。
如來大眾之中。舍利弗．目揵連二大聲聞先
^pb般涅槃。是故。比丘。汝等勿生愁憂苦惱。何有
生法．起法．作法．為法．壞敗之法而不磨滅。欲
令不壞。無有是處。我先已說。一切可愛之物
皆歸離散。我今不久亦當過去。是故汝等當
知。自洲以自依．法洲以法依．不異洲不異依。
^pb謂內身身觀念住。精勤方便。正智正念。調伏
世間貪憂。如是外身．內外身。受．心．法法觀念
住。精勤方便。正智正念。調伏世間貪憂。是名
自洲以自依。法洲以法依。不異洲不異依。　佛
說此經已。諸比丘聞佛所說。歡喜奉行。雜阿
^pb含經卷第二十四
^juan25^pb


雜阿含經卷第二十五
　　　　宋天竺三藏求那跋陀羅譯
^n640爾時。世尊告尊者阿難。此摩偷羅國。將來世
^pb當有商人子。名曰掘多。掘多有子。名優波掘
多。我滅度後百歲。當作佛事。於教授師中最
為第一。阿難。汝遙見彼青色叢林不。　阿難白
佛。唯然。已見。世尊。　阿難。是處名為優留曼茶
山。如來滅後百歲。此山當有那吒跋置迦阿
^pb蘭若處。此處隨順寂默最為第一。　爾時。世尊
作是念。我若以教法付囑人者。恐我教法不
得久住。若付囑天者。恐我教法亦不得久住。
世間人民則無有受法者。我今當以正法付
囑人．天。諸天．世人共攝受法者。我之教法則
千歲不動。爾時。世尊起世俗心。　時。天帝釋及
四大天王知佛心念。來詣佛所。稽首禮足。退
^pb坐一面。　爾時。世尊告天帝釋及四大天王。如
來不久當於無餘涅槃而般涅槃。我般涅槃
後。汝等當護持正法。　爾時世尊復告東方天
王。汝當於東方護持正法。次告南方．西方．北
方天王。汝當於北方護持正法。過千歲後。我
^pb教法滅時。當有非法出於世間。十善悉壞。閻
浮提中。惡風暴起。水雨不時。世多飢饉。雨則
災雹。江河消滅。華果不成。人無光澤。蟲村鬼
村悉皆磨滅。飲食失味。珍寶沈沒。人民服食
麤澀草木。　時。有釋迦王．耶槃那王．缽羅婆王．
^pb兜沙羅王。眾多眷屬。如來頂骨．佛牙．佛缽安
置東方。西方有王。名缽羅婆。百千眷屬。破壞
塔寺。殺害比丘。北方有王。名耶槃那。百千眷
屬。破壞塔寺。殺害比丘。南方有王。名釋迦。百
千眷屬。破壞塔寺。殺害比丘。東方有王。名兜
^pb沙羅。百千眷屬。破壞塔寺。殺害比丘。四方盡
亂。諸比丘來集中國。　時。拘睒彌國有王。名摩
因陀羅西那。其王生子。手似血塗。身似甲冑。
有大勇力。其生之日。五百大臣生五百子。皆
類王子。血手冑身。　時。拘睒彌國。一日雨血。拘
^pb睒彌王見此惡相。即大恐怖。請問相師。相師
白王。王今生子。當王閻浮提。多殺害人。生子
七日。字曰難當。年漸長大。時。四惡王從四方
來殺人民。摩因陀羅西那王聞則恐怖。　時。有
天神告言。大王且立難當為王。足能降伏彼
^pb四惡王。時。摩因陀羅西那王受天神教。即捨
位與子。以髻中明珠冠其子首。集諸大臣。香
水灌頂。召五百大臣同日生子。身被甲冑。從
王出征。與四惡王大眾戰。勝。殺害都盡。王閻
浮提。治在拘睒彌鞞國。爾時。世尊告四大天
王。
^pb巴連弗國。於彼國當有婆羅門。名曰阿耆尼
達多。通達比陀經論。彼婆羅門當納妻。彼時。
中陰眾生當來與其作子。入母胎中時。彼母
欲與人論議。彼婆羅門即問諸相師。相師答
云。是胎中眾生當了達一切論。故令母生如
^pb是論議之心。欲將人論議。如是日月滿足。出
生母胎。以為童子。了達一切經論。恒以經論
教授五百婆羅門子。及餘諸論教授餘人。以
醫方教醫方者。如是有眾多弟子。有眾多弟
子故。名曰弟子。次當從父母求出家學道。乃
^pb至父母聽其出家。彼即於我法中出家學道。
通達三藏。善能說法。辯才巧妙。言語談說。攝
多眷屬。又復。世尊告四大天王。即此巴連弗
邑國中。當有大商主。名曰須陀那。中陰眾生
來入母胎。彼眾生入母胎時。令母質直柔和。

^pb無諸邪想。諸根寂靜。　時。彼商主即問相師。相
師答曰。胎中眾生極為良善。故令母如是。乃
至諸根寂靜。至月滿足。便生童子。名曰修羅
他。年紀漸長。乃至啟白父母。求出家學道。父
母即聽。於我法中出家學道。勤行精進。修習
^pb道業。便得漏盡。證阿羅漢果。然寡聞．少欲．知
足及少知。舊居在山藪林間。山名揵陀摩羅。
　時。彼聖人恒來為難當王說法。彼父王當無
常。無常之日。難當見父過世。兩手抱父屍。悲
號啼哭。憂惱傷心。時。彼三藏將多眷屬來詣
^pb王所。為王說法。王聞法已。憂惱即止。於佛法
中生大敬信。而發聲唱言。自今以後。我施諸
比丘無恐畏。適意為樂。而問比丘。前四惡王
毀滅佛法有幾年歲。諸比丘答云。經十二年。
王心念口言。作師子吼。我當十二年中。當供
^pb養五眾。乃至辦諸供具。即便行施。行施之日。
天當降香澤之雨。遍閻浮提。一切實種皆得
增長。諸方人眾皆持供養。來詣拘睒彌國。供
養眾僧。　時。諸比丘大得供養。諸比丘輩食人
信施。而不讀誦經書。不薩闍為人受經。戲論
^pb過日。眠臥終夜。貪著利養。好自嚴飾。身著妙
服。離諸出要．寂靜．出家．三菩提樂。形類比丘。
離沙門功德。是法中之大賊。助作末世壞正
法幢。建惡魔幢。滅正法炬。然煩惱火。壞正法
鼓。毀正法輪。消正法海。壞正法山。破正法城。
^pb拔正法樹。毀禪定智慧。斷戒瓔珞。污染正道。
　時。彼天．龍．鬼神．夜叉．乾闥婆等。於諸比丘所
生惡意。毀訾諸比丘。厭惡．遠離。不復相親。異
口同音。嗚呼。如是惡比丘。不應於如來法中。
而說偈言。
　
^pb非吉行惡行　　行諸邪見法
此諸愚癡人　打壞正法山　行諸惡戒法
棄諸如法行　捨諸勝妙法　拔除今佛法
不信不調伏　樂行諸惡行　諂偽誑世間
打破牟尼法　毀形習諸惡　兇暴及千行
^pb依法誑世人　忿恨自貢高　貪著求名利
無惡業不備　如佛所說法　法沒有是相
今者悉已見　智者所輕賤　此法今出已
牟尼正法海　不久當枯竭　正法今少在
惡人復來滅　毀壞我正法
^pb時。彼諸天．龍．神等皆生不歡喜心。不復當護
諸比丘。而同聲唱言。佛法卻後七日滅盡。號
咷悲泣。共相謂言。至比丘說戒日。共相鬥諍。
如來正法於中而滅。如是諸天悲惱啼泣。　時。
拘睒彌城中有五百優婆塞。聞諸天之言。共
^pb詣諸比丘眾中。諫諸比丘鬥諍。而說偈言。
嗚呼苦劇歲　愍念群生生　其法今便滅
釋師子王法　惡輪壞法輪　如是盡金剛
乃能不即壞　安隱時已滅　危險法已起
明智人已過　今見如是相　當知不復久
^pb牟尼法斷滅　世間無復明　離垢寂滅口
牟尼日今沒　世人失伏藏　善惡無差別
善惡無差已　誰能得正覺　法燈今在世
及時行諸善　無量諸福田　此法今當滅
是故我等輩　知財不堅牢
^pb　及時取堅實至十五日說戒時。法當沒。今日
五百優婆塞。一日之中。造五百佛塔。時。諸優
婆塞各有餘務。不復來往眾僧眾中。　爾時。住
揵陀摩羅山修羅他阿羅漢觀閻浮提。今日
何處有眾僧說戒。見有拘睒彌國如來弟子
說戒為布薩。
^pb即詣拘睒彌。　時。彼僧眾乃有百千人。中唯有
一阿羅漢。名曰修羅他。又復有一三藏。名曰
弟子。此是如來最後大眾集。爾時。維那行沙
羅籌。白三藏上座言。眾僧已集。有百千人。今
為說波羅提木叉。時。彼上座答言。閻浮提如
^pb來弟子皆來集此。數有百千。如是眾中。我為
上首。了達三藏。尚不學戒律。況復餘者而有
所學。今當為誰而說戒律。而說偈言。
今是十五日　夜靜月清明　如是諸比丘
今集聽說戒　一切閻浮提　眾僧最後集
^pb我是眾中上　不學戒律法　況復餘僧眾
而有所學習　何能牟尼法　釋迦師子王
彼戒誰有持　是人乃能說
爾時。彼阿羅漢修羅他立上座前。合掌白上
座言。上座。但說波羅提木叉。如佛在世時。舍
^pb利弗．目揵連等大比丘眾所學法。我今已悉
學。如來雖滅度。於今已千歲。彼所制律儀。我
悉已備足。而說偈言。
上座聽我說　我名修羅他　漏盡阿羅漢
僧中師子吼　牟尼真弟子　信佛諸鬼神
^pb聞彼聖所說　悲哀泣流淚　低頭念法滅
從今去已後　無有說法者　毘尼別解脫
不復在於世　法橋今已壞　法水不復流
法海已枯竭　法山已崩頹　法會從今絕
法幢不復見　法足不復行　律儀戒永沒
^pb法燈不復照　法輪不復轉　閉塞甘露門
法師不在世　善人說妙道　眾生不識善
不異於野獸
爾時。佛母摩訶摩耶夫人天上來下。詣諸眾
僧所。號咷啼泣。嗚呼。苦哉。是我之子經歷阿
^pb僧祇劫。修諸苦行。不顧勞體。積德成佛。今者
忽然消滅。而說偈言。
我是佛親母　我子積苦行　經歷無數劫
究竟成真道　悲泣不自勝　今法忽磨滅
嗚呼智慧人　爾今何所在　持法捨諍訟
^pb從佛口所生　諸王無上尊　真實佛弟子
頭陀修妙行　宿止林藪間　如是真佛子
今為何所在　今者於世間　無有諸威德
曠野山林間　諸神寂無言　施戒愍群生
信戒自莊嚴　忍辱質直行　觀察諸善惡
^pb如是諸勝法　今忽都已盡
爾時。彼上座弟子作是念言。彼修羅他比丘
自言。如來所制戒律。我悉備持。爾時。上座有
弟子。名曰安伽陀。起不忍之心。極生忿恨。從
座起。罵辱彼聖。汝是下座比丘。愚癡無智。而
^pb毀辱我和上。即持利刀。殺彼聖人。而說偈言。
我名安伽陀　失沙之弟子　利劍殺汝身
自謂我有德
爾時。有一鬼名曰大提木佉。作是念言。世間
唯有此一阿羅漢。而為惡比丘弟子所害。執
^pb持金剛利杵。杵頭火然。以此打破彼頭。即便
命終。而說偈言。
我是惡鬼神　名大提木佉　以此金剛杵
破汝頭七分
爾時。阿羅漢弟子見彼弟子殺害其師。忿恨
^pb不忍。即殺三藏。爾時。諸天．世人悲哀啼泣。嗚
呼。苦哉。如來正法今便都盡。尋即此大地六
種震動。無量眾生號咷啼泣。極為愁惱。嗚呼。
今日正法不復現世。作是語已。各各離散。　爾
時。拘睒彌國五百優婆塞聞已。往詣寺中。舉
^pb手拍頭。高聲大哭。嗚呼。如來愍念世間。濟諸
群生。無有巨細。誰當為我說法義。今者。人．天
解脫不復可得。眾生今日猶在闇瞑。無有引
導。長習諸惡。以此為歡。如諸野獸。不聞牟尼
妙法。身壞命終。墮在三塗。譬如流星。世人從
^pb今已後。無復念慧．寂靜．三昧．十力妙法。　爾時。
拘睒彌王聞諸比丘殺真人阿羅漢及三藏
法師。心生悲惱。惋慨而坐。爾時。諸邪見輩諍
競打破塔廟。及害比丘。從是佛法索然頓滅。
爾時。世尊語釋提桓因。四大天王。諸天．世人
^pb於我滅度之後。法盡之相。如上所說。是故汝
等。今者不可不以勤力加於精進。護持正法。
久令在世。　爾時。諸天．世人聞佛所說。各各悲
顏。以手揮淚。頂禮佛足。各自退去。
^n641阿育王施半阿摩勒果因緣經。
^pb阿育王於如來法中得大敬信。時。王問諸比
丘言。誰於如來法中行大布施。　諸比丘白王
言。給孤獨長者最行大施。　王復問曰。彼施幾
許寶物。　比丘答曰。以億千金。　王聞已。如是思
惟。彼長者尚能捨億千金。我今為王。何緣復
^pb以億千金施。當以億百千金施。　時。王起八萬
四千佛塔。於彼諸塔中復施百千金。復作五
歲大會。會有三百千比丘。用三百億金供養
於彼僧眾中。第一分是阿羅漢。第二分是學
人。第三分是真實凡夫。除私庫藏。此閻浮提
^pb夫人．婇女．太子．大臣施與聖僧。四十億金還
復贖取。如是計挍。用九十六億千金。乃至王
得重病時。王自知命欲終盡。　時。有大臣名羅
陀崛多。時。王宿命是施佛土時同伴小兒。時。
彼大臣羅陀崛多見王重病。命垂欲盡。稽
^pb首以偈問王。
顏貌常鮮澤　百千婇女遶　譬如諸蓮華
蜜蜂當聚集　今睹聖王顏　無有諸鮮澤
王即以偈答。
我今無所憂　失財及王位　此身及餘親
^pb及諸種種寶　我今所愁者　不復睹賢聖
四事以供養　我今唯念此　顏色有變異
心意無所寧
又復。我常所願。欲以滿億百千金作功德。今
願不得滿足。便就後世時。計挍前後所施金
^pb銀珍寶。唯減四億未滿。王即辦諸珍寶。送與
雞雀寺中。　法益之子。名三波提。為太子諸臣
等。啟太子言。大王將終不久。今以此珍寶送
與寺舍中。今庫藏財寶已竭。諸王法以物為
尊。太子今宜斷之。勿使大王用盡也。時。太子
^pb即敕典藏者。勿復出與大王用之。　時。大王自
知索諸物不復能得。所食金器送與寺中。時。
太子令斷金器。給以銀器。王食已。復送與寺
中。又斷銀器。給以銅器。王亦以此送與寺中。
又斷銅器。給以瓦器。　時。大王手中有半阿摩
^pb勒果。悲淚告諸大臣。今誰為地主。　時。諸臣啟
白大王。王為地主。　時。王即說偈答曰。
汝等護我心　何假虛妄語　我今坐王位
不復得自在　阿摩勒半果　今在於我手
此即是我物　於是得自由　嗚呼尊富貴
^pb可厭可棄捨　先領閻浮提　今一旦貧至
如恒河駛流　一逝而不返　富貴亦復然
逝者不復還
又復。如佛偈所說。
凡盛必有衰　以衰為究竟
　如來神口說　　
^pb真實無有異
先時所教令　速疾無有閡　今有所求索
無復從我教　如風閡於山　如水閡於岸
我今所教令　於今已永絕　將從無量眾
擊鼓吹貝螺　常作諸伎樂　受諸五欲樂
^pb婇女數百眾　日夜自娛樂　今者都永盡
如樹無花實　顏貌轉枯盡　色力亦復然
如花轉萎悴　我今亦復爾
時。阿育王呼侍者言。汝今憶我恩養。汝持此
半阿摩勒果送雞雀寺中。作我意。禮拜諸比
^pb丘僧足。白言。阿育王問訊諸大聖眾。我是阿
育王。領此閻浮提。閻浮提是我所有。今者頓
盡。無有財寶布施眾僧。於一切財而不得自
在。今唯此半阿摩勒果。我得自由。此是最後
布施檀婆羅蜜。哀愍我故。納受此施。令我得
供養僧福。而說偈言。
　
^pb半阿摩勒果　　是我之所有
於我得自在　今捨於大眾　緣心在於聖
更無濟我者　憐愍於我故　納受阿摩勒
為我食此施　因是福無量　世世受妙樂
用之無有盡
^pb時。彼使者受王敕已。即持此半阿摩勒果。至
雞雀寺中。至上座前。五體著地作禮。長跪合
掌。向上座而說偈曰。
領於閻浮提　一繖繫一鼓　遊行無所礙
如日照於世　業行報已至　在世不復久
^pb無有王威德　如日雲所翳　號曰阿育王
稽首禮僧足　送此布施物　謂半阿摩勒
願求來世福　哀愍彼王故　聖眾愍彼故
受是半果施
時。彼上座告諸大眾。誰聞是語而不厭世間。
我等聞是事。不可不生厭離。如佛經所說。見
^pb他衰事。應生厭離。若有識類眾生者。聞是事
豈得不捨世間。而說偈曰。
人王世中最　阿育孔雀姓　閻浮提自在
阿摩勒為主　太子及諸臣　共奪大王施
送半阿摩勒　降伏憍財者　使彼生厭心
^pb愚夫不識施　因果受妙樂　示送半摩勒
時。彼上座作是念言。云何令此半阿摩勒。一
切眾僧得其分食。即教令研磨。著石榴羹中。
行已。眾僧一切皆得周遍。　時。王復問傍臣曰。
誰是閻浮提王。　臣啟王言。大王是也。時。王從
^pb臥起而坐。顧望四方。合掌作禮。念諸佛德。心
念口言。我今復以此閻浮提施與三寶。隨意
用之。而說偈曰。
今此閻浮提　多有珍寶飾　施與良福田
果報自然得　以此施功德　不求天帝釋
　
^pb梵王及人主　　世界諸妙樂
如是等果報　我悉不用受　以是施功德
疾得成佛道　為世所尊仰　成得一切智
世間作善友　導師最第一
時。王以此語盡書紙上。而封緘之。以齒印印
^pb之。作如是事畢。便即就盡。爾時。太子及諸臣．
宮人．婇女．國界人民。興種種供養葬送。如王
之法而闍維之。爾時。諸臣欲立太子紹王位。
中有一大臣。名曰阿㝹陀。語諸臣曰。不得立
太子為王。所以者何。大王阿育在時。本誓願
^pb滿十萬億金作諸功德。唯減四億。不滿十萬。
以是故。今捨閻浮提施與三寶。欲令滿足。今
是大地屬於三寶。云何而立為王。時。諸臣聞
已。即送四億諸金。送與寺中。即便立法益之
子為王。名三波提。次復太子。名毘梨訶波
^pb低。為紹王位。毘梨訶波低太子。名曰毘梨訶
西那。次紹王位。毘梨訶西那太子。名曰沸沙
須摩。次紹王位。沸沙須摩太子。名曰沸沙蜜
多羅。次紹王位。　時。沸沙蜜多羅問諸臣曰。我
當作何等事。令我名德久存於世。　時。賢善諸
^pb臣信樂三寶者。啟王言。阿育大王是王之前
種姓。彼王在世。造立八萬四千如來塔。復興
種種供養。此之名德。相傳至今。王欲求此名
者。當造立八萬四千塔。及諸供養。　王言。大王
阿育有大威德。能辦此事。我不能作。更思餘
^pb事。　中有惡臣。不信向者。啟王言。世間二種法
傳世不滅。一者作善。二者作惡。大王阿育作
諸善行。王今當行惡行。打壞八萬四千塔。　時。
王用佞臣語。即興四兵眾。往詣寺舍。壞諸塔
寺。王先往雞雀寺中。寺門前有石師子。即作
^pb師子吼。王聞之即大驚怖。非生獸之類。而能
吼鳴。還入城中。如是再三。欲壞彼寺。時。王呼
諸比丘來。問諸比丘。使我壞塔為善。壞僧房
為善。　比丘答曰。二不應行。王其欲壞者。寧壞
僧房。勿壞佛塔。　時。王殺害比丘。及壞塔寺。如
^pb是漸漸至婆伽羅國。又復唱令。若有人能得
沙門釋子頭來者。賞之千金。　爾時。彼國中有
一阿羅漢。化作眾多比丘頭。與諸百姓。令送
至於王所。令王庫藏財寶竭盡。時。彼王聞阿
羅漢作如是事。倍復瞋恚。欲殺彼阿羅漢。　時。
^pb彼羅漢入滅盡正受。王作無量方便。殺彼聖
人。終不能得。入滅盡三昧力故。不傷其體。如
是漸進至佛塔門邊。　彼所塔中。有一鬼神。止
住其中。守護佛塔。名曰牙齒。彼鬼神作是念。
我是佛弟子。受持禁戒。不殺害眾生。我今不
能
^pb殺害於王。又復作念。有一神名曰為蟲。行諸
惡行。兇暴勇健。求索我女。我不與之。今者為
護正法故。當嫁與彼。令其守護佛法。即呼彼
神語言。我今嫁女與汝。然共立約誓。汝要當
降伏此王。勿使興諸惡行。壞滅正法。　時。王所
^pb有一大鬼神。名曰烏茶。威德具足。故彼神不
奈王何。時。牙齒神作方便。今日王威勢自然
由此鬼神。我今誘誑共作親厚。如是與彼神
作知識。極作知識已。即將此神至於南方大
海中。　時彼蟲神排攩大山。推迮王上。及四兵
^pb眾。無不死盡。眾人唱言。快哉。快哉。是世人相
傳。名為快哉。彼王終亡。孔雀苗裔於此永終。
是故世間富樂不足為貪。阿育大王有智之
人。覺世無常。身命難保。五家財物亦如幻化。
覺了彼法。勤行精進。作諸功德。乃至臨終。
^juan26^pb
^pb係心三寶。念念不絕。無所吝惜。唯願盡成阿
耨多羅三藐三菩提。雜阿含經卷第二十五


雜阿含經卷第二十六
^pb　　　　宋天竺三藏求那跋陀羅譯
^n642如是我聞。　一時。佛住舍衛國祇樹給孤獨園。
　爾時。世尊告諸比丘。有三根。未知當知根．知
根．無知根。爾時。世尊即說偈言。
覺知學地時　隨順直道進　精進勤方便
^pb善自護其心　如自知生盡　無礙道已知
以知解脫已　最後得無知　不動意解脫
一切有能盡　諸根悉具足　樂於根寂靜
持於最後身　降伏眾魔怨
佛說此經已。諸比丘聞佛所說。歡喜奉行。
^n643如是我聞。　一時。佛在舍衛國祇樹給孤獨園。
　爾時。世尊告諸比丘。有五根。何謂為五。謂信
根．精進根．念根．定根．慧根。　佛說此經已。諸比
丘聞佛所說。歡喜奉行。
^pb^n644如是我聞。　一時。佛住舍衛國祇樹給孤獨園。
　爾時。世尊告諸比丘。有五根。何等為五。謂信
根．精進根．念根．定根．慧根。若比丘於此五根
如實善觀察。如實善觀察者。於三結斷知。謂
身見．戒取．疑。是名須陀洹。不墮惡趣法。決定
^pb正向於正覺。七有天人往生。究竟苦邊。　佛說
此經已。諸比丘聞佛所說。歡喜奉行。
^n645如是我聞。　一時。佛住舍衛國祇樹給孤獨園。
　爾時。世尊告諸比丘。於此五根如實觀察者。
不起諸漏。心得離欲解脫。是名阿羅漢。諸漏
^pb已盡。所作已作。離諸重擔。逮得己利。盡諸有
結。正智心善解脫。　佛說此經已。諸比丘聞佛
所說。歡喜奉行。
^n646如是我聞。　一時。佛住舍衛國祇樹給孤獨園。
　爾時。世尊告諸比丘。有五根。何等為五。謂信
^pb根．精進根．念根．定根．慧根。信根者。當知是四
不壞淨。精進根者。當知是四正斷。念根者。當
知是四念處。定根者。當知是四禪。慧根者。當
知是四聖諦。　佛說此經已。諸比丘聞佛所說。
歡喜奉行。
^pb^n647如是我聞。　一時。佛住舍衛國祇樹給孤獨園。
　爾時。世尊告諸比丘。有五根。何等為五。謂信
根．精進根．念根．定根．慧根。　何等為信根。若比
丘於如來所起淨信心。根本堅固。餘沙門．婆
羅門．諸天．魔．梵．沙門．婆羅門。及餘世間。無能
^pb沮壞其心者。是名信根。　何等為精進根。已生
惡不善法令斷。生欲．方便．攝心．增進。未生惡
不善法不起。生欲．方便．攝心．增進。未生善法
令起。生欲．方便．攝心．增進。已生善法住不忘。
修習增廣。生欲．方便．攝心．增進。是名精進根。
　何
^pb等為念根。若比丘內身身觀住。慇懃方便。正
念正智。調伏世間貪憂。外身．內外身。受．心．法
法觀念住亦如是說。是名念根。　何等為定根。
若比丘離欲惡不善法。有覺有觀。離生喜樂。
乃至第四禪具足住。是名定根。　何等為慧根。
^pb若比丘苦聖諦如實知。苦集聖諦．苦滅聖諦．
苦滅道跡聖諦如實知。是名慧根。　佛說此經
已。諸比丘聞佛所說。歡喜奉行。
^n648如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。若比丘
^pb於此五根如實觀察已。於三結斷知。何等為
三。謂身見．戒取．疑。是名須陀洹。不墮惡趣。決
定正向三菩提。七有天人往生。究竟苦邊。　佛
說此經已。諸比丘聞佛所說。歡喜奉行。
^n649如是我聞。　一時。佛住舍衛國祇樹給孤獨園。
　
^pb爾時。世尊告諸比丘。如上說。差別者。若比丘
於此五根如實觀察已。得盡諸漏。離欲解脫。
是名阿羅漢。諸漏已盡。所作已作。離諸重擔。
逮得己利。盡諸有結。正智心得解脫。　佛說此
經已。諸比丘聞佛所說。歡喜奉行。
^pb^n650如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。諸比丘。
若我於此信根．信根集．信根滅．信根滅道跡
不如實知者。我終不得於諸天．魔．梵．沙門．婆
羅門中。為出為離。心離顛倒。亦不得成阿耨
^pb多羅三藐三菩提。如信根。精進根．念根．定根．
慧根亦如是說。　諸比丘。我於此信根正智如
實觀察故。信根集．信根滅．信根滅道跡正智
如實觀察故。我於諸天．魔．梵．沙門．婆羅門眾
中。為出為離。心離顛倒。成阿耨多羅三藐三
^pb菩提。如信根。精進．念．定．慧根亦如是說。　佛說
此經已。諸比丘聞佛所說。歡喜奉行。
^n651如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。諸比丘。
我此信根集．信根沒．信根味．信根患．信根離
^pb不如實知者。我不得於諸天．魔．梵．沙門．婆羅
門眾中。為解脫。為出為離。心離顛倒。成阿耨
多羅三藐三菩提。如是精進根．念根．定根．慧
根亦如是說。　諸比丘。我於信根．信根集．信根
沒．信根味．信根患．信根離如實知故。於諸天．
^pb魔．梵．沙門．婆羅門眾中。為解脫。為出為離。心
離顛倒。得成阿耨多羅三藐三菩提。　佛說此
經已。諸比丘聞佛所說。歡喜奉行。
^n652如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。若比丘
^pb於此五根若利．若滿足。得阿羅漢。若軟．若劣。
得阿那含。若軟．若劣。得斯陀含。若軟．若劣。得
須陀洹。滿足者成滿足事。不滿足者成不滿
足事。於此五根不空無果。若於此五根一切
無者。我說彼為外道凡夫之數。　佛說此經已。
^pb諸比丘聞佛所說。歡喜奉行。
^n653如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。若比丘
於彼五根增上明利滿足者。得阿羅漢俱分
解脫。若軟．若劣者。得身證。於彼若軟．若劣。得
^pb見到。於彼若軟．若劣。得信解脫。於彼若軟．若
劣。得一種。於彼若軟．若劣。得斯陀含。於彼若
軟．若劣。得家家。於彼若軟．若劣。得七有。於彼
若軟．若劣。得法行。於彼若軟．若劣。得信行。是
名比丘根波羅蜜因緣知果波羅蜜。果波羅
^pb蜜因緣知人波羅蜜。如是滿足者作滿足事。
減少者作減少事。彼諸根則不空無果。若無
此諸根者。我說彼為作凡夫數。　佛說此經已。
諸比丘聞佛所說。歡喜奉行。
^n654如是我聞。　一時。佛住舍衛國祇樹給孤獨園。
^pb　爾時。世尊告諸比丘。有五根。何等為五。謂信
根．精進根．念根．定根．慧根。此五根。一切皆為
慧根所攝受。譬如堂閣眾材。棟為其首。皆依
於棟。以攝持故。如是五根。慧為其首。以攝持
故。　佛說此經已。諸比丘聞佛所說。歡喜奉行。
^pb^n655如是我聞。　一時。佛住舍衛國祇樹給孤獨園。
　爾時。世尊告諸比丘。有五根。何等為五。謂信
根．精進根．念根．定根．慧根。信根者。當知是四
不壞淨。精進根者。當知是四正斷。念根者。當
知是四念處。定根者。當知是四禪。慧根者。當
^pb知是四聖諦。此諸功德。一切皆是慧為其首。
以攝持故。　乃至佛說此經已。諸比丘聞佛所
說。歡喜奉行。
^n656如是我聞。　一時。佛住舍衛國祇樹給孤獨園。
　爾時。世尊告諸比丘。有五根。何等為五。信根．
^pb精進根．念根．定根．慧根。若聖弟子成就慧根
者。能修信根。依離．依無欲．依滅．向於捨。是名
信根成就。信根成就。即是慧根。如信根。如是
精進根．念根．定根．慧根亦如是說。是故就此
五根。慧根為其首。以攝持故。譬如堂閣。棟為
^pb其首。眾材所依。以攝持故。如是五根。慧為其
首。以攝持故。　佛說此經已。諸比丘聞佛所說。
歡喜奉行。
^n657如是我聞。　一時。佛住舍衛國祇樹給孤獨園。
　爾時。世尊告諸比丘。有五根。何等為五。信根．

^pb精進根．念根．定根．慧根。若聖弟子成就信根
者。作如是學。聖弟子無始生死。無明所著。愛
所繫。眾生長夜生死。往來流馳。不知本際。有
因故有生死。因永盡者。則無生死。無明大闇
聚障礙。誰般涅槃。唯苦滅．苦息．清涼．沒。如信
^pb根。如是精進根．念根．定根．慧根亦如是說此
五根。慧為首。慧所攝持。譬如堂閣。棟為首。棟
所攝持。　佛說此經已。諸比丘聞佛所說。歡喜
奉行。
^n658如是我聞。　一時。佛住舍衛國祇樹給孤獨園。
^pb　爾時。世尊告諸比丘。有五根。信根．精進根．念
根．定根．慧根。何等為信根。謂聖弟子於如來
所起信心。根本堅固。諸天．魔．梵．沙門．婆羅門
及諸世間法所不能壞。是名信根。何等為精
進根。謂四正斷。何等為念根。謂四念處。何等
^pb為定根。謂四禪。何等為慧根。謂四聖諦。此諸
功德。皆以慧為首。譬如堂閣。棟為其首。　佛說
此經已。諸比丘聞佛所說。歡喜奉行。
^n659如是我聞。　一時。佛住舍衛國祇樹給孤獨園。
　爾時。世尊告諸比丘。有五根。何等為五。謂信
^pb根．精進根．念根．定根．慧根。何等為信根。若聖
弟子於如來發菩提心所得淨信心。是名信
根。何等為精進根。於如來發菩提心所起精
進方便。是名精進根。何等念根。於如來初發
菩提心所起念根。何等為定根。於如來初發
^pb菩提心所起三昧。是名定根。何等為慧根。於
如來初發菩提心所起智慧。是名慧根。所餘
堂閣。譬如上說。　佛說此經已。諸比丘聞佛所
說。歡喜奉行。
^n660如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有五根。何等為五。謂信
根．精進根．念根．定根．慧根。於此五根修習多
修習。過去．未來．現在一切苦斷。　佛說此經已。
諸比丘聞佛所說。歡喜奉行。如苦斷。如是究
竟苦邊．苦盡．苦息．苦沒。度苦流。於縛得解。害
^pb諸色。過去．未來．現在一切漏盡亦如是說。
^n661如是我聞。　一時。佛住舍衛國祇樹給孤獨園。
　爾時。世尊告諸比丘。有二種力。何等為二。謂
數力及修力。何等為數力。謂聖弟子空閑林
中樹下。作如是思惟。身惡行現法。後世受於
^pb惡報。我若行身惡行者。我當自悔。教他亦悔。
我大師亦當悔。我大德梵行亦當悔。我以法
責我惡名流布。身壞命終。當生惡趣泥犁中。
如是現法後報。身惡行斷。修身善行。如身惡
^pb行。口．意惡行亦如是說。是名數力。何等為修
力。若比丘學於數力。聖弟子數力成就已。隨
得修力。得修力已。修力滿足。　佛說此經已。諸
比丘聞佛所說。歡喜奉行。
^n662如是我聞。　一時。佛住舍衛國祇樹給孤獨園。
^pb　爾時。世尊告諸比丘。如上說。差別者。聖弟子
學數力成就已。貪．恚．癡若節若盡。如是聖弟
子依於數力。盡立數力。隨得修力。得修力已。
修力滿足。　佛說此經已。諸比丘聞佛所說。歡
喜奉行。
^pb^n663如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。何等為
修力。謂修四念處。　佛說此經已。諸比丘聞佛
所說。歡喜奉行。如四念處。如是修四正斷．四
如意足．五根．五
^pb力．七覺分．八聖道分．四道．四法句．止觀亦如
是說。
^n664如是我聞。　一時。佛住舍衛國祇樹給孤獨園。
　爾時。世尊告諸比丘。有三種力。何等為三。謂
信力．精進力．慧力。復次三力。何等為三。謂信
^pb力．念力．慧力。復次三力。何等為三。謂信力．定
力．慧力。　佛說此經已。諸比丘聞佛所說。歡喜
奉行。
^n665如是我聞。　一時。佛住舍衛國祇樹給孤獨園。
　爾時。世尊告諸比丘。有三力。謂信力．精進力．
^pb慧力。如是。比丘。當作是學。我當成就信力．精
進力．慧力。　佛說此經已。諸比丘聞佛所說。歡
喜奉行。如精進力。念力．定力亦如是說。
^n666如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有三力。信力．念力．慧力。
何等為信力。謂聖弟子於如來所入於淨信。
根本堅固。諸天．魔．梵．沙門．婆羅門及諸同法
所不能壞。是名信力。何等為精進力。謂修四
正斷。何等為慧力。謂四聖諦。　佛說此經已。諸
^pb比丘聞佛所說。歡喜奉行。餘二力如上說。
^n667如是我聞。　一時。佛住舍衛國祇樹給孤獨園。
　爾時。世尊告諸比丘。有四力。何等為四。謂信
力．精進力．念力．慧力。復次四力。信力．念力．定
力．慧力。復次四力。覺力．精進力．無罪力．攝力。
^pb　此諸經如上三力說。差別者。何等為覺力。於
善．不善法如實知。有罪．無罪。習近．不習近。卑
法．勝法。黑法．白法。有分別法．無分別法。緣起
法．非緣起法如實知。是名覺力。何等為精進
^pb力。謂四正斷。如前廣說。何等為無罪力。謂無
罪身．口．意。是名無罪力。何等為攝力。謂四攝
事。惠施．愛語．行利．同利。　佛說此經已。諸比丘
聞佛所說。歡喜奉行。
^n668如是我聞。　一時。佛住舍衛國祇樹給孤獨園。
^pb　爾時。世尊告諸比丘。如上說。差別者。若最勝
施者。謂法施。最勝愛語者。謂善男子樂聞。應
時說法。行利最勝者。諸不信者能令入信。建
立於信。立戒者以淨戒。慳者以施。惡智者以
正智令入建立。同利最勝者。謂阿羅漢以阿
^pb羅漢．阿那含以阿那含．斯陀含以斯陀含．須
陀洹以須陀洹．淨戒者以淨而授於彼。　佛說
此經已。諸比丘聞佛所說。歡喜奉行。
^n669如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。若所有
^pb法。是眾之所取。一切皆是四攝事。或有一取
施者。或一取愛語者。或一取行利者。或一取
同利者。過去世時。過去世眾。以有所取者。亦
是四攝事。未來世眾。當有所取者。亦是四攝
事。或一取施者。或一取愛語。或一取行利者。
^pb或一取同利。爾時。世尊即說偈言。
布施及愛語　或有行利者　同利諸行生
各隨其所應　以此攝世間　猶車因釭運
世無四攝事　母恩子養忘　亦無父等尊
謙下之奉事　以有四攝事　隨順之法故
^pb是故有大士　德被於世間
佛說此經已。諸比丘聞佛所說。歡喜奉行。
^n670如是我聞。　一時。佛住舍衛國祇樹給孤獨園。
　爾時。世尊告諸比丘。有四力。何等為四。謂覺
力．精進力．無罪力．攝力。如上說。若比丘成就
^pb此四力者。得離五恐怖。何等五。謂不活恐怖．
惡名恐怖．眾中恐怖．死恐怖．惡趣恐怖。是名
五恐怖。　佛說此經已。諸比丘聞佛所說。歡喜
奉行。
^n671如是我聞。　一時。佛住舍衛國祇樹給孤獨園。
^pb　爾時。世尊告諸比丘。如上說。差別者。聖弟子
成就此四力者。當作是學。我不畏不活。我何
緣畏不活。若身行不淨行．口不淨行．意不淨
行。作諸邪貪。不信．懈怠．不精進．失念．不定．惡
慧．慳．不攝者。彼應畏不活。我有四力。謂覺力．
^pb精進力．無罪力．攝力。有此四力成就故。不應
畏如不活畏。如是惡名畏．眾中畏．死畏．惡趣
畏亦如上說。　佛說此經已。諸比丘聞佛所說。
歡喜奉行。
^n672如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有四力。覺力．精進力．無
罪力．攝力。何等為覺力。謂慧．大慧．深慧．難勝
慧。是名覺力。何等為精進力。若於不善法不
善數．黑黑數．有罪有罪數．不應親近不應親
近數。離此諸法已。若諸餘善善數．白白數．無
^pb罪無罪數．應親近應親近數。如此等修習。增
上精勤．欲．方便．堪能。正念正知而學。是名精
進力。無罪力．攝力如上修多羅說。　佛說此經
已。諸比丘聞佛所說。歡喜奉行。
^n673如是我聞。　一時。佛住舍衛國祇樹給孤獨園。
^pb　爾時。世尊告諸比丘。有五力。何等為五。信力．
精進力．念力．定力．慧力。佛說是經已。諸比丘
聞佛所說。歡喜奉行。
^n674如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。諸比丘
^pb當作是學。我當勤加精進。成就信力．精進力．
念力．定力．慧力。　佛說此經已。諸比丘聞佛所
說。歡喜奉行。
^n675如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。彼信力。
^pb當知是四不壞淨。精進力者。當知是四正斷。
念力者。當知四念處。定力者。當知是四禪。慧
力者。當知是四聖諦。　佛說此經已。諸比丘聞
佛所說。歡喜奉行。
^n676如是我聞。　一時。佛住舍衛國祇樹給孤獨園。
^pb　爾時。世尊告諸比丘。如上說。差別者。是故。諸
比丘。當作是學。我成就信力．精進力．念力．定
力．慧力。　佛說此經已。諸比丘聞佛所說。歡喜
奉行。
^n677如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有五學力。何等為五。謂
信力是學力．精進力是學力．慚力是學力．愧
力是學力．慧力是學力。　佛說此經已。諸比丘
聞佛所說。歡喜奉行。
^n678如是我聞。　一時。佛住舍衛國祇樹給孤獨園。
^pb　爾時。世尊告諸比丘。如上說。差別者。諸比丘。
當作是學。我當成就信力是學力．成就精進
力是學力．成就慚力是學力．成就愧力是學
力．成就慧力是學力。　佛說此經已。諸比丘聞
佛所說。歡喜奉行。
^pb^n679如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。何等信
力是學力。於如來所善入於信。根本堅固。諸
天．魔．梵．沙門．婆羅門及餘同法所不能壞。何
等為精進力是學力。謂四正斷。如前廣說。何
^pb等為慚力是學力。謂羞恥。恥於起惡不善法
諸煩惱數。受諸有熾然苦報。於未來世生．老．
病．死．憂．悲．苦惱。是名慚力是學力。何等為愧
力是學力。謂諸可愧事而愧。愧起諸惡不善
法煩惱數。受諸有熾然苦報。於未來世生．老．
^pb病．死．憂．悲．苦惱。是名愧力是學力。何等為慧
力是學力。謂聖弟子住於智慧。成就世間生
滅智慧。賢聖出厭離。決定正盡苦。是名慧力
是學力。　佛說此經已。諸比丘聞佛所說。歡喜
奉行。
^pb^n680如是我聞。　一時。佛住舍衛國祇樹給孤獨園。
　爾時。世尊告諸比丘。如上所說。差別者。是故。
諸比丘。當作是學。我當成就信力是學力。精
進力．慚力．愧力．慧力是學力。　佛說此經已。諸
比丘聞佛所說。歡喜奉行。
^pb^n681如是我聞。　一時。佛住舍衛國祇樹給孤獨園。
　爾時。世尊告諸比丘。若比丘於善法若變．若
退．若不久住者。他人當以五種白法來呵責
汝。何等為五。言汝不以信入於善法。若依信
者。能離不善法。修諸善法。汝無精進．無慚．無
^pb愧．無慧入於善法故。若依慧者。能離諸不善
法。修諸善法。　若比丘於正法不變．不退．久住
者。他人當以五種白法來慶慰汝。何等為五。
正信入於善法。若依信者。離不善法。修諸善
法。精進．慚．愧．慧入於善法。若依慧者。離不善
^pb法。修諸善法。　佛說此經已。諸比丘聞佛所說。
歡喜奉行。
^n682如是我聞。　一時。佛住舍衛國祇樹給孤獨園。
　爾時。世尊告諸比丘。若比丘還戒者．退戒者。
他人當以五種白法來呵責汝。何等為五。若
^pb比丘不以信入於善法。若依信者。離不善法。
修諸善法。不以精進．慚．愧．慧入於善法。若依
慧者。離不善法。修諸善法。若比丘盡其壽命。
純一滿淨。梵行清白者。他人當以五種白法
來慶慰汝。如上說。佛說此經已。諸比丘聞佛
^pb所說。歡喜奉行。
^n683如是我聞。　一時。佛住舍衛國祇樹給孤獨園。
　爾時。世尊告諸比丘。若比丘若不欲令惡不
善法生者。唯有信善法。若信退滅者。不信永
住。諸不善法則生。乃至欲令惡不善法不生
^pb者。唯有精進．慚．愧．慧。若精進．慚．愧．慧力退滅。
惡慧永住者。惡不善法則生。若比丘依於信
者。則離不善法。修諸善法。依精進．慚．愧．慧者。
則離不善法。修諸善法。　佛說此經已。諸比丘
聞佛所說。歡喜奉行。
^pb^n684如是我聞。　一時。佛住舍衛國祇樹給孤獨園。
　爾時。世尊告諸比丘。若比丘於色生厭．離欲．
滅盡．不起．解脫。是名阿羅訶三藐三佛陀。受．
想．行．識亦如是說。若復比丘於色生厭．離欲．
不起．解脫者。是名阿羅漢慧解脫。受．想．行．識
^pb亦如是說。諸比丘。如來應等正覺．阿羅漢慧
解脫有何種種別異。　諸比丘白佛。世尊是法
根．法眼．法依。唯願為說。諸比丘聞已。當受奉
行。　佛告比丘。諦聽。善思。當為汝說。如來．應．等
正覺者。先未聞法。能自覺知。現法身知。得三
^pb菩提。於未來世能說正法。覺諸聲聞。所謂四
念處．四正斷．四如意足．五根．五力．七覺分．八
聖道分。是名如來．應．等正覺。所未得法能得。
未制梵行能制。能善知道．善說道。為眾將導。
然後聲聞成就隨法隨道。樂奉大師教誡．教
^pb授。善於正法。是名如來應等正覺．阿羅漢慧
解脫種種別異。　復次。五學力．如來十力。何等
為學力。謂信力．精進力．念力．定力．慧力。何等
為如來十力。謂如來處非處如實知。是名如
來初力。若成就此力者。如來．應．等正覺得先
^pb佛最勝處智。轉於梵輪。於大眾中能師子吼
而吼。　復次。如來於過去．未來．現在業法。受因
事報如實知。是名第二如來力。如來．應．等正
覺成就此力。得先佛最勝處。能轉梵輪。於大
眾中作師子吼而吼。　復次。如來．應．等正覺禪
^pb解脫。三昧正受。染惡清淨。處淨如實知。是名
如來第三力。若此力成就。如來．應．等正覺得
先佛最勝處智。能轉梵輪。於大眾中師子吼
而吼。　復次。如來知眾生種種諸根差別如實
知。是名如來第四力。若成就此力。如來．應．
^pb等正覺得先佛最勝處智。能轉梵輪。於大眾
中師子吼而吼。　復次。如來悉知眾生種種意
解如實知。是名第五如來力。若此力成就。如
來．應．等正覺得先佛最勝處智。能轉梵輪。於
大眾中師子吼而吼。　復次。如來悉知世間眾
^pb生種種諸界如實知。是名第六如來力。若於
此力成就。如來．應．等正覺得先佛最勝處智。
能轉梵輪。於大眾中師子吼而吼。　復次。如來
於一切至處道如實知。是名第七如來力。若
此力成就。如來．應．等正覺得先佛最勝處智。
^pb能轉梵輪。於大眾中師子吼而吼。　復次。如來
於過去宿命種種事憶念。從一生至百千生。
從一劫至百千劫。我爾時於彼生如是族．如
是姓．如是名．如是食．如是苦樂覺．如是長壽．
如是久住．如是壽分齊。我於彼處死此處生。

^pb彼處生．此處死。如是行．如是因．如是方。宿命
所更悉如實知。是名第八如來力。若此力成
就。如來．應．等正覺得先佛最勝處智。能轉梵
輪。於大眾中師子吼而吼。　復次。如來以天眼
淨過於人眼。見眾生死時．生時。妙色．惡色．下
^pb色．上色。向於惡趣．向於善趣．隨業法受悉如
實知。此眾生身惡業成就。口．意惡業成就。謗
毀賢聖。受邪見業。以是因緣。身壞命終。墮惡
趣。生地獄中。此眾生身善行。口．意善行。不謗
賢聖。正見業法受。彼因彼緣。身壞命終。生善
^pb趣天上悉如實知。是名第九如來力。若此力
成就。如來．應．等正覺得先佛最勝處智。能轉
梵輪。於大眾中師子吼而吼。　復次。如來諸漏
已盡。無漏心解脫．慧解脫。現法自知身作證。
我生已盡。梵行已立。所作已作。自知不受後
^pb有。是名第十如來力。若此力成就。如來．應．等
正覺得先佛最勝處智。能轉梵輪。於大眾中
師子吼而吼。如此十力。唯如來成就。是名如
來與聲聞種種差別。　佛說此經已。諸比丘聞
佛所說。歡喜奉行。
^pb^n685如是我聞。　一時。佛住舍衛國祇樹給孤獨園。
　爾時。世尊告諸比丘。譬如嬰兒。父母生已。付
其乳母。隨時摩拭。隨時沐浴。隨時乳哺。隨時
消息。若乳母不謹慎者。兒或以草．以土諸不
淨物著其口中。乳母當即教令除去。能時除
^pb卻者善。兒不能自卻者。乳母當以左手持其
頭。右手探其哽。嬰兒當時雖苦。乳母要當苦
探其哽。為欲令其子長夜安樂故。　佛告諸比
丘。若嬰兒長大。有所識別。復持草．土諸不淨
物著口中不。　比丘白佛。不也。世尊。嬰兒長大。

^pb有所別知。尚不以腳觸諸不淨物。況著口中。
　佛告比丘。嬰兒小時。乳母隨時料理消息。及
其長大。智慧成就。乳母放捨。不勤消息。以其
長大不自放逸故。如是。比丘。若諸聲聞始學。
智慧未足。如來以法隨時教授而消息之。若
^pb久學智慧深固。如來放捨。不復隨時慇懃教
授。以其智慧成就不放逸故。是故。聲聞五種
學力。如來成就十種智力。如上廣說。佛說此
經已。諸比丘聞佛所說。歡喜奉行。
^n686如是我聞。　一時。佛住舍衛國祇樹給孤獨園。
^pb　爾時。世尊告諸比丘。如來有六種力。若六種
力成就。如來．應．等正覺得先佛最勝處智。能
轉梵輪。於大眾中師子吼而吼。謂處非處如
實知。如來初力。　復次。過去．未來．現在心樂法
受如實知。如上廣說。是名第二如來力。　復次。

^pb如來禪．解脫．三昧．正受如實知。如上廣說。是
名如來第三力。　復次。如來過去種種宿命之
事如實知。如上廣說。是名如來第四力。　復次。
如來天眼淨過於人眼。見諸眾生死此生彼。
如上廣說。是名如來第五力。　復次。如來結漏
^pb已盡。無漏心解脫．慧解脫。如上廣說。乃至於
眾中師子吼而吼。是名如來第六力。　佛說此
經已。諸比丘聞佛所說。歡喜奉行。
^n687如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。若有來
^pb問我如來處非處力。如如來處非處智力所
知見覺。成等正覺。為彼記說。若復來問如來
自以樂受智力。如如來自以樂受智力所知
見覺。成等正覺。為彼記說。是名第二如來智
力。　若有來問如來禪定．解脫．三昧．正受智力。

^pb如如來禪定．解脫．三昧．正受。為彼記說。　若有
來問宿命所更智力。如如來宿命所更所知
見覺。為彼記說。若有來問如來天眼智力。如
如來天眼所見。為彼記說。　若有來問如來漏
盡智力。如如來漏盡智力所知見覺。為彼記
^pb說。　佛說此經已。諸比丘聞佛所說。歡喜奉行。
^n688如是我聞。　一時。佛住舍衛國祇樹給孤獨園。
　爾時。世尊告諸比丘。有七力。何等為七。信力．
精進力．慚力．愧力．念力．定力．慧力。　爾時。世尊
即說偈言。
^pb信力精進力　慚力及愧力　正念定慧力
是說名七力　成就七力者　得盡諸有漏
佛說此經已。諸比丘聞佛所說。歡喜奉行。
^n689如是我聞。　一時。佛住舍衛國祇樹給孤獨園。
　爾時。世尊告諸比丘。有七力。如上說。差別者。

^pb是故。比丘。當如是學。我當成就信力。如是精
進力．慚力．愧力．念力．定力．慧力亦當學。　佛說
此經已。諸比丘聞佛所說。歡喜奉行。
^n690如是我聞。　一時。佛住舍衛國祇樹給孤獨園。
　爾時。世尊告諸比丘。有七力。如上說。差別者。
^pb爾時。世尊即說偈言。
信力精進力　及說慚愧力　念力定慧力
是名為七力　七力成就者　疾斷諸有漏
佛說此經已。諸比丘聞佛所說。歡喜奉行。
^n691如是我聞。　一時。佛住舍衛國祇樹給孤獨園。
^pb　爾時。世尊告諸比丘。有七力。何等為七。信力．
精進力．慚力．愧力．念力．定力．慧力。何等為信
力。於如來所起信心。深入堅固。諸天．魔．梵．沙
門．婆羅門及餘同法所不能壞。是名信力。何
等為精進力。謂四正斷。如上廣說。何等為慚
^pb力。謂恥惡不善法。如上說。何等為愧力。於可
愧事愧。愧起惡不善法。如上說。何等為念力。
謂四念處。如上說。何等為定力。謂四禪。如上
說。何等為慧力。謂四聖諦。如上說。　佛說此經
已。諸比丘聞佛所說。歡喜奉行。
^pb^n692如是我聞。　一時。佛住舍衛國祇樹給孤獨園。
　爾時。世尊告諸比丘。有八力。何等為八。謂自
在王者力．斷事大臣力．結恨女人力．啼泣嬰
兒力．毀呰愚人力．審諦黠慧力．忍辱出家力．
計數多聞力。　佛說此經已。諸比丘聞佛所說。
^pb歡喜奉行。
^n693如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。謂自在
王力者。王者現自在威力。斷事大臣力者。大
臣現斷事之力。結恨女人力者。女人之法
^pb現結恨力。啼泣嬰兒力者。嬰兒之法現啼泣
力。毀呰愚人力者。愚人之法觸事毀呰。審諦
黠慧力者。智慧之人常現審諦。忍辱出家力
者。出家之人常現忍辱。計數多聞力者。多聞
之人常現思惟計數。　佛說此經已。諸比丘聞
^pb佛所說。歡喜奉行。
^n694如是我聞。　一時。佛住舍衛國祇樹給孤獨園。
　爾時。尊者舍利弗詣世尊所。稽首禮足。退坐
一面。白佛言。世尊。漏盡比丘有幾力。　佛告舍
利弗。漏盡比丘有八力。何等為八。謂漏盡比
^pb丘心順趣於離．流注於離．浚輸於離。順趣於
出．流注於出．浚輸於出。順趣涅槃．流注涅槃．
浚輸涅槃。若見五欲。猶見火坑。如是見已。於
欲念．欲受．欲著。心不永住。修四念處．四正斷．
四如意足．五根．五力．七覺分．八聖道分。　佛
^pb說此經已。尊者舍利弗聞佛所說。歡喜奉行。
^n695如尊者舍利弗問經。如是異比丘問佛。
^n696問諸比丘經亦如上說。
^n697如是我聞。　一時。佛住舍衛國祇樹給孤獨園。
　爾時。世尊告諸比丘。有九力。何等為九力。謂
^pb信力．精進力．慚力．愧力．念力．定力．慧力．數力．
修力。　佛說此經已。諸比丘聞佛所說。歡喜奉
行。
^n698如是我聞。　一時。佛住舍衛國祇樹給孤獨園。
　爾時。世尊告諸比丘。有九力。何等為九。謂信
^pb力．精進力．慚力．愧力．念力．定力．慧力．數力．修
力。何等為信力。於如來所起正信心。深入堅
固。如上說。何等為精進力。謂四正斷。如上說。
何等為慚力。如上說。何等為愧力。如上說。何
等為念力。謂內身身觀住。如上說。何等為定
^pb力。謂四禪。何等為慧力。謂四聖諦。何等為數
力。謂聖弟子若於閑房．樹下作如是學。身．口．
惡行者於現法後世當受惡報。如上廣說。何
等為修力。謂修四念處。如前說。　佛說此經已。
諸比丘聞佛所說。歡喜奉行。
^pb^n699如是我聞。　一時。佛住舍衛國祇樹給孤獨園。
　爾時。世尊告諸比丘。有十力。何等為十。自在
王者力．斷事大臣力．機關工巧力．刀劍賊盜
力．怨恨女人力．啼泣嬰兒力．毀呰愚人力．審
諦黠慧力．忍辱出家力．計數多聞力。　佛說此
^pb經已。諸比丘聞佛所說。歡喜奉行。
^n700如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。謂自在
王力者。王者現自在威力。斷事大臣力者。大
臣現斷事之功力。機關工巧力。造機關者。現
其工巧力。刀劍盜賊力。盜賊必現刀劍力。
計
數多聞力者。凡思惟計數現多聞之力。　
佛說
此經已。諸比丘聞佛所說。歡喜奉行。
^n701如是我聞。　一時。佛住舍衛國祇樹給孤獨園。
　爾時。世尊告諸比丘。有十種如來力。若此力
成就。如來．應．等正覺得先佛最勝處。能轉梵
輪。於大眾中師子吼而吼。何等為十。謂如來
處非處如實知。是名初力。乃至漏盡。如上說。
　佛說此經已。諸比丘聞佛所說。歡喜奉行。
^n702如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。若有來
問如來處非處智力。如如來處非處智力所
知所見所覺。成等正覺。為彼記說。如是乃至
漏盡智力。廣說如上。　佛說此經已。諸比丘聞
佛所說。歡喜奉行。
^n703如是我聞。　一時。佛住舍衛國祇樹給孤獨園。
　爾時。世尊告諸比丘。若所有法。彼彼意解作
證。悉皆如來無畏智所生。若比丘來為我聲
聞。不諂不偽。質直心生。我則教誡．教授為其
說法。晨朝為彼教誡．教授說法。至日中時得
勝進處。若日暮時為彼教誡．教授說法。至晨
朝時得勝進處。如是教授已。彼生正直心。實
則知實．不實知不實。上則知上．無上則知無
上。當知．當見．當得．當覺者。皆悉了知。斯有是
處。　謂五學力．十種如來力。何等為五學力。謂
信力．精進力．念力．定力．慧力。如來十種力。何
^pb等為十。謂是處如實知非處。如上十力廣說。
若有來問處非處智力者。如如來處非處智
等正覺所知所見所覺。為彼記說。乃至漏盡
智力。亦如是說。諸比丘。處非處智力者。我說
是定非不定。乃至漏盡智者。我說是定非不
^pb定。定者正道。非定者邪道。　佛說此經已。諸比
丘聞佛所說。歡喜奉行。
^n704如是我聞。　一時。佛住舍衛國祇樹給孤獨園。
　爾時。世尊告諸比丘。若不正思惟者。未起貪
欲蓋則起。已起貪欲蓋重生令增廣。未起瞋
^pb恚．睡眠．掉悔．疑蓋則起。已起瞋恚．睡眠．掉悔．
疑蓋重生令增廣。未起念覺支不起。已起念
覺支則退。未起擇法．精進．猗．喜．定．捨覺支不
起。已起擇法．精進．猗．喜．定．捨覺支則退。　若比
丘正思惟者。未起貪欲蓋不起。已起貪欲蓋
^pb令滅。未起瞋恚．睡眠．掉悔．疑蓋不起。已起瞋
恚．睡眠．掉悔．疑蓋則斷。未起念覺支則起。已
起者重生令增廣。未起擇法．精進．猗．喜．定．捨
覺支則起。已起者重生令增廣。　佛說此經已。
諸比丘聞佛所說。歡喜奉行。
^pb^n705如是我聞。　一時。佛住舍衛國祇樹給孤獨園。
　爾時。世尊告諸比丘。有五退法。何等為五。謂
貪欲．瞋恚．睡眠．掉悔．疑蓋。是則退法。若修習
七覺支。多修習令增廣。是則不退法。何等為
七。謂念覺支．擇法覺支．精進覺支．猗覺支．喜
^pb覺支．定覺支．捨覺支。是名不退法。佛說此經
已。諸比丘聞佛所說。歡喜奉行。
^n706如是我聞。　一時。佛住舍衛國祇樹給孤獨園。
　爾時。世尊告諸比丘。有五法。能為黑闇。能為
無目。能為無智。能羸智慧。非明．非等覺。不轉
^pb趣涅槃。何等為五。謂貪欲．瞋恚．睡眠．掉悔．疑。
如此五法能為黑闇。能為無目。能為無智。非
明．非正覺。不轉趣涅槃。　若有七覺支。能作大
明。能為目。增長智慧。為明．為正覺。轉趣涅槃。
何等為七。謂念覺支．擇法覺支．精進覺支．猗
^pb覺支．喜覺支．定覺支．捨覺支。為明．為目。增長
智慧。為明．為正覺。轉趣涅槃。　佛說此經已。諸
比丘聞佛所說。歡喜奉行。
^n707如是我聞。　一時。佛住舍衛國祇樹給孤獨園。
　爾時。世尊告諸比丘。有五障．五蓋。煩惱於心。
^pb能羸智慧。障閡之分。非明．非正覺。不轉趣涅
槃。何等為五。謂貪欲蓋．瞋蓋．睡眠蓋．掉悔蓋．
疑蓋。如此五蓋。為覆為蓋。煩惱於心。令智慧
羸。為障閡分。非明．非等覺。不轉趣涅槃。　若七
覺支。非覆非蓋。不惱於心。增長智慧。為明．
^pb為正覺。轉趣涅槃。何等為七。謂念覺支等。如
上說。乃至捨覺支。如此七覺支。非翳非蓋。不
惱於心。增長智慧。為明．為正覺。轉趣涅槃。爾
時。世尊即說偈曰。
貪欲瞋恚蓋　睡眠掉悔疑　如此五種蓋
^pb增長諸煩惱　此五覆世間　深著難可度
障蔽於眾生　令不見正道　若得七覺支
則能為照明　唯此真諦言　等正覺所說
念覺支為首　擇法正思惟　精進猗喜覺
三昧捨覺支　如此七覺支　牟尼之正道
^pb隨順大仙人　脫生死怖畏
佛說此經已。諸比丘聞佛所說。歡喜奉行。
^n708如是我聞。　一時。佛住舍衛國祇樹給孤獨園。
　爾時。世尊告諸比丘。若族姓子捨諸世務。出
家學道。剃除鬚髮。著袈裟正信非家。出家
^pb學道。如是出家。而於其中。有愚癡士夫依止
聚落城邑。晨朝著衣持缽。入村乞食。不善護
身。不守根門。不攝其念。觀察女人少壯好色
而生染著。不正思惟。心馳取相。趣色欲想。為
欲心熾盛。燒心燒身。返俗還戒而自退沒。厭
^pb離俗務。出家學道而反染著。增諸罪業而自
破壞。沈翳沒溺。　有五種大樹。其種至微。而樹
生長巨大。而能映障眾雜小樹。蔭翳萎悴。不
得生長。何等五。謂揵遮耶樹．迦捭多羅樹．阿
濕波他樹．優曇缽羅樹．尼拘留他樹。如是五
^pb種心樹。種子至微。而漸漸長大。蔭覆諸節。能
令諸節蔭覆墮臥。何等為五。謂貪欲蓋漸漸
增長。睡眠．掉悔．疑蓋漸漸增長。以增長故。令
善心蔭覆墮臥。　若修習七覺支。多修習已。轉
成不退。何等為七。謂念覺支．擇法．精進．猗．
^pb喜．定．捨覺支。如是七覺支。修習多修習已。轉
成不退轉。　佛說此經已。諸比丘聞佛所說。歡
喜奉行。
^n709如是我聞。　一時。佛住舍衛國祇樹給孤獨園。
　若比丘專一其心。側聽正法。能斷五法。修習
^pb七法。令其轉進滿足。何等為斷五法。謂貪欲
蓋．瞋恚蓋．睡眠蓋．掉悔蓋．疑蓋。是名五法斷。
何等修習七法。謂念覺支．擇法覺支．精進覺
支．猗覺支．喜覺支．定覺支．捨覺支。修此七法。
轉進滿足。　佛說此經已。諸比丘聞佛所說。歡
^pb喜奉行。
^n710如是我聞。　一時。佛住舍衛國祇樹給孤獨園。
　爾時。世尊告諸比丘。聖弟子清淨信心。專精
聽法者。能斷五法。修習七法。令其滿足。何等
為五。謂貪欲蓋。瞋恚．睡眠．掉悔．疑。此蓋則斷。

^pb何等七法。謂念覺支。擇法．精進．猗．喜．定．捨覺
支。此七法修習滿足淨信者。謂心解脫。智者
謂慧解脫。貪欲染心者。不得不樂。無明染心
者。慧不清淨。是故。比丘。離貪欲者心解脫。離
無明者慧解脫。若彼比丘離貪欲。心解脫。得
^pb身作證。離無明。慧解脫。是名比丘斷愛縛．結。
慢無間等。究竟苦邊。　佛說此經已。諸比丘聞
佛所說。歡喜奉行。
^n711如是我聞。　一時。佛住王舍城耆闍崛山中。　時。
有無畏王子。日日步涉。仿佯遊行。來詣佛所。
^pb與世尊面相問訊慰勞已。退坐一面。白佛言。
世尊。有沙門．婆羅門作如是見。作如是說。無
因．無緣眾生煩惱。無因．無緣眾生清淨。世尊
復云何。　佛告無畏。沙門．婆羅門為其說。不思
而說。愚癡．不辨．不善。非知思。不知量。作如
^pb是說。無因．無緣眾生煩惱。無因．無緣眾生清
淨。所以者何。有因．有緣眾生煩惱。有因．有緣
眾生清淨故。何因．何緣眾生煩惱。何因．何緣
眾生清淨。謂眾生貪欲增上。於他財物．他眾
具而起貪言。此物於我有者。好．不離．愛樂。於
^pb他眾生而起恨心．兇心。計挍．欲打．欲縛．欲伏。
加諸不道。為造眾難。不捨瞋恚。身睡眠．心懈
怠．心掉動。內不寂靜。心常疑惑。過去疑．未來
疑．現在疑。無畏。如是因．如是緣眾生煩惱。如
是因．如是緣眾生清淨。　無畏白佛。瞿曇。一分
^pb之蓋。足煩惱心。況復一切。無畏白佛。瞿曇。何
因．何緣眾生清淨。　佛告無畏。若婆羅門有一
勝念。決定成就。久時所作。久時所說。能隨憶
念。當於爾時習念覺支。修念覺已。念覺滿足。
念覺滿足已。則於選擇分別思惟。爾時擇法
^pb覺支修習。修擇法覺支已。擇法覺支滿足。彼
選擇分別思量法已。則精進方便。精進覺支
於此修習。修精進覺支已。精進覺支滿足。彼
精進方便已。則歡喜生。離諸食想。修喜覺支。
修喜覺支已。則喜覺支滿足。喜覺支滿足已。
^pb身心猗息。則修猗覺支。修猗覺支已。猗覺滿
足。身猗息已。則愛樂。愛樂已心定。則修定覺
支。修定覺支已。定覺滿足。定覺滿足已。貪憂
滅。則捨心生。修捨覺支。修捨覺支已。捨覺支
滿足。如是。無畏。此因．此緣眾生清淨。　無畏白
^pb瞿曇。若一分滿足。令眾生清淨。況復一切。無
畏白佛。瞿曇。當何名此經。云何奉持。　佛告無
畏王子。當名此為覺支經。　無畏白佛。瞿曇。此
為最勝覺分。瞿曇。我是王子。安樂亦常求安
樂。而希出入。今來上山。四體疲極。得聞瞿曇
^juan27^pb
^pb說覺支經。悉忘疲勞。　佛說此已。王子無畏聞
佛所說。歡喜隨喜。從座起。稽首禮佛足而去。
雜阿含經卷第二十六

雜阿含經卷第二十七
^pb　　　　宋天竺三藏求那跋陀羅譯
^n712如是我聞。　一時。佛住王舍城耆闍崛山。如上
說。差別者。有沙門．婆羅門作如是見．如是說。
無因．無緣眾生無智．無見。無因．無緣眾生智．
見。　如是廣說。乃至無畏王子聞佛所說。歡喜
^pb隨喜。禮佛足而去。
^n713如是我聞。　一時。佛住舍衛國祇樹給孤獨園。
　時。有眾多比丘晨朝著衣持缽。入舍衛城乞
食。時。眾多比丘作是念。今日太早。乞食時未
至。我等且過諸外道精舍。眾多比丘即入外
道精舍。與諸外道共相問訊慰勞。問訊慰勞
已。於一面坐已。諸外道問比丘言。沙門瞿曇
為諸弟子說法。斷五蓋覆心。慧力羸。為障礙
分。不轉趣涅槃。住四念處。修七覺意。我等亦
復
^pb為諸弟子說斷五蓋覆心。慧力羸。善住四念
處。修七覺分。我等與彼沙門瞿曇有何等異。
俱能說法。　時。眾多比丘聞外道所說。心不喜
悅。反呵罵。從座起去。入舍衛城。乞食已。還精
舍。舉衣缽。洗足已。往詣佛所。稽首佛足。退坐
^pb一面。以諸外道所說。具白世尊。　爾時。世尊告
眾多比丘。彼外道說是語時。汝等應反問言。
諸外道。五蓋者。種應有十。七覺者。種應有十
四。何等為五蓋之十．七覺之十四。如是問者。
彼諸外道則自駭散。說諸外道法。瞋恚．憍慢．
^pb毀呰．嫌恨．不忍心生。或默然低頭。失辯潛思。
所以者何。我不見諸天．魔．梵．沙門．婆羅門．天．
人眾中。聞我所說歡喜隨順者。唯除如來及
聲聞眾於此聞者。　諸比丘。何等為五蓋之十。
謂有內貪欲。有外貪欲。彼內貪欲者即是蓋。
非
^pb智非等覺。不轉趣涅槃。彼外貪欲即是蓋。非
智非等覺。不轉趣涅槃。謂瞋恚有瞋恚相。若
瞋恚及瞋恚相即是蓋。非智非等覺。不轉趣
涅槃。有睡有眠。彼睡彼眠即是蓋。非智非等
覺。不轉趣涅槃。有掉有悔。彼掉彼悔即是蓋。
^pb非智非等覺。不轉趣涅槃。有疑善法。有疑不
善法。彼善法疑．不善法疑即是蓋。非智非等
覺。不轉趣涅槃。是名五蓋說十。　何等為七覺
分說十四。有內法心念住。有外法心念住。彼
內法念住即是念覺分。是智是等覺。能轉趣
^pb涅槃。彼外法念住即是念覺分。是智是等覺。
能轉趣涅槃。　有擇善法．擇不善法。彼善法擇。
即是擇法覺分。是智是等覺。能轉趣涅槃。彼
不善法擇。即是擇法覺分。是智是等覺。能轉
趣涅槃。　有精進斷不善法。有精進長養善法。

^pb彼斷不善法精進。
即是精進覺分。是智是等
覺。能轉趣涅槃。彼長養善法精進。即是精進
覺分。是智是等覺。能轉趣涅槃。　有喜。有喜處。
彼喜即是喜覺分。是智是等覺。能轉趣涅槃。
^pb彼喜處。亦即是喜覺分。是智是等覺。能轉趣
涅槃。　有身猗息。有心猗息。彼身猗息。即是猗
覺分。是智是等覺。能轉趣涅槃。彼心猗息。即
是猗覺分。是智是等覺。能轉趣涅槃。　有定。有
定相。彼定即是定覺分。是智是等覺。能轉趣
^pb涅槃。彼定相即是定覺分。是智是等覺。能轉
趣涅槃。　有捨善法。有捨不善法。彼善法捨。即
是捨覺分。是智是等覺。能轉趣涅槃。彼不善
法捨。即是捨覺分。是智是等覺。能轉趣涅槃。
是名七覺分說為十四。　佛說此經已。眾多比
^pb丘聞佛所說。歡喜奉行。
^n714如是我聞。　一時。佛住舍衛國祇樹給孤獨園。
　時。有眾多比丘。如上說。差別者。有諸外道出
家作如是說者。當復問言。若心微劣猶豫者。
爾時應修何等覺分。何等為非修時。若復掉
^pb心者．掉心猶豫者。爾時復修何等覺分。何等
為非時。如是問者。彼諸外道心則駭散。說諸
異法。心生忿恚．憍慢．毀呰．嫌恨．不忍。或默然
低頭。失辯潛思。所以者何。我不見諸天．魔．梵．
沙門．婆羅門．天．人眾中。聞我所說歡喜隨喜
^pb者。唯除如來及聲聞眾於此聞者。　諸比丘。若
爾時其心微劣．其心猶豫者。不應修猗覺分．
定覺分．捨覺分。所以者何。微劣心生．微劣猶
豫。以此諸法增其微劣故。譬如小火。欲令其
燃。增以燋炭。云何。比丘。非為增炭令火滅耶。
　
^pb比丘白佛。如是。世尊。　如是。比丘。微劣猶豫。若
修猗覺分．定覺分．捨覺分者。此則非時。增懈
怠故。若掉心起。若掉心猶豫。爾時不應修擇
法覺分．精進覺分．喜覺分。所以者何。掉心起．
掉心猶豫。以此諸法能令其增。譬如熾火。欲
^pb令其滅。足其乾薪。於意云何。豈不令火增熾
燃耶。　比丘白佛。如是。世尊。　佛告比丘。如是掉
心生．掉心猶豫。修擇法覺分．精進覺分．喜覺
分。增其掉心。諸比丘。若微劣心生．微劣猶豫。
是時應修擇法覺分．精進覺分．喜覺分。所以
^pb者何。微劣心生．微劣猶豫。以此諸法示教照
喜。譬如小火。欲令其燃。足其乾薪。云何。比丘。
此火寧熾燃不。　比丘白佛。如是。世尊。　佛告比
丘。如是微劣心生．微劣猶豫。當於爾時修擇
法覺分．精進覺分．喜覺分。示教照喜。若掉心
^pb生．掉心猶豫。修猗覺分．定覺分．捨覺分。所以
者何。掉心生．掉心猶豫。此等諸法。能令內住
一心攝持。譬如燃火。欲令其滅。足其燋炭。彼
火則滅。如是。比丘。掉心猶豫。修擇法覺分．精
進．喜。則非時。修猗．定．捨覺分。自此則是時。此
^pb等諸法。內住一心。攝持念覺分者。一切兼助。
　佛說此經已。諸比丘聞佛所說。歡喜奉行。
^n715如是我聞。　一時。佛住舍衛國祇樹給孤獨園。
　爾時。世尊告諸比丘。有五蓋．七覺分。有食．無
食。我今當說。諦聽。善思。當為汝說。譬如身依
^pb食而立。非不食。如是五蓋依於食而立。非不
食。貪欲蓋以何為食。謂觸相。於彼不正思惟。
未起貪欲令起。已起貪欲能令增廣。是名欲
愛蓋之食。　何等為瞋恚蓋食。謂障礙相。於彼
^pb不正思惟。未起瞋恚蓋令起。已起瞋恚蓋能
令增廣。是名瞋恚蓋食。　何等為睡眠蓋食。有
五法。何等為五。微弱．不樂．欠呿．多食．懈怠。於
彼不正思惟。未起睡眠蓋令起。已起睡眠蓋
能令增廣。是名睡眠蓋食。　何等為掉悔蓋食。
^pb有四法。何等為四。謂親屬覺．人眾覺．天覺．本
所經娛樂覺。自憶念．他人令憶念而生覺。於
彼起不正思惟。未起掉悔令起。已起掉悔令
其增廣。是名掉悔蓋食。　何等為疑蓋食。有三
世。何等為三。謂過去世．未來世．現在世。於過
^pb去世猶豫．未來世猶豫．現在世猶豫。於彼起
不正思惟。未起疑蓋令起。已起疑蓋能令增
廣。是名疑蓋食。　譬如身依於食而得長養。非
不食。如是七覺分依食而住。依食長養。非不
食。　何等為念覺分不食。謂四念處不思惟。未
^pb起念覺分不起。已起念覺分令退。是名念覺
分不食。　何等為擇法覺分不食。謂於善法撰
擇。於不善法撰擇。於彼不思惟。未起擇法覺
分令不起。已起擇法覺分令退。是名擇法覺
分不食。　何等為精進覺分不食。謂四正斷。於
^pb彼不思惟。未起精進覺分令不起。已起精進
覺分令退。是名精進覺分不食。　何等為喜覺
分不食。有喜。有喜處法。於彼不思惟。未起喜
覺分不起。已起喜覺分令退。是名喜覺分不
食。　何等為猗覺分不食。有身猗息及心猗息。
^pb於彼不思惟。未生猗覺分不起。已生猗覺分
令退。是名猗覺分不食。　何等為定覺分不食。
有四禪。於彼不思惟。未起定覺分不起。已起
定覺分令退。是名定覺分不食。　何等為捨覺
分不食。有三界。謂斷界．無欲界．滅界。於彼不
思惟。
^pb未起捨覺分不起。已起捨覺分令退。是名捨
覺分不食。　何等為貪欲蓋不食。謂不淨觀。於
彼思惟。未起貪欲蓋不起。已起貪欲蓋令斷。
是名貪欲蓋不食。　何等為瞋恚蓋不食。彼慈
心思惟。未生瞋恚蓋不起。已生瞋恚蓋令滅。
^pb是名瞋恚蓋不食。　何等為睡眠蓋不食。彼明
照思惟。未生睡眠蓋不起。已生睡眠蓋令滅。
是名睡眠蓋不食。　何等為掉悔蓋不食。彼寂
止思惟。未生掉悔蓋不起。已生掉悔蓋令滅。
是名掉悔蓋不食。　何等為疑蓋不食。彼緣起
^pb法思惟。未生疑蓋不起。已生疑蓋令滅。是名
疑蓋不食。譬如身依食而住．依食而立。如是
七覺分依食而住．依食而立。　何等為念覺分
食。謂四念處思惟已。未生念覺分令起。已生
念覺分轉生令增廣。是名念覺分食。　何等
^pb為擇法覺分食。有擇善法。有擇不善法。彼思
惟已。未生擇法覺分令起。已生擇法覺分重
生令增廣。是名擇法覺分食。　何等為精進覺
分食。彼四正斷思惟。未生精進覺分令起。已
生精進覺分重生令增廣。是名精進覺分食。
^pb　何等為喜覺分食。有喜。有喜處。彼思惟。未生
喜覺分令起。已生喜覺分重生令增廣。是名
喜覺分食。　何等為猗覺分食。有身猗息．心猗
息思惟。未生猗覺分令起。已生猗覺分重生
令增廣。是名猗覺分食。　何等為定覺分食。謂
^pb有四禪思惟。未生定覺分令生起。已生定覺
分重生令增廣。是名定覺分食。　何等為捨覺
分食。有三界。何等三。謂斷界．無欲界．滅界。彼
思惟。未生捨覺分令起。已生捨覺分重生令
增廣。是名捨覺分食。　佛說此經已。諸比丘
^pb聞佛所說。歡喜奉行。
^n716如是我聞。　一時。佛住舍衛國祇樹給孤獨園。
　爾時。世尊告諸比丘。於內法中。我不見一法。
未生惡不善法令生。已生惡不善法重生令
增廣。未生善法不生。已生則退。所謂不正思
^pb惟。諸比丘。不正思惟者。未生貪欲蓋令生。已
生者重生令增廣。未生瞋恚．睡眠．掉悔．疑蓋
令生。已生者重生令增廣。未生念覺分不生。
已生者令退。未生擇法．精進．喜．猗．定．捨覺分
令生。已生者重生令增廣。　我不見一法能令
^pb未生惡不善法不生。已生者令斷。未生善法
令生。已生者重生令增廣。正思惟。比丘。正思
惟者。未生貪欲蓋令不生。已生者令斷。未生
瞋恚．睡眠．掉悔．疑蓋令不生。已生者令斷。未
生念覺分令生。已生者重生令增
^pb廣。未生擇法．精進．喜．猗．定．捨覺分令生。已生
者重生令增廣。　佛說此經已。諸比丘聞佛所
說。歡喜奉行。
^n717如是我聞。　一時。佛住舍衛國祇樹給孤獨園。
　爾時。世尊告諸比丘。於外法中。我不見一法。
^pb未生惡不善法令生。已生者重生令增廣。未
生善法令不生。已生者令退。如惡知識．惡伴
黨。惡知識．惡伴黨者。未生貪欲蓋令生。已生
者重生令增廣。未生瞋恚．睡眠．掉悔．疑蓋令
生。已生者重生令增廣。未生念覺分令不生。
^pb已生者令退。未生擇法．精進．喜．猗．定．捨覺分
令不生。已生者令退。　諸比丘。我不見一法。未
生惡不善法令不生。已生者令斷。未生善法
令生。已生者重生令增廣。所謂善知識．善伴
黨．善隨從者。若善知識．善伴黨．善隨從者。未
^pb生貪欲蓋令不生。已生者令斷。未生瞋恚．睡
眠．掉悔．疑蓋令不生。已生者令斷。未生念覺
分令生。已生者重生令增廣。未生擇法．精進．
喜．猗．定．捨覺分令生。已生者重生令增廣。　佛
說此經已。諸比丘聞佛所說。歡喜奉行。
^pb^n718如是我聞。　一時。佛住舍衛國祇樹給孤獨園。
　爾時。尊者舍利弗告諸比丘。有七覺分。何等
為七。謂念覺分．擇法覺分．精進覺分．喜覺分．
猗覺分．定覺分．捨覺分。此七覺分決定而得。
不勤而得。我隨所欲。覺分正受。若晨朝時．日
^pb中時．日暮時。若欲正受。隨其所欲。多入正受。
譬如王大臣。有種種衣服。置箱簏中。隨其所
須。日中所須．日暮所須。隨欲自在。如是。比丘。
此七覺分。決定而得。不勤而得。隨意正受。我
此念覺分。清淨純白。起時知起。滅時知滅。沒
^pb時知沒。已起知已起。已滅知已滅。如是擇法．
精進．喜．猗．定．捨覺分亦如是說。　尊者舍利弗
說此經已。諸比丘聞其所說。歡喜奉行。
^n719如是我聞。　一時。佛住巴連弗邑。爾時。尊者優
波摩．尊者阿提目多住巴連弗邑雞林精舍。
^pb　爾時。尊者阿提目多晡時從禪覺。詣尊者優
波摩所。共相問訊慰勞已。退坐一面。問尊者
優波摩。尊者。能知七覺分方便。如是樂住正
受。如是苦住正受。　優波摩答言。尊者阿提目
多。比丘善知方便修七覺分。如是樂住正受。
^pb如是苦住正受。　復問。云何比丘善知方便修
七覺分。　優波摩答言。比丘方便修念覺分時
知思惟。彼心不善解脫。不害睡眠。不善調伏
掉悔。不害睡眠。如我念覺處法思惟。精進方
便。不得平等。如是擇法．精進．喜．猗．定．捨覺分。
亦如是說。
^pb若比丘念覺分方便時先思惟。心善解脫。正
害睡眠。調伏掉悔。如我於此念覺處法思惟
已。不勤方便。而得平等。如是。阿提目多。比丘
知方便修七覺分。如是樂住正受。如是不樂
住正受。　時。二正士共論義已。各從座起而去。
^pb^n720如是我聞。　一時。佛住舍衛國祇樹給孤獨園。
爾時。尊者阿那律亦住舍衛國松林精舍。　時。
有眾多比丘詣阿那律所。共相問訊慰勞。問
訊慰勞已。退坐一面。語尊者阿那律。尊者知
方便修七覺分時生樂住不。　尊者阿那律語
^pb諸比丘言。我知比丘方便修七覺分時生樂
住。　諸比丘問尊者阿那律。云何知比丘方便
修七覺分時生樂住。尊者阿那律語諸比丘。
比丘方便修念覺分。善知思惟。我心善解脫。
善害睡眠。善調伏掉悔。如此念覺分處法思
^pb惟已。精勤方便。心不懈怠。身猗息不動亂。繫
心令住。不起亂念。一心正受。如是擇法．精進．
猗．定．捨覺分亦如是說。是名知比丘方便修
七覺分時生樂住。　時。眾多比丘聞尊者阿那
律所說。歡喜隨喜。從座起而去。
^pb^n721如是我聞。　一時。佛住舍衛國祇樹給孤獨園。
　爾時。世尊告諸比丘。轉輪聖王出世之時。有
七寶現於世間。金輪寶．象寶．馬寶．神珠寶．玉
女寶．主藏臣寶．主兵臣寶。如是。如來出世。亦
有七覺分寶現。齋戒處樓觀上。大臣圍遶。有
^pb金輪寶從東方出。輪有千輻。齊轂圓輞。輪相
具足。有此吉瑞。必是轉輪聖王。我今決定為
轉輪王。即以兩手承金輪寶。著左手中。右手
旋轉。而說是言。若是轉輪聖王金輪寶者。當
復轉輪聖王古道而去。於是輪寶即發。王蕃
^pb前隨。而於東方乘虛而逝。向於東方。遊古聖
王正直之道。王隨輪寶。四兵亦從。若所至方。
輪寶住者。王於彼住。四兵亦住。東方諸國處
處小王。見聖王來。悉皆歸伏。　如來出興於世。
有七覺分現於世間。所謂念覺分．擇法覺分．
^pb精進覺分．喜覺分．猗覺分．定覺分．捨覺分。　佛
說此經已。諸比丘聞佛所說。歡喜奉行。
^n722如是我聞。　一時。佛住舍衛國祇樹給孤獨園。
　爾時。世尊告諸比丘。轉輪聖王出於世時。有
七寶現於世間。云何轉輪聖王出於世時。金
^pb輪寶現有。時。剎利灌頂聖王。月十五日。沐浴
清淨。受持齋戒。於樓閣上。大臣圍遶。有金輪
寶從東方出。輪有千輻。齊轂圓輞。輪相具足。
天真金寶。古昔傳聞。剎利灌頂大
王月十五
日布薩時。沐浴清淨。受持福善。
善來大王。此
是王國。【L049n0540_p0485a08】此國安隱。人民豐樂。願於中止。教化
國人。我則隨從。聖王答言。諸聚落主。汝今但
當善化國人。有不順者。當來白我。當如法化。
莫作非法。亦令國人善化非法。若如是者。則
從我化。於是聖王從東海度。乘古聖王道。至
于南海。至於南海。度於南海。至西海。乘於古
昔聖王之道。度於西海。至於北海。南．西．北方
諸小國王奉迎啟請。亦如東方廣
^pb說。於是金輪寶。聖王隨從。度於北海。還至王
宮正治殿上。住虛空中。是為轉輪聖王出興
于世。金輪寶現於世間。　云何為轉輪聖王出
興于世。白象寶現於世間。若剎利灌頂大王
純色之象。其色鮮好。七支拄地。聖王見已。心
^pb則欣悅。今此寶象。來應於我。告善調象師。令
速調此寶象。調已送來。象師受命。不盈一日。
象即調伏。一切調伏相悉皆具足。猶如餘象
經年調者。今此象寶一日調伏亦復如是。調
已送詣王所。上白大王。此象已調。唯王自知
^pb時。爾時。聖王觀察此象調相已備。即乘寶象。
於晨旦時周行四海。至日中時還歸王宮。是
名轉輪聖王出興于世。如此象寶現於世間。
　何等為轉輪聖王出興于世。馬寶現於世間。
轉輪聖王所有馬寶純一青色。烏頭澤尾。聖
^pb王見馬。心生欣悅。今此神馬來應我故。付調
馬師。令速調之。調已送來。馬師奉教。不盈一
日。其馬即調。猶如餘馬經年調者。馬寶調伏
亦復如是。知馬調已。還送奉王。白言。大王。此
馬已調。爾時。聖王觀察寶馬調相已備。於晨
^pb旦時乘此寶馬周行四海。至日中時還歸王
宮。是名轉輪聖王出興于世。馬寶現於世間。
　何等為轉輪聖王出興于世。摩尼珠寶現於
世間。若轉輪聖王所有寶珠。其形八楞。光澤
明照。無諸類隙。於王宮內。常為燈明。轉輪聖
^pb王察試寶珠。陰雨之夜。將四種兵入於園林。
持珠前導。光明照耀。面一由旬。是為轉輪聖
王出興于世。摩尼寶珠現於世間。　何等為轉
輪聖王出興于世。賢玉女寶現於世間。轉輪
聖王所有玉女。不黑不白．不長不短．不麤不
^pb細．不肥不瘦。支體端正。寒時體暖．熱時體涼。
身體柔軟如迦陵伽衣。身諸毛孔。出栴檀香。
口鼻出息。作優缽羅香。後臥先起。瞻王意色。
隨宜奉事。軟言愛語。端心正念。發王道意。心
無違越。況復身．口。是為轉輪聖王寶女。　云何
^pb為轉輪聖王主藏臣寶現於世間。謂轉輪聖
王主藏大臣本行施故。生得天眼。能見伏藏。
有主無主．若水若陸．若遠若近。悉能見之。轉
輪聖王須珍寶。即便告敕。隨王所須。輒以奉
上。於是聖王有時試彼大臣。觀其所能。乘船
^pb遊海。告彼大臣。我須寶物。臣白王言。小住岸
邊。當以奉上。王告彼臣。我今不須岸邊之寶。
且盡與我。於是大臣即於水中出四金瓮。金
寶滿中。以奉聖王。王所須即取用之。若取足
已。餘則還歸水中。聖王出世。則有
^pb如此主藏之臣現於世間。　云何聖王出興於
世。有主兵之臣現於世間。謂有主兵臣聰明
智辯。譬如世間善思量成就者。聖王所宜。彼
則悉從。宜去．宜住．宜出．宜入。聖王四種兵行。
道里頓止。不令疲倦。悉知聖王宜所應作。現
^pb法後世功德之事。以白聖王。轉輪聖王出興
于世。有如是主兵之臣。　如是如來．應．等正覺
出興於世。有七覺分現於世間。何等為七。謂
念覺分．擇法覺分．精進覺分．喜覺分．猗覺分．
定覺分．捨覺分。　佛說此經已。諸比丘聞佛所
^pb說。歡喜奉行。
^n723如是我聞。　一時。佛住舍衛國祇樹給孤獨園。
　爾時。世尊告諸比丘。善哉。比丘。僧人聞法。諸
年少比丘供養奉事諸尊長老。所以者何。年
少比丘供養奉事長老比丘者。時時得聞深
^pb妙之法。聞深法已。二正事成就。身正及心正。
爾時修念覺分。修念覺分已。念覺分滿足。念
覺滿足已。於法選擇。分別於法。思量於法。爾
時。方便修擇法覺分。乃至捨覺分修習滿足。
　佛說此經已。諸比丘聞佛所說。歡喜奉行。
^pb^n724如是我聞。　一時。佛住舍衛國祇樹給孤獨園。
　爾時。世尊告諸比丘。若比丘持戒．修德．慚．愧。
成真實法。見此人者。多得果報。若復聞者。若
隨憶念者．隨出家者。多得功德。況復親近恭
敬奉事。所以者何。親近奉事如是人者。時時
^pb得聞深妙之法。得聞深法已。成就二正。身正
及心正。方便修習定覺分。修習已。修習滿足。
乃至捨覺分修習滿足。佛說此經已。諸比丘
聞佛所說。歡喜奉行。
^n725如是我聞。　一時。佛住舍衛國祇樹給孤獨園。
　
^pb爾時。世尊告諸比丘。說不善積聚者。所謂五
蓋。是為正說。所以者何。純一不善聚者。謂五
蓋故。何等為五。謂貪欲蓋．瞋恚蓋．睡眠蓋．掉
悔蓋．疑蓋。說善積聚者。謂七覺分。是為正說。
所以者何。純一滿淨者。是七覺分故。何等為
^pb七。謂念覺分．擇法覺分．精進覺分．喜覺分．猗
覺分．定覺分．捨覺分。佛說此經已。諸比丘聞
佛所說。歡喜奉行。
^n726如是我聞。　一時。佛住王舍城夾谷精舍。爾時。
尊者阿難亦在彼住。　時。尊者阿難獨一靜處
^pb禪思思惟。作如是念。半梵行者。所謂善知識．
善伴黨．善隨從。非惡知識．惡伴黨．惡隨從。　時。
尊者阿難從禪覺。往詣佛所。稽首禮足。退坐
一面。白佛言。世尊。我獨一靜處禪思思惟。作
是念。半梵行者。所謂善知識．善伴黨．善隨從。

^pb非惡知識．惡伴黨．惡隨從。　佛告阿難。莫作是
言。半梵行者。謂善知識．善伴黨．善隨從。非惡
知識．惡伴黨．惡隨從。所以者何。純一滿靜。梵
行清白。所謂善知識．善伴黨．善隨從。非惡知
識．惡伴黨．惡隨從。我為善知識故。有眾生於
^pb我所取念覺分。依遠離．依無欲．依滅．向於捨。
如是擇法覺分。精進．喜．猗．定．捨覺分。依遠離．
依無欲．依滅．向於捨。以是故當知。阿難。純一
滿靜。梵行清白。謂善知識．善伴黨．善隨從。非
惡知識．非惡伴黨．非惡隨從。　佛說此經已。諸
^pb比丘聞佛所說。歡喜奉行。
^n727如是我聞。　一時。佛在力士聚落人間遊行。於
拘夷那竭城希連河中間住。於聚落側告尊
者阿難。令四重襞疊敷世尊鬱多羅僧。我今
背疾。欲小臥息。　尊者阿難即受教敕。四重襞
^pb疊敷鬱多羅僧已。白佛言。世尊。已四重襞疊
敷鬱多羅僧。唯世尊知時。爾時。世尊厚襞僧
伽梨枕頭。右脅而臥。足足相累。繫念明相。正
念正智。作起覺想。告尊者阿難。汝說七覺分。
　時。尊者阿難即白佛言。世尊。所謂念覺分。世
^pb尊自覺成等正覺。說依遠離．依無欲．依滅．向
於捨。擇法．精進．喜．猗．定．捨覺分。世尊自覺成
等正覺。說依遠離．依無欲．依滅．向於捨。　佛告
阿難。汝說精進耶。　阿難白佛。我說精進。世尊。
說精進。善逝。　佛告阿難。唯精進。修習多修習。
^pb得阿耨多羅三藐三菩提。說是語已。正坐端
身繫念。　時。有異比丘即說偈言。
樂聞美妙法　忍疾告人說　比丘即說法
轉於七覺分　善哉尊阿難　明解巧便說
有勝白淨法　離垢微妙說
　念．擇法．精進．　　
^pb喜．猗．定．捨覺
此則七覺分　微妙之善說　聞說七覺分
深達正覺味　身嬰大苦患　忍疾端坐聽
觀為正法王　常為人演說　猶樂聞所說
況餘未聞者　第一大智慧　十力所禮者
^pb彼亦應疾疾　來聽說正法　諸多聞通達
契經阿毘曇　善通法律者　應聽況餘者
聞說如實法　專心黠慧聽　於佛所說法
得離欲歡喜　歡喜身猗息　心自樂亦然
心樂得正受　正觀有事行　厭惡三趣者
^pb離欲心解脫　厭惡諸有趣　不集於人天
無餘猶燈滅　究竟般涅槃　聞法多福利
最勝之所說　是故當專思　聽大師所說
異比丘說此偈已。從座起而去。
^n728如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有七覺分。何等為七。謂
念覺分。乃至捨覺分。　佛說此經已。諸比丘聞
佛所說。歡喜奉行。
^n729如是我聞。　一時。佛住舍衛國祇樹給孤獨園。
　爾時。世尊告諸比丘。當修七覺分。何等為修
^pb七覺分。謂念覺分。乃至捨覺分。若比丘修念
覺分。依遠離．依無欲．依滅．向於捨。如是修擇
法．精進．喜．猗．定．捨覺分。依遠離．依無欲．依滅．
向於捨。　佛說此經已。諸比丘聞佛所說。歡喜
奉行。
^pb^n730如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。諸比丘。
過去已如是修七覺分。未來亦當如是修七
覺分。　佛說此經已。諸比丘聞佛所說。歡喜奉
行。
^pb^n731如是我聞。　一時。佛住舍衛國祇樹給孤獨園。
　爾時。世尊告諸比丘。若比丘念覺分清淨鮮
白。無有支節。離諸煩惱。未起不起。除佛調伏
教授。乃至捨覺分。亦如是說。諸比丘。念覺分
清淨鮮白。無有支節。離諸煩惱。未起而起。佛
^pb所調伏教授。非餘。乃至捨覺分。亦如是說。　佛
說此經已。諸比丘聞佛所說。歡喜奉行。
^n732如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。未起不
起。除善逝調伏教授。未起而起。是則善逝調
^pb伏教授。非餘。　佛說此經已。諸比丘聞佛所說。
歡喜奉行。
^n733如是我聞。　一時。佛住舍衛國祇樹給孤獨園。
　時。有異比丘來詣佛所。稽首禮足。退坐一面。
白佛言。世尊謂覺分。世尊。云何為覺分。　佛告
^pb比丘。所謂覺分者。謂七道品法。然諸比丘七
覺分漸次而起。修習滿足。　異比丘白佛。世尊。
云何覺分漸次而起。修習滿足。佛告比丘。若
比丘內身身觀住。彼內身身觀住時。攝心繫
念不忘。彼當爾時。念覺分方便修習。方便修
^pb習念覺分已。修習滿足。滿足念覺分已。於法
選擇。分別思量。當於爾時修擇法覺分方便。
修方便已。修習滿足。如是乃至捨覺分修習
滿足。如內身身觀念住。如是外身．內外身。受．
心．法法觀念住。當於爾時專心繫念不忘。乃
^pb至捨覺分亦如是說。如是住者。漸次覺分起。
漸次起已。修習滿足。　佛說此經已。諸比丘聞
佛所說。歡喜奉行。
^n734如是我聞。　一時。佛住舍衛國祇樹給孤獨園。
　爾時。世尊告彼比丘。如上。差別者。若比丘
^pb如是修習七覺分已。當得二種果。現法得漏
盡無餘涅槃。或得阿那含果。　佛說此經已。諸
比丘聞佛所說。歡喜奉行。
^n735如是我聞。　一時。佛住舍衛國祇樹給孤獨園。
　如上說。差別者。如是比丘修習七覺分已。多
^pb修習已。得四種果．四種福利。何等為四。謂須
陀洹果．斯陀含果．阿那含果．阿羅漢果。　佛說
此經已。異比丘聞佛所說。歡喜奉行。
^n736如是我聞。　一時。佛住舍衛國祇樹給孤獨園。
　如上說。差別者。若比丘修習七覺分。多修習
^pb已。當得七種果．七種福利。何等為七。是比丘
得現法智證樂。若命終時若不得現法智證
樂。及命終時。而得五下分結盡。中般涅槃。若
不得中般涅槃。而得生般涅槃。若不得生般
涅槃。而得無行般涅槃。若不得無行般涅槃。

^pb而得有行般涅槃。若不得有行般涅槃。而得
上流般涅槃。　佛說此經已。異比丘聞佛所說。
歡喜奉行。
^n737如是我聞。　一時。佛住舍衛國祇樹給孤獨園。
　爾時。世尊告諸比丘。所謂覺分。何等為覺分。
^pb　諸比丘白佛。世尊是法根．法眼．法依。唯願為
說。諸比丘聞已。當受奉行。　佛告諸比丘．比丘
尼。七覺分者。謂七道品法。諸比丘。此七覺分
漸次起。漸次起已。修習滿足。　諸比丘白佛。云
何七覺分漸次起。漸次起已。修習滿足。　若比
^pb丘身身觀念住。彼身身觀念住已。專心繫念
不忘。當於爾時方便修念覺分。方便修念覺
分已。修習滿足。謂修念覺分已。於法選擇。當
於爾時修擇法覺分方便。修擇法覺分方便
已。修習滿足。如是精進．喜．猗．定．捨覺分亦如
是說。如
^pb內身。如是外身．內外身。受．心．法法觀念住。專
心繫念不忘。當於爾時方便修念覺分。方便
修念覺分已。修習滿足。乃至捨覺分亦如是
說。是名比丘七覺分漸次起。漸次起已。修習
滿足。佛說此經已。諸比丘聞佛所說。歡喜奉
^pb行。
^n738如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。此七覺
分修習多修習。當得二果。得現法智有餘涅
槃及阿那含果。　佛說此經已。諸比丘聞佛所
^pb說。歡喜奉行。
^n739如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。若比丘
修習七覺分。多修習已。當得四果。何等為四。
謂須陀洹果．斯陀含果．阿那含果．阿羅漢果。
　
^pb佛說此經已。諸比丘聞佛所說。歡喜奉行。
^n740如是我聞。　一時。佛住舍衛國祇樹給孤獨園。
　如上說。差別者。若比丘修習此七覺分。多修
習已。當得七果。何等為七。謂現法智有餘涅
槃。及命終時。若不爾者。五下分結盡。得中般
^pb涅槃。若不爾者。得生般涅槃。若不爾者。得無
行般涅槃。若不爾者。得有行般涅槃。若不爾
者。得上流般涅槃。　佛說此經已。諸比丘聞佛
所說。歡喜奉行。
^n741如是我聞。　一時。佛住舍衛國祇樹給孤獨園。
^pb　爾時。世尊告諸比丘。當修不淨觀。多修習已。
當得大果大福利。云何修不淨觀。多修習已。
得大果大福利。是比丘不淨觀俱念覺分。依
遠離．依無欲．依滅．向於捨。修擇法．精進．喜．猗．
定．捨覺分。依遠離．依無欲．依滅．向於捨。　佛說
^pb此經已。諸比丘聞佛所說。歡喜奉行。
^n742如是我聞。　一時。佛住舍衛國祇樹給孤獨園。
　爾時。世尊告諸比丘。若比丘修習隨死念。多
修習已。得大果大福利。云何比丘修習隨死
念。多修習已。得大果大福利。是比丘修隨死
^pb念俱念覺分。依遠離．依無欲．依滅．向於捨。乃
至捨覺分亦如是說。　佛說此經已。諸比丘聞
佛所說。歡喜奉行。
^n743如是我聞。　一時。佛住釋氏黃枕邑。時。眾多比
丘晨朝著衣持缽。入黃枕邑乞食。時。眾多比
^pb丘作是念。今日太早。乞食時未至。我等可過
外道精舍。爾時。眾多比丘即入外道精舍。與
諸外道出家共相問訊慰勞已。於一面坐。　諸
外道出家言。沙門瞿曇為諸弟子說如是法。
不斷五蓋惱心。慧力羸。為障礙分。不趣涅槃。

^pb盡攝其心。住四念處。心與慈俱。無怨無嫉。亦
無瞋恚。廣大無量。善修充滿。四方．四維．上．下
一切世間。心與慈俱。無怨無嫉。亦無瞋恚。廣
大無量。善修習充滿。如是修習。悲．喜．捨心俱
亦如是說。我等亦復為諸弟子作如是說。我
^pb等與彼沙門瞿曇有何等異。所謂俱能說法。
　時。眾多比丘聞諸外道出家所說。心不喜悅。
默然不呵。從座起去。入黃枕邑。乞食已。還精
舍。舉衣缽。洗足已。詣佛所。稽首禮足。退坐一
面。以彼外道出家所說廣白世尊。　爾時。世尊
^pb告諸比丘。如彼外道出家所說。汝等應問。修
習慈心。為何所勝。修習悲．喜．捨心。為何所勝。
如是問時。彼諸外道出家。心則駭散。或說外
異事。或瞋慢．毀呰．違背．不忍。或默然萎熟。低
頭失辯。思惟而住。所以者何。我不見諸天．
^pb魔．梵．沙門．婆羅門．天．人眾中。聞我所說隨順
樂者。唯除如來及聲聞眾者。比丘。心與慈俱
多修習。於淨最勝。悲心修習多修習。空入處
最勝。喜心修習多修習。識入處最勝。捨心修
習多修習。無所有入處最勝。佛說此經已。諸
^pb比丘聞佛所說。歡喜奉行。
^n744如是我聞。　一時。佛住舍衛國祇樹給孤獨園。
　爾時。世尊告諸比丘。若比丘修習慈心。多修
習已。得大果大福利。云何比丘修習慈心。得
大果大福利。是比丘心與慈俱。修念覺分。依
^pb遠離．依無欲．依滅．向於捨。乃至修習捨覺分。
依遠離．依無欲．依滅．向於捨。　佛說此經已。諸
比丘聞佛所說。歡喜奉行。
^n745如是我聞。　一時。佛住舍衛國祇樹給孤獨園。
　爾時。世尊告諸比丘。若比丘修空入處。多修
^pb習已。得大果大福利。云何比丘修空入處。多
修習已。得大果大福利。是比丘心與空入處
俱。修念覺分。依遠離．依無欲．依滅．向於捨。乃
至修捨覺分。依遠離．依無欲．依滅．向於捨。　佛
說此經已。諸比丘聞佛所說。歡喜奉行。如修
^pb空入處。如是識入處．無所有入處．非想非非
想入處三經亦如上說。
^n746如是我聞。　一時。佛住舍衛國祇樹給孤獨園。
　爾時。世尊告諸比丘。若比丘修習安那般那
念。多修習已。得大果大福利。云何修習安那
^pb般那念。多修習已。得大果大福利。是比丘心
與安那般那念俱。修念覺分。依遠離．依無欲．
依滅．向於捨。乃至修捨覺分。依遠離．依無欲．
依滅．向於捨。　佛說此經已。諸比丘聞佛所說。
歡喜奉行。
^pb^n747如是我聞。　一時。佛住舍衛國祇樹給孤獨園。
　爾時。世尊告諸比丘。若比丘修無常想。多修
習已。得大果大福利。云何比丘修無常想。多
修習已。得大果大福利。是比丘心口與無常
想俱。修念覺分。依遠離．依無欲．依滅．向於捨。
^pb乃至得捨覺分。依遠離．依無欲．依滅．向於捨。
　佛說此經已。諸比丘聞佛所說。歡喜奉行。如
無常想。如是無常苦想．苦無我想．觀食想．一
切世間不可樂想．盡想．斷想．無欲想．滅想．患
想．不淨想．青瘀想．膿潰想．膖想．壞想．食不盡
^pb想．血想．分離想．骨想．空想。一一經如上說。雜
阿含經卷第二十七
^juan28^pb

雜阿含經卷第二十八
　　　　宋天竺三藏求那跋陀羅譯
^n748如是我聞。　一時。佛住舍衛國祇樹給孤獨園。
　爾時。世尊告諸比丘。如日出前相。謂明相初
^pb光。如是比丘正盡苦邊．究竟苦邊前相者。所
謂正見。彼正見者。能起正志．正語．正業．正命．
正方便．正念．正定。起定正受故。聖弟子心正
解脫貪欲．瞋恚．愚癡。如是心善解脫。聖弟子
得正知見。我生已盡。梵行已立。所作已作。自
^pb知不受後有。　佛說此經已。諸比丘聞佛所說。
歡喜奉行。
^n749如是我聞。　一時。佛住舍衛國祇樹給孤獨園。
　爾時。世尊告諸比丘。若無明為前相。故生諸
惡不善法。時。隨生無慚．無愧。無慚．無愧生已。
隨生邪見。邪見生已。能起邪志．邪語．邪業．邪
^pb命．邪方便．邪念．邪定。若起明為前相。生諸善
法。時。慚愧隨生。慚愧生已。能生正見。正見生
已。起正志．正語．正業．正命．正方便．正念．正定。
次第而起。正定起已。聖弟子得正解脫貪欲．
瞋恚．愚癡。如是聖弟子得正解脫已。得正知
^pb見。我生已盡。梵行已立。所作已作。自知不受
後有。佛說此經已。諸比丘聞佛所說。歡喜奉
行。
^n750如是我聞。　一時。佛住舍衛國祇樹給孤獨園。
　爾時。世尊告諸比丘。若比丘。諸惡不善法。比
^pb丘。一切皆以無明為根本。無明集．無明生．無
明起。所以者何。無明者無知。於善．不善法不
如實知。有罪．無罪。下法．上法。染污。不染污。分
別．不分別。緣起．非緣起不如實知。不如實知
故。起於邪見。起於邪見已。能起邪志．邪語．邪
業．
^pb邪命．邪方便．邪念．邪定。　若諸善法生。一切皆
明為根本。明集．明生．明起。明。於善．不善法如
實知者。罪．無罪。親近．不親近。卑法．勝法。穢污．
白淨。有分別．無分別。緣起．非緣起悉如實知。
如實知者。是則正見。正見者。能起正志．正語．
^pb正業．正命．正方便．正念．正定。正定起已。聖弟
子得正解脫貪．恚．癡。貪．恚．癡解脫已。是聖弟
子得正智見。我生已盡。梵行已立。所作已作。
自知不受後有。佛說此經已。諸比丘聞佛所
說。歡喜奉行。
^pb^n751如是我聞。　一時。佛住舍衛國祇樹給孤獨園。
　爾時。世尊告諸比丘。若在家．若出家而起邪
事者。我所不說。所以者何。若在家．出家而起
邪事者。則不樂正法。何等為邪事。謂邪見。乃
至邪定。若在家．出家而起正事。我所讚歎。所
^pb以者何。起正事者。則樂正法。善於正法。何等
為正事。謂正見。乃至正定。　爾時。世尊即說偈
言。
在家及出家　而起邪事者　彼則終不樂
無上之正法　在家及出家　而起正事者
^pb彼則常心樂　無上之正法
佛說此經已。諸比丘聞佛所說。歡喜奉行。
^n752如是我聞。　一時。佛住舍衛國祇樹給孤獨園。
　爾時。迦摩比丘詣佛所。稽首佛足。退坐一面。
白佛言。世尊。所謂欲者。云何為欲。　佛告迦摩。
^pb欲。謂五欲功德。何等為五。謂眼識明色。可愛．
可意．可念。長養欲樂。如是耳．鼻．舌．身識觸。可
愛．可意．可念。長養欲樂。是名為欲。然彼非欲。
於彼貪著者。是名為欲。　爾時。世尊即說偈言。
世間雜五色　彼非為愛欲
　貪欲覺想者　　
^pb是則士夫欲
眾色常住世　行者斷心欲
迦摩比丘白佛言。世尊。寧有道有跡。斷此愛
欲不。　佛告比丘。有八正道。能斷愛欲。謂正見．
正志．正語．正業．正命．正方便．正念．正定。佛說
^pb此經已。迦摩比丘聞佛所說。歡喜奉行。
^n753如是我聞。　一時。佛住舍衛國祇樹給孤獨園。
　時。有比丘名阿梨瑟吒。詣佛所。稽首佛足。退
坐一面。白佛言。世尊。所謂甘露者。云何名為
甘露。　佛告阿梨瑟吒。甘露者。界名說。然我為
^pb有漏盡者。現說此名。　阿梨瑟吒比丘白佛言。
世尊。有道有跡。修習多修習。得甘露法不。　佛
告比丘。有。所謂八聖道分。謂正見。乃至正定。
　佛說此經已。諸比丘聞佛所說。歡喜奉行。
^n754如是我聞。　一時。佛住舍衛國祇樹給孤獨園。
　爾時。尊者舍利弗詣佛所。稽首佛足。退坐一
^pb面。白佛言。世尊。所謂賢聖等三昧根本眾具。
云何為賢聖等三昧根本眾具。　佛告舍利弗。
謂七正道分為賢聖等三昧。為根本。為眾具。
何等為七。謂正見．正志．正語．正業．正命．正方
便．正念。舍利弗。於此七道分為基業已。得一
^pb其心。是名賢聖等三昧根本眾具。　佛說此經
已。諸比丘聞佛所說。歡喜奉行。
（七五五～七）如上三經。如是佛問諸比丘三經
亦如是說。
^n758如是我聞。　一時。佛住舍衛國祇樹給孤獨園。
^pb　爾時。世尊告諸比丘。無母子畏。有母子畏。愚
癡無聞凡夫所說。而不能知無母子畏。有母
子畏。　諸比丘。有三種無母子畏。愚癡無聞凡
夫所說。何等為三。諸比丘。有時兵兇亂起。殘
害國土。隨流波迸。子失其母。母失其子。是名
第一無母子畏。愚癡無聞凡夫所說。　復次。比
^pb丘。有時大火卒起。焚燒城邑聚落。人民馳走。
母子相失。是名第二無母子畏。愚癡無聞凡
夫所說。　復次。比丘。有時山中大雨。洪水流出。
漂沒聚落。人民馳走。母子相失。是名第三無
母子畏。愚癡無聞凡夫所說。　然此等畏。是有
^pb母子畏。愚癡無聞凡夫說名無母子畏。彼有
時兵兇亂起。殘害國土。隨流波迸。母子相失。
或時於彼母子相見。是名第一有母子畏。愚
癡無聞凡夫說名無母子畏。　復次。大火卒起。
焚燒城邑聚落。人民馳走。母子相失。或復相
^pb見。是名第二有母子畏。愚癡無聞凡夫說名
無母子畏。　復次。山中大雨。洪水流出。漂沒聚
落。此人馳走。母子相失。或尋相見。是名第三
有母子畏。愚癡無聞凡夫說名無母子畏。　比
丘。有三種無母子畏。是我自覺成三菩提之
^pb所記說。何等為三。若比丘。子若老時。無母能
語。子。汝莫老。我當代汝。其母老時。亦無子語。
母。令莫老。我代之老。是名第一無母子畏。我
自覺成三菩提之所記說。　復次。比丘。有時子
病。母不能語。子。令莫病。我當代汝。母病之時。
^pb子亦不能語。母。莫病。我當代母。是名第二無
母子畏。我自覺成三菩提之所記說。　復次。子
若死時。無母能語。子。令莫死。我今代汝。母若
死時。無子能語。母。令莫死。我當代母。是名第
三無母子畏。我自覺成三菩提之所記說。　諸
^pb比丘白佛。有道有跡。修習多修習。斷前三種
有母子畏。斷後三種無母子畏不。　佛告比丘。
有道有跡。斷彼三畏。何等為道。何等為跡。修
習多修習。斷前三種有母子畏。斷後三種無
母子畏。謂八聖道分。正見．正志．正語．正業．正
^pb命．正方便．正念．正定。　佛說此經已。諸比丘聞
佛所說。歡喜奉行。
^n759如是我聞。　一時。佛住舍衛國祇樹給孤獨園。
　爾時。世尊告諸比丘。有三受。無常．有為心所
緣生。何等為三。謂樂受．苦受．不苦不樂受。　諸
^pb比丘白佛。世尊。有道有跡。修習多修習。斷此
三受不。　佛告比丘。有道有跡。修習多修習。斷
此三受。何等為道。何等為跡。修習多修習。斷
此三受。　佛告比丘。謂八聖道。正見．正志．正語．
正業．正命．正方便．正念．正定。　佛說此經已。諸
^pb比丘聞佛所說。歡喜奉行。
^n760如是我聞。　一時。佛住舍衛國祇樹給孤獨園。
　爾時。世尊告諸比丘。世有三法。不可喜．不可
愛．不可念。何等為三。謂老．病．死。此三法不可
喜．不可愛．不可念。世間若無此三法不可喜．

^pb不可愛．不可念者。無有如來．應．等正覺出於
世間。世間亦不知有如來說法教誡．教授。以
世間有此三法不可喜．不可愛．不可念故。如
來．應．等正覺出於世間。世間知有如來說法
教誡．教授。　諸比丘白佛。有道有跡。斷此三法
^pb不可喜．不可愛．不可念者不。　佛告比丘。有道
有跡。修習多修習。斷此三法不可喜．不可愛．
不可念。何等為道。何等為跡。修習多修習。斷
此三法不可喜．不可愛．不可念。謂八聖道。正
見．正志．正語．正業．正命．正方便．正念．正定。　佛
^pb說此經已。諸比丘聞佛所說。歡喜奉行。
^n761如是我聞。　一時。佛住舍衛國祇樹給孤獨園。
　爾時。世尊告諸比丘。我當說學及無學。諦聽。
善思念之。何等為學。謂學正見成就。學正志．
正語．正業．正命．正方便．正念．正定成就。是名
^pb為學。何等為無學。謂無學正見成就。無學正
志．正語．正業．正命．正方便．正念．正定成就。是
名無學。　佛說此經已。諸比丘聞佛所說。歡喜
奉行。如學．無學。如是正士．如是大士亦如是
說。
^pb^n762如是我聞。　一時。佛住舍衛國祇樹給孤獨園。
　爾時。世尊告諸比丘。我當說聖漏盡。云何為
聖漏盡。謂無學正見成就。乃至無學正定成
就。是名聖漏盡。　佛說此經已。諸比丘聞佛所
說。歡喜奉行。
^pb^n763如是我聞。　一時。佛住舍衛國祇樹給孤獨園。
　爾時。世尊告諸比丘。我今當說八聖道分。何
等為八。謂正見．正志．正語．正業．正命．正方便．
正念．正定。　佛說此經已。諸比丘聞佛所說。歡
喜奉行。
^pb^n764如是我聞。　一時。佛住舍衛國祇樹給孤獨園。
　爾時。世尊告諸比丘。我今當說修八聖道。諦
聽。善思。何等為修八聖道。是比丘修正見。依
遠離．依無欲．依滅．向於捨。修正志．正語．正業．
正命．正方便．正念．正定。依遠離．依無欲．依滅．
^pb向於捨。是名修八聖道。佛說此經已。諸比丘
聞佛所說。歡喜奉行。
^n765如是我聞。　一時。佛住舍衛國祇樹給孤獨園。
　爾時。世尊告諸比丘。我今當說比丘過去已
修八聖道。未來當修八聖道。乃至。　諸比丘聞
^pb佛所說。歡喜奉行。
^n766如是我聞。　一時。佛住舍衛國祇樹給孤獨園。
　爾時。世尊告諸比丘。若比丘正見清淨鮮白。
無諸過患。離諸煩惱。未起不起。唯除佛所調
伏。乃至正定亦如是說。若正見清淨鮮白。無
^pb諸過患。離諸煩惱。未起能起。乃至正定亦如
是說。　佛說此經已。諸比丘聞佛所說。歡喜奉
行。如除佛所說。除善逝所說。亦如上說。
^n767如是我聞。　一時。佛住舍衛國祇樹給孤獨園。
　爾時。世尊告諸比丘。說不善聚者。謂五蓋。是
^pb為正說。所以者何。純一不善聚者。所謂五蓋。
何等為五。謂貪欲蓋。瞋恚．眠睡．掉悔．疑蓋。說
善法聚者。所謂八聖道。是名正說。所以者何。
純一滿淨善聚者。謂八聖道。何等為八。謂正
見．正志．正語．正業．正命．正方便．正念．正定。　佛
^pb說此經已。諸比丘聞佛所說。歡喜奉行。
^n768如是我聞。　一時。佛住王舍城山谷精舍。　時。尊
者阿難獨一靜處。作如是念。半梵行者。謂善
知識．善伴黨．善隨從。乃至佛告阿難。純一滿
^pb淨具梵行者。謂善知識。所以者何。我為善知
識故。令諸眾生修習正見。依遠離．依無欲．依
滅．向於捨。乃至修正定。依遠離．依無欲．依滅．
向於捨。　佛說此經已。尊者阿難聞佛所說。歡
喜奉行。
^pb^n769如是我聞。　一時。佛住舍衛國祇樹給孤獨園。
爾時。尊者阿難晨朝著衣持缽。入舍衛城乞
食。　時。有生聞婆羅門乘白馬車。眾多年少翼
從。白馬．白車．白控．白鞭。頭著白帽．白傘蓋。手
執白拂。著白衣服．白瓔珞。白香塗身。翼從皆
^pb白。出舍衛城。欲至林中教授讀誦。眾人見之
咸言。善乘。善乘。謂婆羅門乘。　時。尊者阿難見
婆羅門眷屬．眾具一切皆白。見已。入城乞食。
還精舍。舉衣缽。洗足已。往詣佛所。稽首禮足。
退坐一面。白佛言。世尊。今日晨朝著衣持缽。

^pb入舍衛城乞食。見生聞婆羅門乘白馬車。眷
屬．眾具一切皆白。眾人唱言。善乘。善乘。謂婆
羅門乘。云何。世尊。於正法．律。為是世人乘。為
是婆羅門乘。　佛告阿難。是世人乘。非我法．律
婆羅門乘也。阿難。我正法．律乘．天乘．婆羅門
^pb乘．大乘。能調伏煩惱軍者。諦聽。善思。當為汝
說。阿難。何等為正法．律乘．天乘．婆羅門乘．大
乘。能調伏煩惱軍者。謂八正道。正見。乃至正
定。阿難。是名正法．律乘．天乘．梵乘．大乘。能調
伏煩惱軍者。　爾時。世尊即說偈言。
^pb信戒為法軛　慚愧為長縻　正念善護持
以為善御者　捨三昧為轅　智慧精進輪
無著忍辱鎧　安隱如法行　直進不退還
永之無憂處　智士乘戰車　摧伏無智怨
^n770如是我聞。　一時。佛住舍衛國祇樹給孤獨園。
　
^pb爾時。世尊告諸比丘。應離邪見。應斷邪見。若
邪見不可斷者。我終不說應離．斷邪見。以邪
見可斷故。我說比丘當離邪見。若不離邪見
者。邪見當作非義不饒益苦。是故我說當離
邪見。如是邪志．邪語．邪業．邪命．邪方便．邪念．
^pb邪定亦如是說。諸比丘。離邪見已。當修正見。
若不得修正見者。我終不說修習正見。以得
修正見故。我說比丘應修正見。若不修正見
者。當作非義不饒益苦。以不修正見。作非義
不饒益苦故。是故我說當修正見。以義饒益。
^pb常得安樂。是故。比丘。當修正見。如是正志．正
語．正業．正命．正方便．正念．正定亦如是說。　佛
說此經已。諸比丘聞佛所說。歡喜奉行。
^n771如是我聞。　一時。佛住舍衛國祇樹給孤獨園。
　時。有生聞婆羅門來詣佛所。與世尊面相問
^pb訊慰勞。問訊慰勞已。退坐一面。白佛言。瞿曇。
謂非彼岸及彼岸。瞿曇。云何非彼岸。云何彼
岸。　佛告婆羅門。邪見者。非彼岸。正見者。是彼
岸。邪志．邪語．邪業．邪命．邪方便．邪念．邪定非
彼岸。正見是彼岸。正志．正語．正業．正命．正方
^pb便．正念．正定是彼岸。　爾時。世尊即說偈言。
希有諸人民　能度於彼岸　一切諸世間
徘徊遊此岸　於此正法律　能善隨順者
斯等能度彼　生死難度岸
時。生聞婆羅門聞佛所說。歡喜隨喜。從座起
^pb去。
（七七二～四）如是。異比丘問尊者阿難．問佛．問
諸比丘。此三經亦如上說。
^n775如是我聞。　一時。佛住舍衛國祇樹給孤獨園。
　爾時。世尊告諸比丘。於內法中。我不見一法
^pb能令未生惡不善法生。已生者重生令增廣。
如說不正思惟者。諸比丘。不正思惟者。未起
邪見令起。已起重生令增廣。如是邪志．邪語．
邪業．邪命．邪方便．邪念．邪定亦如是說。　諸比
丘。於內法中。我不見一法令未生惡不善法
^pb不生。已生惡不善法令滅。如說正思惟者。諸
比丘。正思惟者。未生邪見令不生。已生者令
滅。如邪見。邪志．邪語．邪業．邪命．邪方便．邪念．
邪定亦如是說。　佛說此經已。諸比丘聞佛所
說。歡喜奉行。
^pb^n776如是我聞。　一時。佛住舍衛國祇樹給孤獨園。
　爾時。世尊告諸比丘。於內法中。我不見一法。
未生善法不生。已生善法令退。如說不正思
惟者。諸比丘。不正思惟者。未生正見令不生。
已生正見令退。如是未生正志．正語．正業．正
^pb命．正方便．正念．正定令不生。已生者令退。　諸
比丘。於內法中。我不見一法令未生善法令
生。已生善法重生令增廣。如說正思惟者。諸
比丘。正思惟者。未生正見令生。已生正見重
生令增廣。如是未生正志．正語．正業．正命．正
^pb方便．正念．正定令生．已生者重生令增廣。　佛
說此經已。諸比丘聞佛所說。歡喜奉行。
^n777如是我聞。　一時。佛住舍衛國祇樹給孤獨園。
　爾時。世尊告諸比丘。於內法中。我不見一法
令未生惡不善法生。已生惡不善法重生令
^pb增廣。未生善法不生。已生者令退。所謂不正
思惟。諸比丘。不正思惟者。未生邪見令生。已
生者重生令增廣。未生正見不生。已生者令
退。如是未生邪志．邪語．邪業．邪命．邪方便．邪
念．邪定令生。已生者重生令增廣。未生正
^pb志．正語．正業．正命．正方便．正念．正定不生。已
生者令退。　諸比丘。我於內法中。不見一法。未
生惡不善法令不生。已生惡不善法令滅。未
生善法令生。已生善法重生令增廣。如說正
思惟。諸比丘。正思惟者。令未生邪見不生。已
^pb生邪見令滅。未生正見令生。已生正見重生
令增廣。如是未生邪志．邪語．邪業．邪命．邪方
便．邪念．邪定令不生。已生者令滅。未生正志．
正語．正業．正命．正方便．正念．正定令生。已生
者重生令增廣。　佛說此經已。諸比丘聞佛所
^pb說。歡喜奉行。
^n778如是我聞。　一時。佛住舍衛國祇樹給孤獨園。
　爾時。世尊告諸比丘。於外法中。我不見一法
令未生惡不善法生。已生惡不善法重生令
增廣。如說惡知識．惡伴黨．惡隨從。諸比丘。惡
^pb知識．惡伴黨．惡隨從者。能令未生邪見令生。
已生邪見重生令增廣。如是未生邪志．邪語．
邪業．邪命．邪方便．邪念．邪定令生。已生者重
生令增廣。　諸比丘。外法中。我不見一法令未
生惡不善法不生。已生惡不善法令滅。如說
^pb善知識．善伴黨．善隨從。諸比丘。善知識．善伴
黨．善隨從。能令未生邪見不生。已生邪見令
滅。未生邪志．邪語．邪業．邪命．邪方便．邪念．邪
定不生。已生者令滅。　佛說此經已。諸比丘聞
佛所說。歡喜奉行。
^pb^n779如是我聞。　一時。佛住舍衛國祇樹給孤獨園。
　爾時。世尊告諸比丘。於外法中。我不見一法
能令未生善法生。已生善法重生令增廣。如
說善知識．善伴黨．善隨從。諸比丘。善知識．善
伴黨．善隨從者。能令未生正見生。已生正見
^pb重生令增廣。如是未生正志．正語．正業．正命．
正方便．正念．正定令生。已生者重生令增廣。
　佛說此經已。諸比丘聞佛所說。歡喜奉行。
^n780如是我聞。　一時。佛住舍衛國祇樹給孤獨園。
　爾時。世尊告諸比丘。於外法中。我不見一法
^pb能令未生惡不善法生。已生惡不善法重生
令增廣。未生善法不生。已生善法令滅。如說
惡知識．惡伴黨．惡隨從。諸比丘。惡知識．惡伴
黨．惡隨從者。能令未生邪見令生。已生邪見
者重生令增廣。未生正見不生。已生正見令
^pb退。如是未生邪志．邪語．邪業．邪命．邪方便．邪
念．邪定令生。已生者重生令增廣。未生正志．
正語．正業．正命．正方便．正念．正定令不生。已
生者令退。　諸比丘。於外法中。我不見一法能
令未生惡不善法生。已生惡不善法令滅。
^pb未生善法令生。已生善法重生令增廣。如說
善知識．善伴黨．善隨從。諸比丘。善知識．善伴
黨．善隨從。能令未生邪見不生。已生邪見令
滅。未生正見令生。已生正見重生令增廣。如
是未生邪志．邪語．邪業．邪命．邪方便．邪念．邪
^pb定令不生。已生者令滅。未生正志．正語．正業．
正命．正方便．正念．正定令生。已生者重生令
增廣。佛說此經已。諸比丘聞佛所說。歡喜奉
行。
^n781如是我聞。　一時。佛住舍衛國祇樹給孤獨園。
^pb　爾時。世尊告諸比丘。於內法中。我不見一法
能令未生惡不善法生。已生者重生令增廣。
未生善法不生。已生者令退。如說不正思惟。
諸比丘。不正思惟者。能令未生邪見生。已生
邪見令重生增廣。未生正見不生。已生正見
^pb令退。　諸比丘。於內法中。我不見一法能令未
生惡不善法不生。已生惡不善法令滅。未生
善法令生。已生善法重生令增廣。如說正思
惟。諸比丘。正思惟者。能令未生邪見不生。已
生者令滅。未生正見令生。已生者重生令增
^pb廣。　佛說此經已。諸比丘聞佛所說。歡喜奉行。
如說邪見．正見。如是邪志．正志。邪語．正語。邪
業．正業。邪命．正命。邪方便．正方便。邪念．正念。
邪定．正定。七經如上說。　如內法八經。如是外
法八經亦如是說。
^pb^n782如是我聞。　一時。佛住舍衛國祇樹給孤獨園。
　爾時。世尊告諸比丘。有非法．是法。諦聽。善思。
當為汝說。何等為非法．是法。謂邪見非法．正
見是法。乃至邪定非法．正定是法。佛說此經
^pb已。諸比丘聞佛所說。歡喜奉行。如非法．是法。
如是非律．正律。非聖．是聖。不善法．善法。非習
法．習法。非善哉法．善哉法。黑法．白法。非義．正
義。卑法．勝法。有罪法．無罪法。應去法．不去法。
一一經皆如上說。
^pb^n783如是我聞。　一時。佛住拘睒彌國瞿師羅園。爾
時。尊者阿難亦在彼住。　有異婆羅門來詣尊
者阿難所。與尊者阿難共相問訊慰勞。問訊
慰勞已。退坐一面。白尊者阿難。欲有所問。寧
有閑暇為記說不。　阿難答言。隨汝所問。知者
^pb當答。　婆羅門問。尊者阿難。何故於沙門瞿曇
所出家修梵行。　阿難答言。婆羅門。為斷故。　復
問。斷何等。　答言。貪欲斷。瞋恚．愚癡斷。　又問。阿
難。有道有跡。能斷貪欲．瞋恚．愚癡耶。　阿難答
言。有。謂八聖道。正見．正志．正語．正業．正命．正
^pb方便．正念．正定。婆羅門言。阿難。賢哉之道。賢
哉之跡。修習多修習。能斷斯等貪欲．恚．癡。　尊
者阿難說是法時。彼婆羅門聞其所說。歡喜
隨喜。從座起去。　如斷貪．恚．癡。如是調伏貪．恚．
癡。及得涅槃。及厭離。及不趣涅槃。及沙門義。
^pb及婆羅門義。及解脫。及苦斷。及究竟苦邊。及
正盡苦。一一經皆如上說。
^n784如是我聞。　一時。佛住舍衛國祇樹給孤獨園。
　爾時。世尊告諸比丘。有邪．有正。諦聽。善思。當
為汝說。何等為邪。謂邪見。乃至邪定。何等為
^pb正。謂正見。乃至正定。　何等為正見。謂說有施．
有說．有齋。有善行．有惡行。有善惡行果報。有
此世．有他世。有父母．有眾生生。有阿羅漢善
到．善向。有此世．他世自知作證具足住。我生
^pb已盡。梵行已立。所作已作。自知不受後有。何
等為正志。謂出要志．無恚志．不害志。何等為
正語。謂離妄語．離兩舌．離惡口．離綺語。何等
為正業。謂離殺．盜．婬。何等為正命。謂如法求
衣服．飲食．臥具．湯藥。非不如法。何等為正方
^pb便。謂欲．精進．方便．出離．勤競．堪能常行不退。
何等為正念。謂念隨順。念不妄．不虛。何等為
正定。謂住心不亂．堅固．攝持．寂止．三昧．一心。
　佛說此經已。諸比丘聞佛所說。歡喜奉行。
^n785如是我聞。　一時。佛住舍衛國祇樹給孤獨園。
^pb　爾時。世尊告諸比丘。如上說。差別者。何等為
正見。謂正見有二種。有正見。是世．俗。有漏．有
取。轉向善趣。有正見。是聖．出世間。無漏．無取。
正盡苦。轉向苦邊。何等為正見有漏．有取。向
於善趣。若彼見有施．有說。乃至知世間有阿
^pb羅漢。不受後有。是名世間正見。世．俗。有漏．有
取。向於善趣。何等為正見是聖．出世間。無漏．
不取。正盡苦。轉向苦邊。謂聖弟子苦苦思惟。
集．滅．道道思惟。無漏思惟相應。於法選擇。分
別推求。覺知黠慧。開覺觀察。是名正見是聖．
^pb出世間。無漏．不取。正盡苦。轉向苦邊。何等為
正志。謂正志二種。有正志世．俗。有漏．有取。向
於善趣。有正志。是聖．出世間。無漏．不取。正盡
苦。轉向苦邊。何等為正志有世．俗。有漏．有取。
向於善趣。謂正志出要覺．無恚覺．不害覺。是
^pb名正志世．俗。有漏．有取。向於善趣。何等為正
志是聖．出世間。無漏．不取。正盡苦。轉向苦邊。
謂聖弟子苦苦思惟。集．滅．道道思惟。無漏思
惟相應心法。分別自決意解。計數立意。是名
正志是聖．出世間。無漏．不取。正盡苦。轉向
^pb苦邊。　何等為正語。正語有二種。有正語。世．俗。
有漏．有取。向於善趣。有正語。是聖．出世間。無
漏．不取。正盡苦。轉向苦邊。何等為正語世．俗。
有漏．有取。向於善趣。謂正語離妄語．兩舌．惡
口．綺語。是名正語世．俗。有漏．有取。向於善趣。
^pb何等正語是聖．出世間。無漏．不取。正盡苦。轉
向苦邊。謂聖弟子苦苦思惟。集．滅．道道思惟。
除邪命。念口四惡行．諸餘口惡行。離於彼。無
漏．遠離．不著。固守．攝持不犯。不度時節。不越
限防。是名正語是聖．出世間。無漏．不取。正盡
^pb苦。轉向苦邊。　何等為正業。正業有二種。有正
業。世．俗。有漏．有取。向於善趣。有正業。是聖．出
世間。無漏．不取。正盡苦。轉向苦邊。何等為正
業世．俗。有漏．有取。轉向善趣。謂離殺．盜．婬。是
名正業世．俗。有漏．有取。轉向善趣。何等為正
^pb業是聖．出世間。無漏．不取。正盡苦。轉向苦邊。
謂聖弟子苦苦思惟。集．滅．道道思惟。除邪命。
念身三惡行．諸餘身惡行數。無漏．心不樂著。
固守．執持不犯。不度時節。不越限防。是名正
業是聖．出世間。無漏．不取。正盡苦。轉向苦邊。
^pb　何等為正命。正命有二種。有正命。是世．俗。有
漏．有取。轉向善趣。有正命。是聖．出世間。無漏．
不取。正盡苦。轉向苦邊。何等為正命世．俗。有
漏．有取。轉向善趣。謂如法求衣食．臥具．隨病
湯藥。非不如法。是名正命世．俗。有漏．有取。轉
^pb向善趣。何等為正命是聖．出世間。無漏．不取。
正盡苦。轉向苦邊。謂聖弟子苦苦思惟。集．滅．
道道思惟。於諸邪命無漏．不樂著。固守．執持
不犯。不越時節。不度限防。是名正命是聖．出
世間。無漏．不取。正盡苦。轉向苦邊。　何等為正
方
^pb便。正方便有二種。有正方便。世．俗。有漏．有取。
轉向善趣。有正方便。是聖．出世間。無漏．不取。
正盡苦。轉向苦邊。何等為正方便世．俗。有漏．
有取。轉向善趣。謂欲．精進．方便超出．堅固建
立。堪能造作精進．心法攝受．常．不休息。是名
^pb正方便世．俗。有漏．有取。轉向善趣。何等為正
方便是聖．出世間。無漏．不取。盡苦。轉向苦邊。
謂聖弟子苦苦思惟。集．滅．道道思惟。無漏憶
念相應心法。欲．精進．方便．勤踊。超出．建立堅
固．堪能造作精進。心法攝受．常．不休息。是名
^pb正方便是聖．出世間。無漏．不取。正盡苦。轉向
苦邊。　何等為正念。正念有二種世．俗。有漏．有
取。轉向善趣。有正念。是聖．出世間。無漏．不取。
正盡苦。轉向苦邊。何等為正念世．俗。有漏．有
取。轉向善趣。若念．隨念．重念．憶念。
^pb不妄．不虛。是名正念世．俗。有漏．有取。正向善
趣。何等為正念是聖．出世間。無漏．不取。轉向
苦邊。謂聖弟子苦苦思惟。集．滅．道道思惟。無
漏思惟相應。若念．隨念．重念．憶念。不妄．不虛。
是名正念是聖．出世間。無漏．不取。轉向苦邊。
^pb　何等為正定。正定有二種。有正定。世．俗。有漏．
有取。轉向善趣。有正定。是聖．出世間。無漏．不
取。正盡苦。轉向苦邊。何等為正定世．俗。有漏．
有取。轉向善趣。若心住不亂．不動．攝受．寂止．
三昧．一心。是名正定世．俗。有漏．有取。轉向善
^pb趣。何等為正定是聖．出世間。無漏．不取。正盡
苦。轉向苦邊。謂聖弟子苦苦思惟。集．滅．道道
思惟。無漏思惟相應心法住。不亂．不散．攝受．
寂止．三昧．一心。是名正定是聖．出世間。無漏．
不取。正盡苦。轉向苦邊。　佛說此經已。諸比丘
^pb聞佛所說。歡喜奉行。
^n786如是我聞。　一時。佛住舍衛國祇樹給孤獨園。
　爾時。世尊告諸比丘。若比丘心向邪者。違背
於法。不樂於法。若向正者。心樂於法。不違於
法。何等為邪。謂邪見。乃至邪定。何等為正。謂
^pb正見。乃至正定。　佛說此經已。諸比丘聞佛所
說。歡喜奉行。
^n787如是我聞。　一時。佛住舍衛國祇樹給孤獨園。
　爾時。世尊告諸比丘。向邪者違於法。不樂於
法。向正者樂於法。不違於法。何等為向邪者
^pb違於法。不樂於法。謂邪見人身業如所見。口
業如所見。若思．若欲．若願．若為。彼皆隨順。一
切得不愛果。不念．不可意果。所以者何。以見
惡故。謂邪見。邪見者。起邪志．邪語．邪業．邪命．
邪方便．邪念．邪定。是向邪者違於法。不樂於
^pb法。　何等為向正者樂於法。不違於法。謂正見
人若身業隨所見。若口業．若思．若欲．若願．若
為。悉皆隨順。得可愛．可念．可意果。所以者何。
以見正故。謂正見。正見者。能起正志．正語．正
業．正命．正方便．正念．正定。是名向正者樂於
^pb法。不違於法。　佛說是經已。諸比丘聞佛所說。
歡喜奉行。
^n788如是我聞。　一時。佛住舍衛國祇樹給孤獨園。
　爾時。世尊告諸比丘。向邪者違於法。不樂於
法。向正者樂於法。不違於法。　何等為向邪者
^pb違於法。不樂於法。若邪見人身業如所見。口
業如所見。若思．若欲．若願．若為．彼皆隨順。一
切得不愛果。不念．不可意果。所以者何。惡見。
謂邪見。邪見者。起邪志．邪語．邪業．邪命．邪方
便．邪念．邪定。譬如苦果。種著地中。隨時溉灌。

^pb彼得地味．水味．火味．風味。一切悉苦。所以者
何。以種苦故。如是邪見人。身業如所見。口業
如所見。若思．若欲．若願．若為。悉皆隨順。彼一
切得不愛．不念．不可意果。所以者何。惡見者。
謂邪見。邪見者。能起邪志。乃至邪定。是名向
^pb邪者違於法。不樂於法。　何等為向正者樂於
法。不違於法。若正見人身業如所見。口業如
所見。若思．若欲．若為。悉皆隨順。彼一切得可
愛．可念．可意果。所以者何。善見謂正見。正見
者能起正志。乃至正定。譬如甘蔗．稻．麥．蒲桃
^pb種著地中。隨時溉灌。彼得地味．水味．火味．風
味。彼一切味悉甜美。所以者何。以種子甜故。
如是正見人。身業如所見。口業如所見。若思．
若欲．若願．若為。悉皆隨順。彼一切得可愛．可
念．可意果。所以者何。善見者。謂正見。正見
^pb者。能起正志。乃至正定。是名向正者樂於法。
不違於法。　佛說此經已。諸比丘聞佛所說。歡
喜奉行。世間．出世間亦如是說。如上三經。亦
皆說偈言。
鄙法不應近　放逸不應行　不應習邪見
^pb增長於世間　假使有世間　正見增上者
雖復百千生　終不墮惡趣
佛說此經已。諸比丘聞佛所說。歡喜奉行。
^n789如是我聞。　一時。佛住舍衛國祇樹給孤獨園。
　時。有生聞婆羅門來詣佛所。稽首佛足。與世
^pb尊面相問訊慰勞已。退坐一面。白佛言。瞿曇。
所謂正見者。何等為正見。　佛告婆羅門。正見
有二種。有正見。世．俗。有漏．有取。轉向善趣。有
正見。是聖．出世間。無漏．不取。正盡苦。轉向苦
^pb邊。何等為正見世．俗。有漏．有取。轉向善趣。謂
正見有施．有說．有齋。乃至自知不受後有。婆
羅門。是名正見世．俗。有漏．有取。向於善趣。婆
羅門。何等為正見是聖．出世間。無漏．不取。正
盡苦。轉向苦邊。謂聖弟子苦苦思惟。集．滅．道
^pb道思惟。無漏思惟相應。於法選擇。分別求覺。
巧便黠慧觀察。是名正見是聖．出世間。無漏．
不取。正盡苦。轉向苦邊。　佛說此經已。生聞婆
羅門聞佛所說。歡喜隨喜。從座起去。如正見。
如是正志．正語．正業．正命．正方便．正念．正定。
^pb一一經如上說。
^n790如是我聞。　一時。佛住舍衛國祇樹給孤獨園。
　爾時。世尊告諸比丘。有邪及邪道。有正及正
道。諦聽。善思。當為汝說。何等為邪。謂地獄．畜
生．餓鬼。何等為邪道。謂邪見。乃至邪定。何等
^pb為正。謂人．天．涅槃。何等為正道。謂正見。乃至
正定。　佛說此經已。諸比丘聞佛所說。歡喜奉
行。
^n791如是我聞。　一時。佛住舍衛國祇樹給孤獨園。
　爾時。世尊告諸比丘。有邪．有邪道。有正．有正
^pb道。諦聽。善思。當為汝說。何等為邪。謂地獄．畜
生．餓鬼。何等為邪道。謂殺．盜．邪婬．妄語．兩舌．
惡口．綺語．貪．恚．邪見。何等為正。謂人．天．涅槃。
何等為正道。謂不殺．不盜．不邪婬．不妄語．不
兩舌．不惡口．不綺語．無貪．無恚．正見。　佛說此
^pb經已。諸比丘聞佛所說。歡喜奉行。
^n792如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。何等為
惡趣道。謂殺父．殺母．殺阿羅漢．破僧．惡心出
佛身血。餘如上說。　佛說此經已。諸比丘聞佛
^pb所說。歡喜奉行。
^n793如是我聞。　一時。佛住舍衛國祇樹給孤獨園。
　爾時。世尊告諸比丘。有順流道。有逆流道。諦
聽。善思。當為汝說。何等為順流道。謂邪見。乃
至邪定。何等為逆流道。謂正見。乃至正定。　佛
^pb說此經已。諸比丘聞佛所說。歡喜奉行。如順
流．逆流。如是退道．勝道。下道．上道及三經道
跡亦如上說。
^n794如是我聞。　一時。佛住舍衛國祇樹給孤獨園。
　爾時。世尊告諸比丘。有沙門及沙門法。諦聽。
^pb善思。當為汝說。何等為沙門法。謂八聖道。正
見。乃至正定。何等為沙門。若成就此法者。是
名沙門。　佛說此經已。諸比丘聞佛所說。歡喜
奉行。
^n795如是我聞。　一時。佛住舍衛國祇樹給孤獨園。
　
^juan29^pb
^pb爾時。世尊告諸比丘。有沙門法．沙門義。何等
為沙門法。謂八聖道。正見。乃至正定。何等為
沙門義。謂貪欲永盡。瞋恚．愚癡永盡。一切煩
惱永盡。是名沙門義。　佛說此經已。諸比丘聞
佛所說。歡喜奉行。
^pb^n796如是我聞。　一時。佛住舍衛國祇樹給孤獨園。
　爾時。世尊告諸比丘。有沙門法及沙門果。諦
聽。善思。當為汝說。何等為沙門法。謂八聖道。
正見。乃至正定。何等為沙門果。謂須陀洹果．
斯陀含果．阿那含果．阿羅漢果。　佛說此經已。
^pb諸比丘聞佛所說。歡喜奉行。雜阿含經卷第
二十八
雜阿含經卷第二十九
　　　　宋天竺三藏求那跋陀羅譯
^n797如是我聞。　一時。佛住舍衛國祇樹給孤獨園。
　爾時。世尊告諸比丘。有沙門法及沙門果。諦
聽。善思。當為汝說。何等為沙門法。謂八聖道。
正見。乃至正定。何等為沙門果。謂須陀洹果．
斯陀含果．阿那含果．阿羅漢果。何等為須陀
洹果。謂三結斷。何等為斯陀含果。謂三結斷。
貪．恚．癡薄。何等為阿那含果。謂五下分結盡。
何等為阿羅漢果。謂貪．恚．癡永盡。一切煩惱
永盡。　佛說此經已。諸比丘聞佛所說。歡喜奉
行。
^n798如是我聞。　一時。佛住舍衛國祇樹給孤獨園。
　爾時。世尊告諸比丘。有沙門法．沙門．沙門義。
諦聽。善思。當為汝說。何等為沙門法。謂八聖
^pb道。正見。乃至正定。何等為沙門。謂成就此法
者。何等為沙門義。謂貪欲永斷。瞋恚．癡永斷。
一切煩惱永斷。　佛說此經已。諸比丘聞佛所
說。歡喜奉行。
^n799如是我聞。　一時。佛住舍衛國祇樹給孤獨園。
^pb　爾時。世尊告諸比丘。如上說。差別者。有沙門
果。何等為沙門果。謂須陀洹果．斯陀含果．阿
那含果．阿羅漢果。　佛說此經已。諸比丘聞佛
所說。歡喜奉行。
^n800如是婆羅門法．婆羅門．婆羅門義．婆羅門果。
^pb梵行法．梵行者．梵行義．梵行果亦如上說。
^n801如是我聞。　一時。佛住舍衛國祇樹給孤獨園。
　爾時。世尊告諸比丘。有五法。多所饒益修安
那般那念。何等為五。住於淨戒波羅提木叉
律儀。威儀行處具足。於微細罪能生怖畏。受
^pb持學戒。是名第一多所饒益修習安那般那
念。復次。比丘。少欲．少事．少務。是名二法多所
饒益修習安那般那念。復次。比丘。飲食知量。
多少得中。不為飲食起求欲想。精勤思惟。是
名三法多所饒益修安那般那念。復次。比丘。
^pb初夜．後夜不著睡眠。精勤思惟。是名四法多
所饒益修安那般那念。復次。比丘。空閑林中。
離諸憒鬧。是名五法多種饒益修習安那般
那念。　佛說此經已。諸比丘聞佛所說。歡喜奉
行。
^pb^n802如是我聞。　一時。佛住舍衛國祇樹給孤獨園。
　爾時。世尊告諸比丘。當修安那般那念。若比
丘修習安那般那念多修習者。得身止息及
心止息。有覺有觀。寂滅．純一。明分想修習滿
足。　佛說此經已。諸比丘聞佛所說。歡喜奉行。

^pb^n803如是我聞。　一時。佛住舍衛國祇樹給孤獨園。
　爾時。世尊告諸比丘。修習安那般那念。若比
丘修習安那般那念。多修習者。得身心止息。
有覺有觀。寂滅．純一。明分想修習滿足。何等
為修習安那般那念多修習已。身心止息。有
^pb覺有觀。寂滅．純一。明分想修習滿足。是比丘
若依聚落．城邑止住。晨朝著衣持缽。入村乞
食。善護其身。守諸根門。善繫心住。乞食已。還
住處。舉衣缽。洗足已。或入林中．閑房．樹下。或
空露地。端身正坐。繫念面前。斷世貪愛。離欲
^pb清淨。瞋恚．睡眠．掉悔．疑斷。度諸疑惑。於諸善
法心得決定。遠離五蓋煩惱於心。令慧力羸。
為障礙分。不趣涅槃。念於內息。繫念善學。念
於外息。繫念善學。息長息短。覺知一切身入
息。於一切身入息善學。覺知一切身出息。於
^pb一切身出息善學。覺知一切身行息入息。於
一切身行息入息善學。覺知一切身行息出
息。於一切身行息出息善學。覺知喜。覺知樂。
覺知身行。覺知心行息入息。於覺知心行息
入息善學。覺知心行息出息。於覺知心行息
^pb出息善學。覺知心。覺知心悅。覺知心定。覺知
心解脫入息。於覺知心解脫入息善學。覺知
心解脫出息。於覺知心解脫出息善學。觀察
無常。觀察斷。觀察無欲。觀察滅入息。於觀察
滅入息善學。觀察滅出息。於觀察滅出息善
^pb學。是名修安那般那念。身止息．心止息。有覺
有觀。寂滅．純一。明分想修習滿足。　佛說此經
已。諸比丘聞佛所說。歡喜奉行。
^n804如是我聞。　一時。佛住舍衛國祇樹給孤獨園。
　爾時。世尊告諸比丘。當修安那般那念。安那
^pb般那念修習多修習者。斷諸覺想。云何安那
般那念修習多修習斷諸覺想。若比丘依止
聚落．城邑住。如上廣說。乃至於出息滅善學。
是名安那般那念修習多修習斷諸覺想。　佛
說此經已。諸比丘聞佛所說。歡喜奉行。　如斷
^pb覺想。如是不動搖。得大果大福利。如是得甘
露．究竟甘露。得二果．四果．七果。一一經亦如
上說。
^n805如是我聞。　一時。佛住舍衛國祇樹給孤獨園。
　爾時。世尊告諸比丘。如我所說安那般那念。
^pb汝等修習不。　時。有比丘名阿梨瑟吒。於眾中
坐。即從座起。整衣服。為佛作禮。右膝著地。合
掌白佛言。世尊。世尊所說安那般那念。我已
修習。　佛告阿梨瑟吒比丘。汝云何修習我所
說安那般那念。　比丘白佛。世尊。我於過去諸
^pb行不顧念。未來諸行不生欣樂。於現在諸行
不生染著。於內外對礙想善正除滅。我已如
是修世尊所說安那般那念。　佛告阿梨瑟吒
比丘。汝實修我所說安那般那念。非不修。然
其比丘於汝所修安那般那念所。更有勝妙
^pb過其上者。何等是勝妙過阿梨瑟吒所修安
那般那念者。是比丘依止城邑．聚落。如前廣
說。乃至於滅出息觀察善學。是名。阿梨瑟吒
比丘。勝妙過汝所修安那般那念者。　佛說此
經已。諸比丘聞佛所說。歡喜奉行。
^pb^n806如是我聞。　一時。佛住舍衛國祇樹給孤獨園。
　爾時。世尊於晨朝時著衣持缽。入舍衛城乞
食。食已。還精舍。舉衣缽。洗足已。持尼師檀入
安陀林。坐一樹下。晝日禪思。　時。尊者罽賓那
亦晨朝時著衣持缽。入舍衛城乞食。還。舉衣
^pb缽。洗足已。持尼師檀入安陀林。於樹下坐禪。
去佛不遠。正身不動。身心正直。勝妙思惟。　爾
時。眾多比丘晡時從禪覺。往詣佛所。稽首禮
佛足。退坐一面。　佛語諸比丘。汝等見尊者罽
賓那不。去我不遠。正身端坐。身心不動。住勝
^pb妙住。　諸比丘白佛。世尊。我等數見彼尊者正
身端坐。善攝其身。不傾不動。專心勝妙。　佛告
諸比丘。若比丘修習三昧。身心安住。不傾不
動。住勝妙住者。此比丘得此三昧。不勤方便。
隨欲即得。　諸比丘白佛。何等三昧。比丘得此
^pb三昧。身心不動。住勝妙住。　佛告諸比丘。若比
丘依止聚落。晨朝著衣持缽。入村乞食已。還
精舍。舉衣缽。洗足已。入林中。若閑房．露坐。思
惟繫念。乃至息滅觀察善學。是名三昧。若比
丘端坐思惟。身心不動。住勝妙住。　佛說此經
^pb已。諸比丘聞佛所說。歡喜奉行。
^n807如是我聞。　一時。佛住一奢能伽羅林中。　爾時。
世尊告諸比丘。我欲二月坐禪。諸比丘勿復
往來。唯除送食比丘及布薩時。爾時。世尊作
是語已。即二月坐禪。無一比丘敢往來者。唯
^pb除送食及布薩時。　爾時。世尊坐禪二月過已。
從禪覺。於比丘僧前坐。告諸比丘。若諸外道
出家來問汝等。沙門瞿曇於二月中云何坐
禪。汝應答言。如來二月以安那般那念坐禪
思惟住。所以者何。我於此二月念安那般那。
^pb多住思惟。入息時念入息如實知。出息時念
出息如實知。若長若短。一切身覺入息念如
實知。一切身覺出息念如實知。身行休息入
息念如實知。乃至滅出息念如實知。我悉知
已。我時作是念。此則麤思惟住。我今於此思
^pb惟止息已。當更修餘微細修住而住。　爾時。我
息止麤思惟已。即更入微細思惟。多住而住。
時。有三天子。極上妙色。過夜來至我所。一天
子作是言。沙門瞿曇時到。復有一天子言。此
非時到。是時向至。第三天子言。非為時到。亦
^pb非時向至。此則修住。是阿羅訶寂滅耳。　佛告
諸比丘。若有正說。聖住．天住．梵住．學住．無學
住．如來住。學人所不得當得。不到當到。不證
當證。無學人現法樂住者。謂安那般那念。此
則正說。所以者何。安那般那念者。是聖住．天
^pb住．梵住。乃至無學現法樂住。　佛說此經已。諸
比丘聞佛所說。歡喜奉行。
^n808如是我聞。　一時。佛住迦毘羅越尼拘律樹園
中。　爾時。釋氏摩訶男詣尊者迦磨比丘所。禮
迦磨比丘足已。退坐一面。語迦磨比丘言。云
^pb何。尊者迦磨。學住者為即是如來住耶。為學
住異如來住異。　迦磨比丘答言。摩訶男。學住
異如來住異。摩訶男。學住者。斷五蓋多住。如
來住者。於五蓋已斷已知。斷其根本。如截多
羅樹頭。更不生長。於未來世成不生法。　一時。
^pb世尊住一奢能伽羅林中。爾時。世尊告諸比
丘。我欲於此一奢能伽羅林中二月坐禪。汝
諸比丘勿使往來。唯除送食比丘及布薩時。
廣說如前。乃至無學現法樂住。以是故知。摩
訶男。學住異如來住異。　釋氏摩訶男聞迦磨
^pb比丘所說歡喜。從座起去。
^n809如是我聞。　一時。佛住金剛聚落跋求摩河側
薩羅梨林中。　爾時。世尊為諸比丘說不淨觀。
讚歎不淨觀言。諸比丘修不淨觀。多修習者。
得大果大福利。　時。諸比丘修不淨觀已。極厭
^pb患身。或以刀自殺。或服毒藥。或繩自絞．投巖
自殺。或令餘比丘殺。　有異比丘極生厭患惡
露不淨。至鹿林梵志子所。語鹿林梵志子言。
賢首。汝能殺我者。衣缽屬汝。　時。鹿林梵志子
即殺彼比丘。持刀至跋求摩河邊。洗刀時。有
^pb魔天住於空中。讚鹿林梵志子言。善哉。善哉。
賢首。汝得無量功德。能令諸沙門釋子持戒
有德。未度者度。未脫者脫。未穌息者令得穌
息。未涅槃者令得涅槃。諸長利衣缽雜物悉
皆屬汝。　時。鹿林梵志子聞讚歎已。增惡邪見。
^pb作是念。我今真實大作福德。令沙門釋子持
戒功德者。未度者度。未脫者脫。未穌息者令
得穌息。未涅槃者令得涅槃。衣缽雜物悉皆
屬我。於是手執利刀。循諸房舍．諸經行處．別
房．禪房。見諸比丘。作如是言。何等沙門持戒
^pb有德。未度者我能令度。未脫者令脫。未穌息
者令得穌息。未涅槃令得涅槃。　時。有諸比丘
厭患身者。皆出房舍。語鹿林梵志子言。我未
得度。汝當度我。我未得脫。汝當脫我。我未得
穌息。汝當令我得穌息。我未得涅槃。汝當令
^pb我得涅槃。　時。鹿林梵志子即以利刀殺彼比
丘。次第。乃至殺六十人。　爾時。世尊至十五日
說戒時。於眾僧前坐。告尊者阿難。何因何緣
諸比丘轉少．轉減．轉盡。　阿難白佛言。世尊為
諸比丘說修不淨觀。讚歎不淨觀。諸比丘修
^pb不淨觀已。極厭患身。廣說。乃至殺六十比丘。
世尊。以是因緣故。令諸比丘轉少．轉減．轉盡。
唯願世尊更說餘法。令諸比丘聞已。勤修智
慧。樂受正法。樂住正法。　佛告阿難。是故。我今
次第說。住微細住。隨順開覺。已起．未起惡不
善
^pb法速令休息。如天大雨。起．未起塵能令休息。
如是。比丘。修微細住。諸起．未起惡不善法能
令休息。阿難。何等為微細住多修習。隨順開
覺。已起．未起惡不善法能令休息。謂安那般
那念住。阿難白佛。云何修習安那般那念住。
^pb隨順開覺。已起．未起惡不善法能令休息。　佛
告阿難。若比丘依止聚落。如前廣說。乃至如
滅出息念而學。　佛說此經已。尊者阿難聞佛
所說。歡喜奉行。
^n810如是我聞。　一時。佛住金剛跋求摩河側薩羅
^pb梨林中。　爾時。尊者阿難獨一靜處。思惟禪思。
作如是念。頗有一法。修習多修習。令四法滿
足。四法滿足已。七法滿足。七法滿足已。二法
滿足。　時。尊者阿難從禪覺已。往詣佛所。稽首
禮足。退坐一面。白佛言。世尊。我獨一靜處。思
^pb惟禪思。作是念。頗有一法。多修習已。令四法
滿足。乃至二法滿足。我今問世尊。寧有一法。
多修習已。能令。乃至二法滿足耶。　佛告阿難。
有一法。多修習已。乃至能令二法滿足。何等
為一法。謂安那般那念。多修習已。能令四念
^pb處滿足。四念處滿足已。七覺分滿足。七覺分
滿足已。明．解脫滿足。云何修安那般那念。四
念處滿足。是比丘依止聚落。乃至如滅出息
念學。阿難。如是聖弟子入息念時如入息念
學。出息念時如出息念學。若長若短。一切身
^pb行覺知。入息念時如入息念學。出息念時如
出息念學。身行休息入息念時。如身行休息
入息念學。身行休息出息念時。如身行休息
出息念學。聖弟子爾時身
^pb身觀念住異於身者。彼亦如是隨身比思惟。
　若有時聖弟子喜覺知。樂覺知。心行覺知。心
行息覺知。入息念時如心行息入息念學。心
行息出息念時如心行息出息念學。是聖弟
子爾時受受觀念住。若復異受者。彼亦受隨
^pb身比思惟。有時聖弟子心覺知。心悅．心定．心
解脫覺知。入息念時如入息念學。心解脫出
息念時如心解脫出息念學。是聖弟子爾時
心心觀念住。若有異心者。彼亦隨心比思惟。
　若聖弟子有時觀無常．斷．無欲．滅。如無常．斷．
^pb無欲．滅觀住學。是聖弟子爾時法法觀念住
異於法者。亦隨法比思惟。是名修安那般那
念。滿足四念處。　阿難白佛。如是修習安那般
那念。令四念處滿足。云何修四念處。令七覺
分滿足。　佛告阿難。若比丘身身觀念住。念住
已。
^pb繫念住不忘。爾時方便修念覺分。修念覺分
已。念覺分滿足。念覺滿足已。於法選擇思量。
爾時方便修擇法覺分。修擇法覺分已。擇法
覺分滿足。於法選擇分別思量已。得精勤方
便。爾時方便修習精進覺分。修精進覺分已。
^pb精進覺分滿足。方便精進已。則心歡喜。爾時
方便修喜覺分。修喜覺分已。喜覺分滿足。歡
喜已。身心猗息。爾時方便修猗覺分。修猗覺
分已。猗覺分滿足。身心樂已。得三昧。爾時修
定覺分。修定覺分已。定覺分滿足。定覺分滿
^pb足已。貪憂則滅。得平等捨。爾時方便修捨覺
分。修捨覺分已。捨覺分滿足。受．心．法法念處
亦如是說。是名修四念處。滿足七覺分。　阿難
白佛。是名修四念處。滿足七覺分。云何修七
覺分。滿足明．解脫。　佛告阿難。若比丘修念覺
分。依
^pb遠離．依無欲．依滅．向於捨。修念覺分已。滿足
明．解脫。乃至修捨覺分。依遠離．依無欲．依滅．
向於捨。如是修捨覺分已。明．解脫滿足。阿難。
是名法法相類．法法相潤。如是十三法。一法
為增上。一法為門。次第增進。修習滿足。　佛說
^pb此經已。尊者阿難聞佛所說。歡喜奉行。
（八一一～八一二）如是異比丘所問。佛問諸比
丘亦如上說。
^n813如是我聞。　一時。佛住金毘羅聚落金毘林中。
　爾時。世尊告尊者金毘羅。我今當說精勤修
^pb習四念處。諦聽。善思。當為汝說。爾時。尊者金
毘羅默然住。如是再三。　爾時。尊者阿難語尊
者金毘羅。今大師告汝。如是三說。　尊者金毘
羅語尊者阿難。我已知。尊者阿難。我已知。尊
者瞿曇。　爾時。尊者阿難白佛言。世尊。是時。世
尊。是時。善逝。唯願為諸比丘說精勤修四念
^pb處。諸比丘聞已。當受奉行。佛告阿難。諦聽。善
思。當為汝說。若比丘入息念時如入息學。乃
至滅出息時如滅出息學。爾時聖弟子念入
息時如念入息學。乃至身行止息．出息時。如
身行止息．出息學。爾時聖弟子身身觀念住。
^pb爾時聖弟子身身觀念住已。如是知善內思
惟。　佛告阿難。譬如有人乘車輿從東方顛沛
而來。當於爾時踐蹈諸土堆壟不。　阿難白佛。
如是。世尊。　佛告阿難。如是聖弟子念入息時
如入息念學。如是乃至善內思惟。若爾時聖
^pb弟子覺知喜乃至覺知意行息學。聖弟子受
受觀念住。聖弟子受受觀念已。如是知善內
思惟。譬如有人乘車輿從南方顛沛而來。云
何。阿難。當踐蹈土堆壟不。　阿難白佛。如是。世
尊。　佛告阿難。如是聖弟子受受觀念住。知善
^pb內思惟。若聖弟子覺知心欣悅．心定．心解脫．
心入息如解脫心入息學。解脫心出息如解
脫心出息學。爾時聖弟子心心觀念住。如是
聖弟子心心觀念住已。知善內思惟。譬如有
人乘車輿從西方來。彼當踐蹈土堆壟不。　阿
^pb難白佛。如是。世尊。　佛告阿難。如是聖弟子覺
知心。乃至心解脫出息如心解脫出息學。如
是聖弟子爾時心心觀念住。知善內思惟。善
於身受心。貪憂滅捨。爾時聖弟子法法觀念
住。如是聖弟子法法觀念住已。知善內思惟。
^pb阿難。譬如四衢道有土堆壟。有人乘車輿從
北方顛沛而來。當踐蹈土堆壟不。　阿難白佛。
如是。世尊。　佛告阿難。如是。聖弟子法法觀念
住。知善內思惟。阿難。是名比丘精勤方便修
四念處。　佛說此經已。尊者阿難聞佛所說。歡
^pb喜奉行。
^n814如是我聞。　一時。佛住舍衛國祇樹給孤獨園。
　爾時。世尊告諸比丘。當修安那般那念。修安
那般那念多修習已。身不疲倦。眼亦不患樂。
隨順觀住樂。覺知不染著樂。云何修安那般
^pb那念。身不疲倦。眼亦不患樂。隨觀住樂。覺知
不染著樂。是比丘依止聚落。乃至觀滅出息
時如滅出息學。是名修安那般那念。身不疲
倦。眼亦不患樂。隨觀住樂。覺知不染著樂。如
是修安那般那念者。得大果大福利。是比丘
^pb欲求離欲．惡不善法。有覺有觀。離生喜樂。初
禪具足住。是比丘當修安那般那念。如是修
安那般那念。得大果大福利。是比丘欲求第
二．第三．第四禪。慈．悲．喜．捨。空入處．識入處．無
所有入處．非想非非想入處。具足三結盡。得
須
^pb陀洹果。三結盡。貪．恚．癡薄。得斯陀含果。五下
分結盡。得阿那含果。得無量種神通力。天耳．
他心智．宿命智．生死智．漏盡智者。如是比丘
當修安那般那念。如是安那般那念。得大果
大福利。　佛說此經已。諸比丘聞佛所說。歡喜
^pb奉行。
^n815如是我聞。　一時。佛住舍衛國祇樹給孤獨園
夏安居。爾時。眾多上座聲聞於世尊左右樹
下．窟中安居。時。有眾多年少比丘詣佛所。稽
首佛足。退坐一面。　佛為諸年少比丘種種說
^pb法。示教照喜。示教照喜已。默然住。　諸年少比
丘聞佛所說。歡喜隨喜。從座起。作禮而去。諸
年少比丘往詣上座比丘所。禮諸上座足已。
於一面坐。　時。諸上座比丘作是念。我等當攝
受此諸年少比丘。或一人受一人。或一人受
^pb二．三．多人。作是念已。即便攝受。或一人受一
人。或受二．三．多人。或有上座乃至受六十人。
　爾時。世尊十五日布薩時。於大眾前敷座而
坐。　爾時。世尊觀察諸比丘已。告比丘。善哉。善
哉。我今喜諸比丘行諸正事。是故。比丘。當勤
^pb精進。　於此舍衛國。滿迦低月。諸處人間。比丘
聞世尊於舍衛國安居。滿迦低月滿已。作衣
竟。持衣缽。於舍衛國人間遊行。漸至舍衛國。
舉衣缽。洗足已。詣世尊所。稽首禮足已。退坐
一面。爾時。世尊為人間比丘種種說法。示教
^pb照喜已。默然住。　爾時人間比丘聞佛說法。歡
喜隨喜。從座起。作禮而去。往詣上座比丘所。
稽首禮足。退坐一面。　時。諸上座作是念。我等
當受此人間比丘。或一人受一人。或二．三。乃
至多人。即便受之。或一人受一人。或
^pb二．三。乃至有受六十人者。彼上座比丘受諸
人間比丘。教誡．教授。善知先後次第。　爾時。世
尊月十五日布薩時。於大眾前敷座而坐。觀
察諸比丘眾。告諸比丘。善哉。善哉。諸比丘。我
欣汝等所行正事。樂汝等所行正事。諸比丘。
^pb過去諸佛亦有比丘眾所行正事如今此眾。
未來諸佛所有諸眾亦當如是所行正事如
今此眾。所以者何。今此眾中諸長老比丘。有
得初禪．第二禪．第三禪．第四禪。慈．悲．喜．捨。空
入處．識入處．無所有入處．非想非非想處具
^pb足住。有比丘三結盡。得須陀洹。不墮惡趣法。
決定正向三菩提。七有天人往生。究竟苦邊。
有比丘三結盡。貪．恚．癡薄。得斯陀含。有比丘
五下分結盡。得阿那含。生般涅槃。不復還生
此世。有比丘得無量神通境界。天耳．他心智．

^pb宿命智．生死智．漏盡智。有比丘修不淨觀。斷
貪欲。修慈心。斷瞋恚。修無常想。斷我慢。修安
那般那念。斷覺想。云何。比丘。修安那般那念
斷覺想。是比丘依止聚落。乃至觀滅出息如
觀滅出息學。是名修安那般那念斷覺想。　佛
^pb說此經已。諸比丘聞佛所說。歡喜奉行。
^n816如是我聞。　一時。佛住舍衛國祇樹給孤獨園。
　爾時。世尊告諸比丘。有三學。何等為三。謂增
上戒學．增上意學．謂增上慧學。　爾時。世尊即
說偈言。
^pb三學具足者　是比丘正行　增上戒心慧
三法勤精進　勇猛堅固城　常守護諸根
如晝如其夜　如夜亦如晝　如前如其後
如後亦如前　如上如其下　如下亦如上
無量諸三昧　映一切諸方
　是說為覺跡　　
^pb第一清涼集
捨離無明諍　其心善解脫　我為世間覺
明行悉具足　正念不忘住　其心得解脫
身壞而命終　如燈盡火滅
佛說此經已。諸比丘聞佛所說。歡喜奉行。
^pb^n817如是我聞。　一時。佛住舍衛國祇樹給孤獨園。
　爾時。世尊告諸比丘。亦復有三學。何等為三。
謂增上戒學．增上意學．增上慧學。何等為增
上戒學。若比丘住於戒波羅提木叉律儀。威
儀行處具足。見微細罪則生怖畏。受持學戒。
^pb何等為增上意學。若比丘離欲．惡不善法。乃
至第四禪具足住。何等為增上慧學。是比丘
此苦聖諦如實知。集．滅．道聖諦如實知。是名
增上慧學。　爾時。世尊即說偈。如上所說。　佛說
此經已。諸比丘聞佛所說。歡喜奉行。
^n818如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有比丘增上戒學。非增
上意．增上慧學。有增上戒．增上意學。非增上
慧學。聖弟子增上慧方便隨順成就住者。增
上戒．增上意修習滿足。如是聖弟子增上慧
方便隨順成就住者。無上慧壽而活。　佛說此
^pb經已。諸比丘聞佛所說。歡喜奉行。
^n819如是我聞。　一時。佛住舍衛國祇樹給孤獨園。
　爾時。世尊告諸比丘。過二百五十戒。隨次半
月來說波羅提木叉修多羅。令彼自求學者
而學。說三學。能攝諸戒。何等為三。謂增上戒
^pb學．增上意學．增上慧學。　佛說此經已。諸比丘
聞佛所說。歡喜奉行。
^n820如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。何等為
增上戒學。謂比丘重於戒。戒增上。不重於定。

^pb定不增上。不重於慧。慧不增上。於彼彼分細
微戒。犯則隨悔。所以者何。我不說彼不堪能。
若彼戒隨順梵行．饒益梵行．久住梵行。如是
比丘戒堅固．戒師常住．戒常隨順生。受持而
學。如是知．如是見。斷三結。謂身見．戒取．疑。斷
^pb此三結。得須陀洹。不墮惡趣法。決定正趣三
菩提。七有天人往生。究竟苦邊。是名學增上
戒。何等為增上意學。是比丘重於戒。戒增上。
重於定。定增上。不重於慧。慧不增上。於彼彼
分細微戒。乃至受持學戒。如是知．如是見。斷
^pb於五下分結。謂身見．戒取．疑．貪欲．瞋恚。斷此
五下分結。受生般涅槃。阿那含。不還此世。是
名增上意學。　何等為增上慧學。是比丘重於
戒。戒增上。重於定。定增上。重於慧。慧增上。彼
如是知．如是見。欲有漏心解脫．有有漏心解
脫．
^pb無明有漏心解脫。解脫知見。我生已盡。梵行
已立。所作已作。自知不受後有。是名增上慧
學。　佛說此經已。諸比丘聞佛所說。歡喜奉行。
^n821如是我聞。　一時。佛住舍衛國祇樹給孤獨園。
　爾時。世尊告諸比丘。過二百五十戒。隨次半
^pb月來說波羅提木叉修多羅。若彼善男子自
隨意所欲而學者。我為說三學。若學此三學。
則攝受一切學戒。何等為三。謂增上戒學．增
上意學．增上慧學。　何等為增上戒學。是比丘
重於戒。戒增上。不重於定。定不增上。不重於
^pb慧。慧不增上。於彼彼分細微戒。乃至受持學
戒。如是知．如是見。斷三結。謂身見．戒取．疑。貪．
恚．癡薄。成一種子道。彼地未等覺者。名斯陀
含。彼地未等覺者。名家家。彼地未等覺者。名
七有。彼地未等覺者。名隨法行。彼地未等覺
^pb者。名隨信行。是名增上戒學。　何等為增上意
學。是名比丘重於戒。戒增上。重於定。定增上。
不重於慧。慧不增上。於彼彼分細微戒學。乃
至受持學戒。如是知．如是見。斷五下分結。謂
身見．戒取．疑．貪欲．瞋恚。斷此五下分。能得中
^pb般涅槃。彼地未等覺者。得生般涅槃。彼地未
等覺者。得無行般涅槃。彼地未等覺者。得有
行般涅槃。彼地未等覺者。得上流般涅槃。是
名增上意學。　何等為增上慧學。是比丘重於
戒。戒增上。重於定。定增上。重於慧。慧增上。如
^pb是知．如是見。欲有漏心解脫．有有漏心解脫．
無明有漏心解脫。解脫知見。我生已盡。梵行
已立。所作已作。自知不受後有。是名增上慧
學。　佛說此經已。諸比丘聞佛所說。歡喜奉行。
^n822如是我聞。　一時。佛住舍衛國祇樹給孤獨園。
　
^pb爾時。世尊告諸比丘。若比丘具足戒住者。善
攝持波羅提木叉。具足威儀行處。見細微罪。
能生怖畏。比丘具足戒住。善攝持波羅提木
叉。具足威儀行處。見細微罪。能生怖畏。等受
學戒。令三學修習滿足。何等為三。增上戒學．
^pb增上意學．增上慧學。　何等為增上戒學。是比
丘戒為滿足。少定．少慧。於彼彼分細微戒。乃
至受持戒學。彼如是知．如是見。斷三結。謂身
見．戒取．疑。斷此三結。得須陀洹。不墮惡趣。決
定正趣三菩提。七有天人往生。究竟苦邊。　何
^pb等為增上意學。是比丘定滿足。三昧滿足。少
於慧。彼彼分細微戒。犯則隨悔。乃至受持學
戒。如是知．如是見。斷五下分結。謂身見．戒取．
疑．貪欲．瞋恚。斷此五下分結。得生般涅槃。阿
那含不復還生此世。是名增上意學。　何等
^pb為增上慧學。是比丘學戒滿足．定滿足．慧滿
足。如是知．如是見。欲有漏心解脫．有有漏心
解脫．無明有漏心解脫。解脫知見。我生已盡。
梵行已立。所作已作。自知不受後有。是名增
上慧學。　佛說此經已。諸比丘聞佛所說。歡喜
^pb奉行。
^n823如是我聞。　一時。佛住舍衛國祇樹給孤獨園。
　爾時。世尊告諸比丘。若比丘具足戒住。善攝
波羅提木叉。具足威儀行處。見微細罪。能生
怖畏。受持學戒住。滿足三學。何等為三。謂增
^pb上戒．增上意．增上慧。　何等為增上戒。是比丘
戒滿足。少定．少慧。於彼彼分細微戒。乃至受
持學戒。如是知．如是見。斷三結。貪．恚．癡薄。得
一種子道。若彼地未等覺者。得斯陀含。彼地
未等覺者。名家家。彼地未等覺者。得須陀洹。

^pb彼地未等覺者。得隨法行。彼地未等覺者。得
隨信行。是名增上戒學。　何等為增上意學。是
比丘戒滿足．定滿足．少於慧。於彼彼分細微
戒。乃至受持學戒。如是知．如是見。斷五下分
結。謂身見．戒取．疑．貪欲．瞋恚。斷此五下分結。
^pb得中般涅槃。於彼未等覺者。得生般涅槃。於
彼未等覺者。得無行般涅槃。於彼未等覺者。
得有行般涅槃。於彼未等覺者。得上流般涅
槃。是名增上意學。　何等為增上慧學。是比丘
學戒滿足．定滿足．慧滿足。如是知．如是見。欲
^pb有漏心解脫．有有漏心解脫．無明漏心解脫。
解脫知見。我生已盡。梵行是立。所作已作。自
知不受後有。是名增上慧學。佛說此經已。諸
比丘聞佛所說。歡喜奉行。
^n824如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有二學。何等為二。謂上
威儀學．上波羅提木叉學。　爾時。世尊即說偈
言。
學者學戒時　直道隨順行　專審勤方便
善自護其身　得初漏盡智　次究竟無知
^pb得無知解脫　知見悉已度　成不動解脫
諸有結滅盡　彼諸根具足　諸根寂靜樂
持此後邊身　摧伏眾魔怨
佛說此經已。諸比丘聞佛所說。歡喜奉行。
^n825如是我聞。　一時。佛住舍衛國祇樹給孤獨園。
^pb　爾時。世尊告諸比丘。學戒多福利。住智慧為
上。解脫堅固。念為增上。若比丘學戒福利。智
慧為上。解脫堅固。念增上已。令三學滿足。何
等為三。謂增上戒學．增上意學．增上慧學。　爾
時。世尊即說偈言。
　
^pb學戒隨福利　　專思三昧禪
智慧為最上　現生之最後　牟尼持後邊
降魔度彼岸
佛說此經已。諸比丘聞佛所說。歡喜奉行。
^n826如是我聞。　一時。佛住舍衛國祇樹給孤獨園。
^pb　爾時。世尊告諸比丘。如上說。差別者。諸比丘。
何等為學戒隨福利。謂大師為諸聲聞制戒。
所謂攝僧。極攝僧。不信者信。信者增其信。調
伏惡人。慚愧者得樂住。現法防護有漏。未來
得正對治。令梵行久住。如大師已為聲聞制
^pb戒。謂攝僧。乃至梵行久住。如是如是學戒者。
行堅固戒．恒戒．常行戒．受持學戒。是名比丘
戒福利。　何等智慧為上。謂大師為聲聞說法。
大悲哀愍。以義饒益。若安慰．若安樂．若安慰
安樂。如是如是大師為諸聲聞說法。大悲哀
愍。以義饒益。安慰安樂。如是如是於彼彼法．

^pb彼彼處。智慧觀察。是名比丘智慧為上。　何等
為解脫堅固。謂大師為諸聲聞說法。大悲哀
愍。以義饒益。安慰安樂。如是如是說彼彼法。
如是彼處如是彼處得解脫樂。是名比丘堅
固解脫。　何等為比丘念增上。未滿足戒身者。
^pb專心繫念安住。未觀察者。於彼彼處智慧繫
念安住。已觀察者。於彼彼處重念安住。未觸
法者。於彼彼處解脫念安住。已觸法者。於彼
彼處解脫念安住。是名比丘正念增上。　爾時。
世尊即說偈言。
^pb學戒隨福利　專思三昧禪　智慧為最上
現生最後邊　牟尼持後邊　降魔度彼岸
佛說是經已。諸比丘聞佛所說。歡喜奉行。尸
婆迦修多羅。如後。佛當說。如是阿難陀比丘
及異比丘所問．佛問諸比丘三經。亦如上
^pb說。
^n827如是我聞。　一時。佛住舍衛國祇樹給孤獨園。
　爾時。世尊告諸比丘。譬如田夫有三種作田。
隨時善作。何等為三。謂彼田夫隨時耕磨。隨
時溉灌。隨時下種。彼田夫隨時耕磨．溉灌．下
^pb種已。不作是念。欲令今日生長。今日果實。今
日成熟。若明日．後日也。諸比丘。然彼長者耕
田．溉灌．下種已。不作是念。今日生長．果實．成
熟。若明日．若復後日。而彼種子已入地中。則
自隨時生長。果實成熟。如是。比丘於此三學
^pb隨時善學。謂善戒學．善意學．善慧學已。不作
是念。欲令我今日得不起諸漏。心善解脫。若
明日．若後日。不作是念。自然神力能令今日。
若明日．後日。不起諸漏。心善解脫。彼已隨時
增上戒學．增上意學．增上慧學已。隨彼時節。

^pb自得不起諸漏。心善解脫。　譬如。比丘。伏雞生
卵。若十乃至十二。隨時消息。冷暖愛護。彼伏
雞不作是念。我今日。若明日．後日。當以口啄。
若以瓜刮。令其兒安隱得生。然其伏雞善伏
其子。愛護隨時。其子自然安隱得生。如是。比
^pb丘善學三學。隨其時節。自得不起諸漏。心善
解脫。　佛說此經已。諸比丘聞佛所說。歡喜奉
行。
^n828如是我聞。　一時。佛住舍衛國祇樹給孤獨園。
　爾時。世尊告諸比丘。譬如驢隨群牛而行。而
^pb作是念。我作牛聲。然其彼形亦不似牛。色亦
不似牛。聲出不似。隨大群牛。謂己是牛。而作
牛鳴。而去牛實遠。如是。有一愚癡男子違律
犯戒。隨逐大眾。言。我是比丘。我是比丘。而不
學習勝欲增上戒學．增上意學．增上慧學。隨
逐
^pb大眾。自言。我是比丘。我是比丘。其實去比丘
大遠。　爾時。世尊即說偈言。
同蹄無角獸　四足具聲口　隨逐大群牛
常以為等侶　形亦非牛類　不能作牛聲
如是愚癡人　不隨繫心念　於善逝教誡
^pb無欲勤方便　懈怠心輕慢　不獲無上道
如驢在群牛　去牛常自遠　彼雖隨大眾
內行常自乖
佛說此經已。諸比丘聞佛所說。歡喜奉行。
^n829如是我聞。　一時。佛住跋耆聚落。尊者跋耆子
^pb侍佛左右。　爾時。尊者跋耆子詣佛所。稽首禮
足。退住一面。白佛言。世尊。佛說過二百五十
戒。令族姓子隨次半月來說波羅提木叉修
多羅。令諸族姓子隨欲而學。然今。世尊。我不
堪能隨學而學。　佛告跋耆子。汝堪能隨時學
^juan30^pb
^pb三學不。　跋耆子白佛言。堪能。世尊。　佛告跋耆
子。汝當隨時增上戒學．增上意學．增上慧學。
隨時精勤增上戒學．增上意學．增上慧學已。
不久當得盡諸有漏。無漏心解脫．慧解脫。現
法自知作證。我生已盡。梵行已立。所作已作。
^pb自知不受後有。　爾時。尊者跋耆子聞佛所說。
歡喜隨喜。作禮而去。爾時。尊者跋耆子受佛
教誡．教授已。獨一靜處。專精思惟。如上說。乃
至心善解脫。得阿羅漢。雜阿含經卷第二十
九
^pb雜阿含經卷第三十
　　　　宋天竺三藏求那跋陀羅譯
^n830如是我聞。　一時。佛住崩伽闍崩伽耆林中。　爾
時。世尊為諸比丘說戒相應法。讚歎制戒法。
　爾時。尊者迦葉氏於崩伽聚落住。聞世尊說
戒相應法。讚歎是戒。極心不忍不喜。言。此沙
門極讚歎是戒。極制是戒。爾時。世尊於崩伽
聚落隨所樂住已。向舍衛國去。次第遊行。至
舍衛國祇樹給孤獨園。　時。尊者迦葉氏。世尊
去後不久。心即生悔。我今失利。得大不利。於
世尊所說戒相應法。讚歎制戒時。於世尊所。
心不忍不喜。心不歡喜。而作是言。沙門極制
是戒。極讚歎是戒。　時。尊者迦葉氏夜過晨朝。
著衣持缽。入崩伽聚落乞食。食已。還精舍。付
囑臥具。自持衣缽。向舍衛城次第遊行。至舍
^pb衛國。舉衣缽。洗足已。詣世尊。稽首禮足。白佛
言。悔過。世尊。悔過。善逝。我愚我癡。不善不辨。
我聞世尊為諸比丘說戒相應法。讚歎制戒
時。於世尊所。不忍不喜。心不欣樂。而作是言。
是沙門極制是戒。讚歎是戒。　佛告迦葉氏。汝
^pb何時於我所。心不忍不喜。不生欣樂。而作是
言。此沙門極制是戒。讚歎是戒。　迦葉氏白佛
言。時。世尊於崩伽闍聚落崩伽耆林中。為諸
比丘說戒相應法。讚歎是戒。我爾時於世尊
所。心得不忍．不歡喜。心不欣樂。而作是言。是
^pb沙門極制是戒。讚歎是戒。世尊。我今日自知
罪悔。自見罪悔。唯願世尊受我悔過。哀愍故。
　佛告迦葉氏。汝自知悔．愚癡．不善不辨。聞我
為諸比丘說戒相應法。讚歎制戒。而於我所。
不忍不喜。心不欣樂。而作是言。是沙門極制
^pb是戒。極歎是戒。汝今迦葉自知悔．自見悔已。
於未來世。律儀戒生戒。今授汝。哀愍故。迦葉
氏。如是悔者。善法增長。終不退減。所以者何。
若有自知罪．自見罪而悔過者。於未來世。律
儀戒生。善法增長。不退減故。　正使迦葉為上
^pb座者。不欲學戒．不重於戒．不歎制戒。如是比
丘我不讚歎。所以者何。若大師所讚歎者。餘
人則復與相習近。恭敬親重。若餘人與相習
近親重者。則與同見。同彼所作。同彼所作者。
長夜當得不饒益苦。是故我於彼長老初不
^pb讚歎。以其初始不樂學戒故。如長老。中年．少
年亦如是。　若是上座長老初始重於戒學。讚
歎制戒。如是長老我所讚歎。以其初始樂戒
學故。大師所讚歎者。餘人亦當與相習近親
重。同其所見。同其所見故。於未來世。彼當長
^pb夜以義饒益。是故於彼長老比丘常當讚歎。
以初始樂學戒故。中年．少年亦復如是。　佛說
此經已。諸比丘聞佛所說。歡喜奉行。
^n831如是我聞。　一時。佛住舍衛國祇樹給孤獨園。
　爾時。世尊告諸比丘。若諸上座長老比丘初
^pb始不樂學戒．不重於戒。見餘比丘初樂學戒．
重於戒．讚歎制戒者。彼亦不隨時讚歎。我於
此等比丘所亦不讚歎。以其初始不樂學戒
故。所以者何。若大師讚歎彼者。餘人當復習
近親重。同其所見。以同其所見故。長夜當受
^pb不饒益苦。是故我於彼長老。中年．少年亦復
如是。樂學戒者。如前說。　佛說此經已。諸比丘
聞佛所說。歡喜奉行。
^n832如是我聞。　一時。佛住舍衛國祇樹給孤獨園。
　爾時。世尊告諸比丘。有三學。何等為三。謂增
^pb上戒學．增上意學．增上慧學。何等為增上戒
學。若比丘住於戒波羅提木叉。具足威儀行
處。見微細罪則生怖畏。受持學戒。是名增上
戒學。何等為增上意學。若比丘離諸惡不善
法。有覺有觀。離生喜樂。初禪具足住。乃至第
^pb四禪具足住。是名增上意學。何等為增上慧
學。若比丘此苦聖諦如實知。此苦集聖諦．此
苦滅聖諦．此苦滅道跡聖諦如實知。是名增
上慧學。　佛說此經已。諸比丘聞佛所說。歡喜
奉行。三學餘經。如前念處說。如禪。如是無量．
^pb無色。如四聖諦。如是四念處．四正斷．四如意
足．五根．五力．七覺分．八聖道．四道．四法句．止
觀修習。亦如是說。
^n833如是我聞。　一時。佛住毘舍離國獼猴池側重
^pb閣講堂。　時。有善調象師離車。名曰難陀。來詣
佛所。稽首佛足。退坐一面。　爾時。世尊告離車
難陀言。若聖弟子成就四不壞淨者。欲求壽
命。即得壽命。求好色．力．樂．辯．自在即得。何等
為四。謂佛不壞淨成就。法．僧不壞淨。聖戒成
^pb就。我見是聖弟子於此命終。生於天上。於天
上得十種法。何等為十。得天壽．天色．天名稱．
天樂．天自在。天色．聲．香．味．觸。若聖弟子於天
上命終。來生人中者。我見彼十事具足。何等
為十。人間壽命．人好色．名稱．樂．自在．色．聲．香．
^pb味．觸。我說彼多聞聖弟子不由他信．不由他
欲．不從他聞．不取他意．不因他思。我說彼有
如實正慧知見。　爾時。難陀有從者。白難陀言。
浴時已到。今可去矣。　難陀答言。我今不須人
間澡浴。我今於此勝妙法以自沐浴。所謂於
^pb世尊所得清淨信樂。　爾時。離車調象師難陀
聞佛所說。歡喜隨喜。從座起。作禮而去。
^n834如是我聞。　一時。佛住毘舍離國獼猴池側重
閣講堂。　爾時。世尊告諸比丘。若聖弟子成就
四不壞淨者。不於人中貧活而活。不寒乞。自
^pb然富足。何等為四。謂於佛不壞淨成就。法．僧．
聖戒不壞淨成就。是故。比丘。當如是學。我當
成就於佛不壞淨。法．僧不壞淨。聖戒成就。　佛
說此經已。諸比丘聞佛所說。歡喜奉行。
^n835如是我聞。　一時。佛住舍衛國祇樹給孤獨園。
^pb　爾時。世尊告諸比丘。轉輪王七寶具足。成就
人中四種神力。王四天下。身壞命終。生於天
上。雖復轉輪聖王七寶具足。成就人間神力。
王四天下。身壞命終。得生天上。然猶未斷地
獄．畜生．餓鬼惡趣之苦。所以者何。以轉輪王
^pb不得於佛不壞淨。法．僧不壞淨。聖戒不成就
故。　多聞聖弟子持糞掃衣。家家乞食。草蓐臥
具。而彼多聞聖弟子解脫地獄．畜生．餓鬼惡
趣之苦。所以者何。以彼多聞聖弟子於佛不
壞淨。法．僧不壞淨。聖戒成就。是故。諸比丘。當
^pb作是學。於佛不壞淨。法．僧不壞淨。聖戒成就。
　佛說此經已。諸比丘聞佛所說。歡喜奉行。
^n836如是我聞。　一時。佛住舍衛國祇樹給孤獨園。
　爾時。世尊告諸比丘。汝等當起哀愍心．慈悲
心。若有人於汝等所說樂聞樂受者。汝當為
^pb說四不壞淨。令入令住。何等為四。於佛不壞
淨．於法不壞淨．於僧不壞淨．於聖戒成就。所
以者何。若四大。地．水．火．風有變易增損。此四
不壞淨未嘗增損變異。彼無增損變異者。謂
多聞聖弟子於佛不壞淨成就。若墮地獄．畜
^pb生．餓鬼者。無有是處。是故。諸比丘。當作是學。
我當成就於佛不壞淨。法．僧不壞淨。聖戒成
就。亦當建立餘人。令成就。　佛說此經已。諸比
丘聞佛所說。歡喜奉行。
^n837如是我聞。　一時。佛住舍衛國祇樹給孤獨園。
^pb　爾時。世尊告諸比丘。若信人者。生五種過患。
彼人或時犯戒違律。為眾所棄。恭敬其人者。
當作是念。此是我師。我所重敬。眾僧棄薄。我
今何緣入彼塔寺。不入塔寺已。不敬眾僧。不
敬僧已。不得聞法。不聞法已。退失善法。不得
^pb久住於正法中。是名信敬人生初過患。　復次。
敬信人者。所敬之人犯戒違律。眾僧為作不
見舉。敬信彼人者。當作是念。此是我師。我所
敬重。而今眾僧作不見舉。我今何緣復入塔
寺。不入塔寺已。不敬眾僧。不敬眾僧已。不得
^pb聞法。不聞法已。退失善法。不得久住於正法
中。是名敬信人故生第二過患。復次。彼人若
持衣缽。餘方遊行。敬彼人者。而作是念。我所
敬人著衣持缽。人間遊行。我今何緣入彼塔
寺。不入塔寺已。不得恭敬眾僧。不敬眾僧已。
^pb不得聞法。不聞法已。退失善法。不得久住於
正法中。是名敬信人故生第三過患。　復次。彼
所信敬人捨戒還俗。敬信彼人者。而作是念。
彼是我師。我所敬重。捨戒還俗。我今不應入
彼塔寺。不入寺已。不敬眾僧。不敬僧已。不得
^pb聞法。不聞法已。退失善法。不得久住於正法
中。是名敬信人故生第四過患。復次。彼所信
敬人身壞命終。敬信彼人者。而作是念。彼是
我師。我所敬重。今已命終。我今何緣入彼塔
寺。不入寺故。不得敬僧。不敬僧已。不得聞法。

^pb不聞法故。退失善法。不得久住於正法中。是
名敬信人故生第五過患。　是故。諸比丘。當如
是學。我當成就於佛不壞淨。於法．僧不壞淨。
聖戒成就。　佛說此經已。諸比丘聞佛所說。歡
喜奉行。
^pb^n838如是我聞。　一時。佛住舍衛國祇樹給孤獨園。
　爾時。世尊告諸比丘。有四種食。長養眾生。四
大增長攝受。何等為四。謂摶食．觸食．意思食．
識食。如是。福德潤澤。為安樂食。何等為四。謂
於佛不壞淨。於法．僧不壞淨。聖戒成就。是故。
^pb諸比丘。當作是學。我當成就於佛不壞淨。於
法．僧不壞淨。聖戒成就。佛說此經已。諸比丘
聞佛所說。歡喜奉行。
^n839如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。於佛
^pb不壞淨成就者。為聞法．眾僧所念．聖戒成就。
　佛說此經已。諸比丘聞佛所說。歡喜奉行。
^n840次經亦如上說。差別者。若於佛不壞淨成就
者。法．僧。慳垢纏眾生離慳垢心。在家而住解
脫。心施。常行樂施。常樂於捨。行平等施。聖戒
^pb成就。　佛說此經已。諸比丘聞佛所說。歡喜奉
行。
^n841次經亦如上說。差別者。如是聖弟子四種福
德潤澤。善法潤澤。攝受稱量功德。不可稱量
爾所果福．爾所果．爾所福果集。然彼得眾多
^pb福利。是大功德聚數。譬如五河合流。謂恒河．
耶菩那．薩羅由．伊羅跋提．摩醯。於彼諸水無
能度量百瓶．千瓶．百千萬瓶者。然彼水多。是
大水聚數。如是聖弟子成就四功德潤澤者。
無能度量其福多少。然彼多福。是大功德聚
^pb數。是故。諸比丘。當作是學。我當成就於佛不
壞淨。於法．僧不壞淨。聖戒成就。　爾時。世尊即
說偈言。
眾吉之巨海　自淨能淨彼　汪洋而平流
實諸百川長　一切諸江河　群生之所依
^pb悉歸於大海　此身亦復然　施戒修功德
百福流所歸
^n842如是我聞。　一時。佛住舍衛國祇樹給孤獨園。
　爾時。世尊告諸比丘。婆羅門者。說虛偽道。愚
癡惡邪。不正趣向。非智等覺向於涅槃。彼作
^pb如是化諸弟子。於十五日。以胡麻屑．菴羅摩
羅屑沐浴身體。著新劫貝。頭垂長縷。牛屎塗
地而臥於上。言。善男子。晨朝早起。脫衣舉著
一處。裸其形體。向東方馳走。正使道路逢兇
象．惡馬．狂牛．猘狗．棘刺．叢林．坑澗．深水。直前
^pb莫避。遇害死者。必生梵天。是名外道愚癡邪
見。非智等覺向於涅槃。我為弟子說平正路。
非愚癡。向智慧等覺。向於涅槃。謂八聖道。正
見。乃至正定。　佛說此經已。諸比丘聞佛所說。
歡喜奉行。
^pb^n843如是我聞。　一時。佛住舍衛國祇樹給孤獨園。
　爾時。世尊告尊者舍利弗。所謂流者。何等為
流。　舍利弗白佛言。世尊所說流者。謂八聖道。
　復問舍利弗。謂入流分。何等為入流分。　舍利
弗白佛言。世尊。有四種入流分。何等為四。謂
^pb親近善男子．聽正法．內正思惟．法次法向。　復
問舍利弗。入流者成就幾法。　舍利弗白佛言。
有四分成就入流者。何等為四。謂於佛不壞
淨．於法不壞淨．於僧不壞淨．聖戒成就。　佛告
舍利弗。如汝所說。流者。謂八聖道。入流分者
^pb有四種。謂親近善男子．聽正法．內正思惟．法
次法向。入流者成就四法。謂於佛不壞淨．於
法不壞淨．於僧不壞淨．聖戒成就。　佛說此經
已。尊者舍利弗聞佛所說。歡喜奉行。
^n844如是我聞。　一時。佛住舍衛國祇樹給孤獨園。
^pb　爾時。尊者舍利弗詣尊者阿難所。問訊慰勞
已。退住一面。尊者舍利弗語尊者阿難。欲有
所問。寧有閑暇為記說不。　尊者阿難語舍利
弗。隨意所問。知者當答。　舍利弗問尊者阿難。
為斷幾法。如來．應．等正覺所知所見。記說彼
^pb人得須陀洹。不墮惡趣法。決定向正覺。七有
天人往生。究竟苦邊。　尊者阿難語尊者舍利
弗。斷四法．成就四法。如來．應．等正覺記說彼
人得須陀洹。不墮惡趣法。決定向三菩提。七
有天人往生。究竟苦邊。何等為四。謂聖弟子
^pb於佛不信住。則已斷已知。成就於佛不壞淨。
於法．僧不信惡戒。彼則已斷已知。成就法．僧
不壞淨及聖戒成就。如是四法斷．四法成就。
如來．應．等正覺所知所見。記說彼人得須陀
洹。不墮惡趣法。決定正向三菩提。七有天人
^pb往生。究竟苦邊。　尊者阿難尊者舍利弗。如是。
如是。四法斷．四法成就。如來．應．等正覺所知
所見。記說彼人得須陀洹。決定正向三菩提。
七有天人往生。究竟苦邊。　時。二正士共論議
已。展轉隨喜。從座起去。
^pb^n845如是我聞。　一時。佛住舍衛國祇樹給孤獨園。
　爾時。世尊告諸比丘。若比丘於五恐怖怨對
休息。三事決定。不生疑惑。如實知見賢聖正
道。彼聖弟子能自記說。地獄．畜生．餓鬼惡趣
已盡。得須陀洹。不墮惡趣法。決定正向三菩
^pb提。七有天人往生。究竟苦邊。何等為五恐怖
怨對休息。若殺生因緣罪怨對恐怖生。若離
殺生者。彼殺生罪怨對因緣生恐怖休息。若
偷盜．邪婬．妄語．飲酒罪怨對因緣生恐怖。彼
若離偷盜．邪婬．妄語．飲酒罪怨對者。因緣恐
^pb怖休息。是名罪怨對因緣生五恐怖休息。　何
等為三事決定。不生疑惑。謂於佛決定離於
疑惑。於法．僧決定離疑惑。是名三法決定離
疑惑。　何等名為聖道如實知見。謂此苦聖諦
如實知。此苦集聖諦．此苦滅聖諦．此苦滅道
^pb跡聖諦如實知。是名聖道如實知見。　若於此
五恐怖罪怨對休息．於三法決定離疑惑．於
聖意如實知見。是聖弟子能自記說。我地獄
盡。畜生．餓鬼惡趣盡。得須陀洹。不墮惡趣法。
決定正趣三菩提。七有天人往生。究竟苦邊。
　
^pb佛說此經已。諸比丘聞佛所說。歡喜奉行。
^n846如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。何等為
聖道如實知見。謂八聖道。正見。乃至正定。　次
經亦如是說。差別者。何等為聖道如實知見。
^pb謂十二支緣起如實知見。如所說。是事有故
是事有。是事起故是事起。如緣無明行。緣行
識。緣識名色。緣名色六入處。緣六入處觸。緣
觸受。緣受愛。緣愛取。緣取有。緣有生。緣生老．
病．死．憂．悲．苦惱。是名聖弟子如實知見。　佛說
^pb此經已。諸比丘聞佛所說。歡喜奉行。
^n847如是我聞。　一時。佛住舍衛國祇樹給孤獨園。
　爾時。世尊告諸比丘。有四種諸天天道。未淨
眾生令淨。已淨者重令淨。何等為四。謂聖弟
子於佛不壞淨。於法．僧不壞淨。聖戒成就。是
名四
^pb種諸天天道。未淨眾生令淨。已淨者重令淨。
　佛說此經已。諸比丘聞佛所說。歡喜奉行。
^n848如是我聞。　一時。佛住舍衛國祇樹給孤獨園。
　爾時。世尊告諸比丘。有四種諸天天道。何等
為四。謂聖弟子念如來事。如是。如來．應．等正
^pb覺．明行足．善逝．世間解．無上士．調御丈夫．天
人師．佛．世尊。於此如來事生隨喜心。隨喜已。
心歡悅。心歡悅已。身猗息。身猗息已。覺受樂。
覺受樂已。三昧定。三昧定已。聖弟子作如是
學。何等為諸天天道。復作是念。我聞無恚為
^pb上諸天天道。作是念。我從今日。於世間若怖
若安。不起瞋恚。我但當自受純一滿淨諸天
天道。是名第一諸天天道。未淨眾生令淨。已
淨者重令淨。　復次。比丘。聖弟子念於法事。謂
如來說正法．律。現法離諸熾然。不待時節。通
^pb達涅槃。即身觀察。緣自覺知。如是知法事已。
心生隨喜。隨喜已。身猗息。身猗息已。覺受樂。
覺受樂已。三昧定。三昧定已。聖弟子作如是
學。何等為諸天天道。復作是念。我聞無恚為
上諸天天道。我從今日。於此世間若怖若安。
^pb不起瞋恚。我當受持純一滿淨諸天天道。是
名第二諸天天道。　復次。比丘。若於僧事起於
正念。謂世尊弟子僧正直等向。所應恭敬．尊
重．供養。無上福田。彼如是於諸僧事正憶念
已。心生隨喜。心隨喜已。得歡悅。歡悅已。身猗
^pb息。身猗息已。覺受樂。覺受樂已。三昧定。三昧
定已。彼聖弟子作如是學。何等諸天天道。復
作是念。我聞諸天無恚為上諸天天道。我從
今日。於諸世間若怖若安。不起瞋恚。我但當
受持純一滿淨諸天天道。是名第三諸天天
^pb道。　復次。比丘。謂聖弟子自念所有戒事。隨憶
念言。我於此不缺戒．不污戒．不雜戒．明智所
歎戒．智者不厭戒。於如是等戒事正憶念已。
心生隨喜。隨喜已。歡悅。歡悅已。身猗息。身猗
息已。覺受樂。覺受樂已。三昧定。三昧定已。聖
^pb弟子作是念。何等為諸天天道。復作是念。我
聞諸天無恚為上。我從今日。於諸世間若怖
若安。不起瞋恚。我當受持純一滿淨諸天天
道。是名第四諸天天道。未淨眾生令淨。已淨
者重令淨。　佛說此經已。諸比丘聞佛所說。歡
^pb喜奉行。
^n849如是我聞。　一時。佛住舍衛國祇樹給孤獨園。
　爾時。世尊告諸比丘。有四種諸天天道。未淨
眾生令淨。已淨者增其淨。何等為四。謂聖弟
子念如來事。如是。如來．應．等正覺．明行足．善
^pb逝．世間解．無上士．調御丈夫．天人師．佛．世尊。
彼如是念如來事已。則斷惡貪。及斷心惡不
善過。念如來故。心生隨喜。心隨喜已。則歡悅。
歡悅已。身猗息。身猗息已。覺受樂。覺受樂已。
三昧定。三昧定已。聖弟子作如是學。何等為
^pb諸天天道。復作是念。我聞無恚為上諸天天
道。我從今日。於諸世間若怖若安。不起瞋恚。
但當受持純一滿淨諸天天道。如是法．僧．聖
戒成就亦如是說。佛說此經已。諸比丘聞佛
所說。歡喜奉行。
^pb^n850如是我聞。　一時。佛住舍衛國祇樹給孤獨園。
　爾時。世尊告諸比丘。有四種諸天天道。未淨
眾生令淨。已淨者增其淨。何等為四。謂聖弟
子念如來事。如是。如來．應．等正覺．明行足．善
逝．世間解．無上士．調御丈夫．天人師．佛．世尊。

^pb彼聖弟子念如來事已。心貪欲纏．瞋恚．愚癡
纏。其心正直。念如來事。是聖弟子得法流水．
得義流水．得念如來饒益隨喜。隨喜已。生歡
悅。歡悅已。身猗息。身猗息已。覺受樂。覺受樂
已。三昧定。三昧定已。是聖弟子作如是學。何
^pb等為諸天天道。復作是念。我聞無恚為上諸
天天道。我從今日。於諸世間不起瞋恚。純一
滿淨諸天天道。如是法．僧．聖戒成就亦如是
說。　佛說此經已。諸比丘聞佛所說。歡喜奉行。
^n851如是我聞。　一時。佛住舍衛國祇樹給孤獨園。
^pb　爾時。世尊告諸比丘。我今當說法鏡經。諦聽。
善思。當為汝說。何等為法鏡經。謂聖弟子於
佛不壞淨。於法．僧不壞淨。聖戒成就。是名法
鏡經。佛說此經已。諸比丘聞佛所說。歡喜奉
行。
^pb^n852如是我聞。　一時。佛住舍衛國祇樹給孤獨園。
　時。有眾多比丘著衣持缽。入舍衛城乞食。乞
食時。聞難屠比丘命終．難陀比丘尼命終．善
生優婆塞命終．善生優婆夷命終。乞食已。還
精舍。舉衣缽。洗足已。詣佛所。稽首禮足。退坐
^pb一面。白佛言。世尊。我今晨朝入舍衛城乞食。
聞難屠比丘．難陀比丘尼．善生優婆塞．善生
優婆夷命終。世尊。彼四人命終。應生何處。　佛
告諸比丘。彼難屠比丘．難陀比丘尼諸漏已
盡。無漏心解脫．慧解脫。現法自知作證。我生
^pb已盡。梵行已立。所作已作。自知不受後有。善
生優婆塞．善生優婆夷五下分結盡。得阿那
含。生於天上而般涅槃。不復還生此世。　爾時。
世尊告諸比丘。我今當為汝說法鏡經。於佛
不壞淨。乃至聖戒成就。是名法鏡經。佛說此
^pb經已。諸比丘聞佛所說。歡喜奉行。
^n853如是我聞。　一時。佛住舍衛國祇樹給孤獨園。
如上廣說。差別者。有異比丘．異比丘尼．異優
婆塞．異優婆夷命終。亦如上說。
^n854如是我聞。　一時。佛住那梨迦聚落繁耆迦精
^pb舍。爾時。那梨迦聚落多人命終。時。有眾多比
丘著衣持缽。入那梨迦聚落乞食。聞那梨迦
聚落罽迦舍優婆塞命終。尼迦吒．佉楞迦羅．
迦多梨沙婆．闍露．優婆闍露．梨色吒．阿梨色
吒．跋陀羅．須跋陀羅．耶舍耶輸陀．耶舍鬱多
^pb羅悉皆命終。聞已。還精舍。舉衣缽。洗足已。詣
佛所。稽首佛足。退坐一面。白佛言。世尊。我等
眾多比丘晨朝入那梨迦聚落乞食。聞罽迦
舍優婆塞等命終。世尊。彼等命終。當生何處。
　佛告諸比丘。彼罽迦舍等已斷五下分結。得
^pb阿那含。於天上般涅槃。不復還生此世。　諸比
丘白佛。世尊。復有過二百五十優婆塞命終。
復有五百優婆塞於此那梨迦聚落命終。皆
五下分結盡。得阿那含。於彼天上般涅槃。不
復還生此世。復有過二百五十優婆塞命終。
^pb皆三結盡。貪．恚．癡薄。得斯陀含。當受一生。究
竟苦邊。此那梨迦聚落復有五百優婆塞於
此那梨迦聚落命終。三結盡。得須陀洹。不墮
惡趣法。決定正向三菩提。七有天人往生。究
竟苦邊。　佛告諸比丘。汝等隨彼命終．彼命終
^pb而問者。徒勞耳。非是如來所樂答者。夫生者
有死。何足為奇。如來出世及不出世。法性常
住。彼如來自知成等正覺。顯現演說。分別開
示。所謂是事有故是事有。是事起故是事起。
緣無明有行。乃至緣生有老．病．死．憂．悲．惱苦。

^pb如是苦陰集。無明滅則行滅。乃至生滅則老．
病．死．憂．悲．惱苦滅。如是苦陰滅。今當為汝說
法鏡經。諦聽。善思。當為汝說。何等為法鏡經。
謂聖弟子於佛不壞淨。於法．僧不壞淨。聖戒
成就。　佛說此經已。諸比丘聞佛所說。歡喜奉
^pb行。
^n855如是我聞。　一時。佛住舍衛國祇樹給孤獨園。
　時。有難提優婆塞來詣佛所。稽首佛足。退坐
一面。白佛言。世尊。若聖弟子於此五根一切
時不成就者。為放逸。為不放逸。　佛告難提。若
^pb於此五根一切時不成就者。我說此等為凡
夫數。若聖弟子不成就者。為放逸。為不放逸。
難提。若聖弟子於佛不壞淨成就。而不上求。
不於空閑林中。若露地坐。晝夜禪思。精勤修
習。勝妙出離。饒益隨喜。彼不隨喜已。歡喜不
^pb生。歡喜不生已。身不猗息。身不猗息已。苦覺
則生。苦覺生已。心不得定。心不得定者。是聖
弟子名為放逸。於法．僧不壞淨。聖戒成就亦
如是說。如是。難提。若聖弟子成就於佛不壞
淨。其心不起知足想。於空閑林中。樹下露地。
^pb晝夜禪思。精勤方便。能起勝妙出離隨喜。隨
喜已。生歡喜。生歡喜已。身猗息。身猗息已。覺
受樂。覺受樂已。心則定。若聖弟子心定者。名
不放逸。法．僧不壞淨。聖戒成就亦如是說。　佛
說此經已。難提優婆塞聞佛所說。歡喜隨喜。
^pb從座起。禮佛足而去。
^n856如是我聞。　一時。佛住舍衛國祇樹給孤獨園。
　時。有釋氏難提來詣佛所。稽首佛足。退坐一
面。白佛言。世尊。若聖弟子於四不壞淨一切
時不成就者。是聖弟子為是放逸。為不放逸。
　佛
^pb告釋氏難提。若於四不壞淨一切時不成就
者。我說是等為外凡夫數。釋氏難提。若聖弟
子放逸．不放逸。今當說。廣說如上。　佛說此經
已。釋氏難提聞佛所說。歡喜隨喜。從座起。作
禮而去。
^pb^n857如是我聞。　一時。佛住舍衛國祇樹給孤獨園。
前三月夏安居竟。有眾多比丘集於食堂。為
佛縫衣。如來不久作衣竟。當著衣持缽出精
舍。人間遊行。　時。釋氏難提聞眾多比丘集於
食堂。為佛縫衣。如來不久作衣竟。著衣持缽。
^pb人間遊行。釋氏難提聞已。來詣佛所。稽首禮
足。退坐一面。白佛言。世尊。我今四體支解。四
方易韻。先所聞法。今悉迷忘。聞眾多比丘集
於食堂。為世尊縫衣言。如來不久作衣竟。著
衣持缽。人間遊行。是故我今心生大苦。何時
^pb當復得見世尊及諸知識比丘。　佛告釋氏難
提。汝見佛．若不見佛。若見知識比丘．若不見。
汝當隨時修習五種歡喜之處。何等為五。汝
當隨時念如來事。如來．應．等正覺．明行足．善
逝．世間解．無上士．調御丈夫．天人師．佛．世尊。
^pb法事．僧事．自持戒事．自行世事。隨時憶念。我
得己利。我於慳垢眾生所。當多修習離慳垢
住。修解脫施．捨施．常熾然施．樂於捨。平等惠
施。常懷施心。如是。釋氏難提。此五支定若住．
若行．若坐．若臥。乃至妻子俱。常當繫心此三
^pb昧念。　佛說此經已。釋氏難提聞佛所說。歡喜
隨喜。作禮而去。
^n858如是我聞。　一時。佛住舍衛國祇樹給孤獨園。
前三月夏安居。　時。有釋氏難提聞佛於舍衛
國祇樹給孤獨園。前三月結夏安居。聞已。作
^pb是念。我當往彼。并復於彼造作供養眾事。供
給如來及比丘僧。即到彼。三月竟。時。眾多比
丘集於食堂。為世尊縫衣。而作是言。如來不
久作衣竟。著衣持缽。人間遊行。　時。釋氏難提
聞眾多比丘集於食堂。言。如來不久作衣竟。
^pb著衣持缽。人間遊行。聞已。來詣佛所。稽首禮
足。退住一面。白佛言。世尊。我今四體支解。四
方易韻。先所受法。今悉迷忘。我聞世尊人間
遊行。我何時當復更見世尊及諸知識比丘。
　佛告釋氏難提。若見如來．若不見。若見知識
^pb比丘．若不見。汝當隨時修於六念。何等為六。
當念如來．法．僧事．自所持戒．自所行施。及念
諸天。　佛說此經已。釋氏難提聞佛所說。歡喜
隨喜。作禮而去。
^n859如是我聞。　一時。佛住舍衛國祇樹給孤獨園。

^pb前三月結夏安居。如前說。差別者。時。有長者
名梨師達多及富蘭那兄弟二人。聞眾多比
丘集於食堂。為世尊縫衣。如上難提修多羅
廣說。　佛說此經已。梨師達多長者及富蘭那
聞佛所說。歡喜隨喜。從座起。作禮而去。
^pb^n860如是我聞。　一時。佛住舍衛國祇樹給孤獨園。
前三月結夏安居竟。眾多比丘集於食堂。為
世尊縫衣。　時。有長者梨師達多及富蘭那兄
弟二人。於鹿徑澤中修治田業。聞眾多比丘
在於食堂。為世尊縫衣。言。如來不久作衣竟。
^pb著衣持缽。人間遊行。聞已。語一士夫言。汝今
當往詣世尊所。瞻視世尊。若必去者。速來語
我。　時。彼士夫即受教敕。往到一處。見世尊出。
即速來還白梨師達多及富蘭那。世尊已來。
及諸大眾。　時。梨師達多及富蘭那往迎世尊。

^pb世尊遙見梨師達多及富蘭那隨路而來。即
出路邊。敷尼師壇。正身端坐。　梨師達多及富
蘭那稽首佛足。退坐一面。白佛言。世尊。我今
四體支解。四方易韻。所憶念事。今悉迷忘。何
時當復得見世尊及諸知識比丘。世尊今出
^pb至拘薩羅。從拘薩羅至伽尸。從伽尸至摩羅。
從摩羅至摩竭陀。從摩竭陀至殃伽。從殃伽
至修摩。從修摩至分陀羅。從分陀羅至迦陵
伽。是故我今極生憂苦。何時當復得見世尊
及諸知識比丘。　佛告梨師達多及富蘭那。汝
^pb見如來及不見如來。見諸知識比丘及不見。
汝且隨時修習六念。何等為六。汝當念如來
事。廣說乃至念天。然其長者。在家憒丙。在家
染著。出家空閑。難可俗人處於非家。一向鮮
潔。純一滿淨。梵行清白。　長者白佛。奇哉。世尊。

^pb善說此法。在家憒丙。在家染著。出家空閑。難
可俗人處於非家。一向鮮潔。純一滿淨。梵行
清白。我是波斯匿王大臣。波斯匿王欲入園
觀。令我乘於大象。載王第一宮女。一在我前。
一在我後。我坐其中。象下阪時。前者抱我項。
^pb後者攀我背。象上阪時。後者抱我頸。前者攀
我衿。彼諸婇女為娛樂王故。衣繒婇衣。著眾
妙香。瓔珞莊嚴。我與同遊。常護三事。一者御
象。恐失正道。二自護心。恐生染著。三自護持。
恐其顛墜。世尊。我於爾時。於王婇女。無一剎
^pb那不正思惟。　佛告長者。善哉。善哉。能善護心。
　長者白佛。我在家中所有財物。常與世尊及
諸比丘．比丘尼．優婆塞．優婆夷．等共受用。不
計我所。　佛告長者。善哉。善哉。汝拘薩羅國錢
財巨富。無有與汝等者。而能於財。不計我所。
　
^juan31^pb
^pb爾時。世尊為彼長者種種說法。示教照喜。示
教照喜已。從座而去。雜阿含經卷第三十
雜
阿含經卷第三十一
　　　　宋天竺三藏求那跋陀羅譯
^pb^n861如是我聞。　一時。佛住舍衛國祇樹給孤獨園。
　爾時。世尊告諸比丘。人間四百歲是兜率陀
天上一日一夜。如是三十日一月。十二月一
歲。兜率陀天壽四千歲。愚癡無聞凡夫於彼
命終。生地獄．畜生．餓鬼中。多聞聖弟子於彼
^pb命終。不生地獄．畜生．餓鬼中。　佛說此經已。諸
比丘聞佛所說。歡喜奉行。
^n862如是我聞。　一時。佛住舍衛國祇樹給孤獨園。
　爾時。世尊告諸比丘。人間八百歲是化樂天
上一日一夜。如是三十日一月。十二月一歲。
化樂天壽八千歲。愚癡無聞凡夫於彼命終。
生地獄．畜生．餓鬼中。多聞聖弟子於彼命終。
不生地獄．畜生．餓鬼中。　佛說此經已。諸比丘
^pb聞佛所說。歡喜奉行。
^n863如是我聞。　一時。佛住舍衛國祇樹給孤獨園。
　爾時。世尊告諸比丘。人間千六百歲是他化
自在天一日一夜。如是三十日一月。十二月
一歲。他化自在天壽一萬六千歲。愚癡無聞
^pb凡夫於彼命終。生地獄．畜生．餓鬼中。多聞聖
弟子於彼命終。不生地獄．畜生．餓鬼中。　佛說
此經已。諸比丘聞佛所說。歡喜奉行。如佛說
六經。如是異比丘問六經．佛問諸比丘六經
亦如是說。
^pb^n864如是我聞。　一時。佛住舍衛國祇樹給孤獨園。
　爾時。世尊告諸比丘。若比丘若行．若形．若相。
離欲．惡不善法。有覺有觀。離生喜樂。初禪具
足住。彼不憶念如是行．如是形．如是相。然於
彼色．受．想．行．識法。作如病．如癰．如刺．如殺．
^pb無常．苦．空．非我思惟。於彼法生厭．怖畏．防護。
生厭．怖畏．防護已。以甘露門而自饒益。如是
寂靜。如是勝妙。所謂捨離。餘愛盡．無欲．滅盡．
涅槃。　佛說此經已。諸比丘聞佛所說。歡喜奉
行。
^pb^n865如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。如是知．
如是見已。欲有漏心解脫．有有漏心解脫．無
明漏心解脫。解脫知見。我生已盡。梵行已立。
所作已作。自知不受後有。　佛說此經已。諸比
^pb丘聞佛所說。歡喜奉行。
^n866如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。若不得
解脫。以欲法．念法．樂法故。取中般涅槃。若不
如是。或生般涅槃。若不如是。或有行般涅槃。

^pb若不如是。或無行般涅槃。若不如是。或上流
般涅槃。若不如是。或復即以此欲法．念法．樂
法功德生大梵天中。或生梵輔天中。或生梵
身天中。　佛說此經已。諸比丘聞佛所說。歡喜
奉行。
^pb^n867如是我聞。　一時。佛住舍衛國祇樹給孤獨園。
　爾時。世尊告諸比丘。若比丘如是行．如是形．
如是相。息有覺有觀。內淨一心。無覺無觀。定
生喜樂。第二禪具足住。若不如是行．如是形．
如是相憶念。而於色．受．想．行．識法思惟如病．
^pb如癰．如刺．如殺．無常．苦．空．非我。於此等法心
生厭離．怖畏．防護。厭離．防護已。於甘露法界
以自饒益。此則寂靜。此則勝妙。所謂捨離。一
切有餘愛盡．無欲．滅盡．涅槃。　佛說此經已。諸
比丘聞佛所說。歡喜奉行。
^pb^n868如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。彼如是
知．如是見。欲有漏心解脫．有有漏心解脫．無
明漏心解脫。解脫知見。我生已盡。梵行已立。
所作已作。自知不受後有。若不解脫。而以彼
^pb法。欲法．念法．樂法取中般涅槃。若不爾者。取
生般涅槃。若不爾者。取有行般涅槃。若不爾
者。取無行般涅槃。若不爾者。取上流般涅槃。
若不爾者。彼以欲法．念法．樂法生自性光音
天。若不爾者。生無量光天。若不爾者。生少光
^pb天。　佛說此經已。諸比丘聞佛所說。歡喜奉行。
^n869如是我聞。　一時。佛住舍衛國祇樹給孤獨園。
　爾時。世尊告諸比丘。若比丘如是行．如是形．
如是相。離貪喜捨住。正念正智。覺身樂。聖人
能說能捨念樂住。第三禪具足住。若不爾者。

^pb以如是行．如是形．如是相。於受．想．行．識法思
惟如病．如癰．如刺．如殺。乃至上流。若不爾者。
以彼法。欲法．念法．樂生遍淨天。若不爾者。生
無量淨天。若不爾者。生少淨天。　佛說此經已。
諸比丘聞佛所說。歡喜奉行。
^pb^n870如是我聞。　一時。佛住舍衛國祇樹給孤獨園。
　爾時。世尊告諸比丘。若比丘如是行．如是形．
如是相。離苦息樂。前憂喜已滅。不苦不樂捨。
淨念一心。第四禪具足住。若不如是憶念。而
於色．受．想．行．識思惟如病．如癰．如刺．如殺。乃
^pb至上流般涅槃。若不爾者。或生因性果實天。
若不爾者。生福生天。若不爾者。生少福天。　佛
說此經已。諸比丘聞佛所說。歡喜奉行。如四
禪。如是四無色定亦如是說。
^pb^n871如是我聞。　一時。佛住舍衛國祇樹給孤獨園。
　爾時。世尊告諸比丘。有風雲天作是念。我今
欲以神力遊戲。如是念時。風雲則起。如風雲
天。如是焰電天．雷震天．雨天．晴天．寒天．熱天
亦如是說。　佛說此經已。諸比丘聞佛所說。歡
^pb喜奉行。說如是。異比丘問佛．佛問諸比丘亦
如是說。
^n872如是我聞。　一時。佛住舍衛國祇樹給孤獨園。
　爾時。世尊於夜闇中。天時小雨。電光焰照。佛
告阿難。汝可以傘蓋覆燈持出。　尊者阿難即
^pb受教。以傘蓋覆燈。隨佛後行。至一處。世尊微
笑。尊者阿難白佛言。世尊不以無因緣而笑。
不審世尊今日何因何緣而發微笑。　佛告阿
難。如是。如是。如來不以無因緣而笑。汝今持
傘蓋覆燈。隨我而行。我見梵天亦復如是持
傘蓋覆燈。隨拘鄰比丘後行。釋提桓因亦復
持
^pb傘蓋覆燈。隨摩訶迦葉後行。袟栗帝羅色吒
羅天王亦持傘蓋覆燈。隨舍利弗後行。毘樓
勒迦天王亦持傘蓋覆燈。隨大目揵連後行。
毘樓匐叉天王亦持傘蓋覆燈。隨摩訶拘絺
羅後行。毘沙門天王亦持傘蓋覆燈。隨摩訶
^pb劫賓那後行。　佛說此經已。尊者阿難聞佛所
說。歡喜奉行。
^n873如是我聞。　一時。佛住舍衛國祇樹給孤獨園。
　爾時。世尊告諸比丘。有四種善好調伏眾。何
等為四。謂比丘調伏．比丘尼調伏．優婆塞調
^pb伏．優婆夷調伏。是名四眾。　爾時。世尊即說偈
言。
若才辯無畏　多聞通達法　行法次法向
是則為善眾　比丘持淨戒　比丘尼多聞
優婆塞淨信　優婆夷亦然
　是名為善眾　　
^pb如日光自照
如則善好僧　是則僧中好　是法令僧好
如日光自照
佛說此經已。諸比丘聞佛所說。歡喜奉行。如
調伏。如是辯．柔和．無畏．多聞．通達法．說法．法
^pb次法向．隨順法行亦如是說。
^n874如是我聞。　一時。佛住舍衛國祇樹給孤獨園。
　爾時。世尊告諸比丘。有三種子。何等為三。有
隨生子．有勝生子．有下生子．何等為隨生子。
謂子父母不殺．不盜．不婬．不妄語．不飲酒。子
^pb亦隨學不殺．不盜．不婬．不妄語．不飲酒。是名
隨生子。何等為勝生子。若子父母不受不殺．
不盜．不婬．不妄語．不飲酒戒。子則能受不殺．
不盜．不婬．不妄語．不飲酒戒。是名勝生子。云
何下生子。若子父母受不殺．不盜．不婬．不妄
語．不飲酒戒。子不能受不殺．不盜．不婬．不妄
^pb語．不飲酒戒。是名下生子。　爾時。世尊即說偈
言。
生隨及生上　智父之所欲　生下非所須
以不紹繼故　為人法之子　當作優婆塞
於佛法僧寶　勤修清淨心　雲除月光顯
^pb光榮眷屬眾
佛說此經已。諸比丘聞佛所說。歡喜奉行。如
五戒。如是信．戒．施．聞．慧經亦如是說。
^n875如是我聞。　一時。佛住舍衛國祇樹給孤獨園。
　爾時。世尊告諸比丘。有四正斷。何等為四。一
^pb者斷斷。二者律儀斷。三者隨護斷。四者修斷。
　佛說此經已。諸比丘聞佛所說。歡喜奉行。
^n876如是我聞。　一時。佛住舍衛國祇樹給孤獨園。
　爾時。世尊告諸比丘。有四正斷。何等為四。一
者斷斷。二者律儀斷。三者隨護斷。四者修斷。
　
^pb爾時世尊即說偈言。
斷斷及律儀　隨護與修習　如此四正斷
諸佛之所說
佛說此經已。諸比丘聞佛所說。歡喜奉行。
^n877如是我聞。　一時。佛住舍衛國祇樹給孤獨園。
^pb　爾時。世尊告諸比丘。有四正斷。何等為四。一
者斷斷。二者律儀斷。三者隨護斷。四者修斷。
云何為斷斷。謂比丘亦已起惡不善法斷。生
欲．方便．精勤．心攝受。是為斷斷。云何律儀斷。
未起惡不善法不起。生欲．方便．精勤．攝受。是
^pb名律儀斷。云何隨護斷。未起善法令起。生欲．
方便．精勤攝受。是名隨護斷。云何修斷。已起
善法增益修習。生欲．方便．精勤．攝受。是為修
斷。　佛說此經已。諸比丘聞佛所說。歡喜奉行。
^n878如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有四正斷。何等為四。一
者斷斷。二者律儀斷。三者隨護斷。四者修斷。
云何為斷斷。謂比丘已起惡不善法斷。生欲．
方便．精勤．心攝受。是為斷斷。云何律儀斷。未
起惡不善法不起。生欲．方便．精勤．攝受。是名
^pb律儀斷。云何隨護斷。未起善法令起。生欲．方
便．精勤．攝受。是名隨護斷。云何修斷。已起善
法增益修習。生欲．方便．精勤．攝受。是名修斷。
　爾時。世尊即說偈言。
斷斷及律儀　隨護與修習　如此四正斷
^pb諸佛之所說
佛說此經已。諸比丘聞佛所說。歡喜奉行。
^n879如是我聞。　一時。佛住舍衛國祇樹給孤獨園。
　爾時。世尊告諸比丘。有四正斷。何等為四。一
者斷斷。二者律儀斷。三者隨護斷。四者修斷。

^pb云何斷斷。若比丘已起惡不善法斷。生欲．方
便．精勤．攝受。未起惡不善法不起。生欲．方便．
精勤．攝受。未生善法令起．生欲．方便．精勤．攝
受。已生善法增益修習。生欲．方便．精勤．攝受。
是名斷斷。云何律儀斷。若比丘善護眼根。隱
^pb密．調伏．進向。如是耳．鼻．舌．身．意根善護．隱密．
調伏．進向。是名律儀斷。云何隨護斷。若比丘
於彼彼真實三昧相善守護持。所謂青瘀相．
脹相．膿相．壞相．食不盡相。修習守護。不令退
沒。是名隨護斷。云何修斷。若比丘修四念處
^pb等。是名修斷。　爾時。世尊即說偈言。
斷斷律儀斷　隨護修習斷　此四種正斷
正覺之所說　比丘勤方便　得盡於諸漏
佛說此經已。諸比丘聞佛所說。歡喜奉行。如
四念處。如是四正斷．四如意足．五根．五力．
^pb七覺支．八道支．四道．四法句．正觀修習亦如
是說。
^n880如是我聞。　一時。佛住舍衛國祇樹給孤獨園。
　爾時。世尊告諸比丘。譬如有人作世間建立。
彼一切皆依於地。如是比丘修習禪法。一切
^pb皆依不放逸為根本。不放逸集．不放逸生．不
放逸轉。比丘不放逸者。能修四禪。　佛說此經
已。諸比丘聞佛所說。歡喜奉行。
^n881如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。如是比
^pb丘能斷貪欲．瞋恚．愚癡。　佛說此經已。諸比丘
聞佛所說。歡喜奉行。如斷貪欲．瞋恚．愚癡。如
是調伏貪欲．瞋恚．愚癡。貪欲究竟。瞋恚．愚癡
究竟。出要．遠離．涅槃亦如是說。
^pb^n882如是我聞。　一時。佛住舍衛國祇樹給孤獨園。
　爾時。世尊告諸比丘。譬如百草藥木。皆依於
地而得生長。如是種種善法。皆依不放逸為
本。如上說。乃至涅槃。　譬如黑沈水香是眾香
之上。如是種種善法。不放逸最為其上。　譬如
^pb堅固之香。赤栴檀為第一。如是一切善法。一
切皆不放逸為根本。如是。乃至涅槃。　譬如水
陸諸華。優缽羅華為第一。如是一切善法。皆
不放逸為根本。乃至涅槃。　譬如陸地生華。摩
利沙華為第一。如是一切善法。不放逸為其
^pb根本。乃至涅槃。　譬如。比丘。一切畜生跡中。象
跡為上。如是一切諸善法。不放逸最為根本。
如上說。乃至涅槃。　譬如一切畜生。師子為第
一。所謂畜生主。如是一切善法。不放逸為其
根本。如上說。乃至涅槃。　譬如一切屋舍堂
^pb閣。以棟為第一。如是一切善法。不放逸為其
根本。　譬如一切閻浮果。唯得閻浮名者。果最
為第一。如是一切善法。不放逸為其根本。如
是一切俱毘陀羅樹。薩婆耶旨羅俱毘陀羅
樹為第一。如是一切善法。不放逸為根本。如
^pb上說。乃至涅槃。　譬如諸山。以須彌山王為第
一。如是一切善法。不放逸為其根本。如上說。
乃至涅槃。　譬如一切金。以閻浮提金為第一。
如是一切善法。不放逸為其根本。如上說。乃
至涅槃。　譬如一切衣中。伽尸細㲲第一。如是
^pb一切善法。不放逸為其根本。如上說。乃至涅
槃。　譬如一切色中。以白色為第一。如是一切
善法。不放逸為其根本。如上說。乃至涅槃。　譬
如眾鳥。以金翅鳥為第一。如是一切善法。不
放逸為其根本。如上說。乃至涅槃。　譬如
^pb諸王。轉輪聖王為第一。如是一切善法。不放
逸為其根本。如上說。乃至涅槃。　譬如一切天
王。四大天王為第一。如是一切善法。不放逸
為其根本。如上說。乃至涅槃。　譬如一切三十
三天。以帝釋為第一。如是一切善法。不放逸
^pb為其根本。如上說。乃至涅槃。　譬如焰摩天中。
以宿焰摩天王為第一。如是一切善法。不放
逸為其根本。如上說。乃至涅槃。　譬如兜率陀
天。以兜率陀天王為第一。如是一切善法。不
放逸為其根本。如上說。乃至涅槃。　譬如化樂
^pb天。以善化樂天王為第一。如是一切善法。不
放逸為其根本。如上說。乃至涅槃。譬如他化
自在天。以善他化自在天子為第一。如是一
切善法。不放逸為其根本。如上說。乃至涅槃。
　譬如梵天。大梵王為第一。如是一切善法。不
^pb放逸為其根本。如上說。乃至涅槃。　譬如閻浮
提一切眾流皆順趣大海。其大海者最為第
一。以容受故。如是一切善法皆順不放逸。如
上說。乃至涅槃。　譬如一切雨渧皆歸大海。如
是一切善法皆順趣不放逸海。如上說。乃至
^pb涅槃。　譬如一切薩羅。阿耨大薩羅為第一。如
是一切善法。不放逸為第一。如上說。乃至涅
槃。　譬如閻浮提一切河。四大河為第一。謂恒
河．新頭．搏叉．司陀。如是一切善法。不放逸為
第一。如上說。乃至涅槃。　譬如眾星光明。月為
^pb第一。如是一切善法。不放逸為第一。如上說。
乃至涅槃。　譬如諸大身眾生。羅睺阿修羅最
為第一。如是一切善法。不放逸為其根本。如
上說。乃至涅槃。　譬如諸受五欲者。頂生王為
第一。如是一切善法。不放逸為其根本。如
^pb上說。乃至涅槃。　譬如欲界諸神力。天魔波旬
為第一。如是一切善法。不放逸為其根本。如
上說。乃至涅槃。　譬如一切眾生。無足．兩足．四
足．多足。色．無色。想．無想。非想．非無想。如來為
第一。如是一切善法。不放逸為其根本。如上
^pb說。乃至涅槃。　譬如所有諸法。有為．無為。離貪
欲為第一。如是一切善法。不放逸為其根本。
如上說。乃至涅槃。　譬如一切諸法眾。如來眾
為第一。如是一切善法。不放逸為其根本。如
上說。乃至涅槃。譬如一切所有諸界苦行。梵
^pb行聖界為第一。如是一切善法。不放逸為其
根本。如上說。乃至涅槃。　佛說此經已。諸比丘
聞佛所說。歡喜奉行。
^n883如是我聞。　一時。佛住舍衛國祇樹給孤獨園。
　爾時。世尊告諸比丘。有四種禪。有禪三昧善。

^pb非正受善。有禪正受善。非三昧善。有禪三昧
善。亦正受善。有禪非三昧善。非正受善。　復次。
四種禪。有禪住三昧善。非住正受善。有禪住
正受善。非住三昧善。有禪住三昧善。亦住正
受善。有禪非住三昧善。亦非住正受善。　復次。
^pb四種禪。有禪三昧起善。非正受起善。有禪正
受起善。非三昧起善。有禪三昧起善。亦正受
起善。有禪非三昧起善。亦非正受起善。　復次。
四種禪。有禪三昧時善。非正受時善。有禪正
受時善。非三昧時善。有禪三昧時善。亦正受
^pb時善。有禪非三昧時善。亦非正受時善。　復次。
四種禪。有禪三昧處善。非正受處善。有禪正
受處善。非三昧處善。有禪三昧處善。亦正受
處善。有禪非三昧處善。亦非正受處善。　復次。
四種禪。有禪三昧迎善。非正受迎善。有禪正
^pb受迎善。非三昧迎善。有禪三昧迎善。亦正受
迎善。有禪非三昧迎善。亦非正受迎善。　復次。
四種禪。有禪三昧念善。非正受念善。有禪正
受念善。非三昧念善。有禪三昧念善。亦正受
念善。有禪非三昧念善。亦非正受念善。　復次。
^pb四種禪。有禪三昧念不念善。非正受念不念
善。有禪正受念不念善。非三昧念不念善。有
禪三昧念不念善。亦正受念不念善。有禪非
三昧念不念善。亦非正受念不念善。　復次。四
種禪。有禪三昧來善。非正受來善。有禪正受
^pb來善。非三昧來善。有禪三昧來善。亦正受來
善。有禪非三昧來善。亦非正受來善。　復次。四
種禪。有禪三昧惡善。非正受惡善。有禪正受
惡善。非三昧惡善。有禪三昧惡善。亦正受惡
善。有禪非三昧惡善。亦非正受惡善。　復次。四
^pb種禪。有禪三昧方便善。非正受方便善。有禪
正受方便善。非三昧方便善。有禪三昧方便
善。亦正受方便善。有禪非三昧方便善。亦非
正受方便善。　復次。四種禪。有禪三昧止善。非
正受止善。有禪正受止善。非三昧止善。有禪
^pb三昧止善。亦正受止善。有禪非三昧止善。亦
非正受止善。　復次。四種禪。有禪三昧舉善。非
正受舉善。有禪正受舉善。非三昧舉善。有禪
三昧舉善。亦正受舉善。有禪非三昧舉善。亦
非正受舉善。　復次。四種禪。有禪三昧捨善。非
^pb正受捨善。有禪正受捨善。非三昧捨善。有禪
三昧捨善。亦正受捨善。有禪非三昧捨善。亦
非正受捨善。　佛說此經已。諸比丘聞佛所說。
歡喜奉行。
^n884如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有無學三明。何等為三。
無學宿命智證通．無學生死智證通．無學漏
盡智證通。　爾時。世尊即說偈言。
觀察知宿命　見天惡趣生　生死諸漏盡
是則牟尼明　其心得解脫　一切諸貪愛
^pb三夜悉通達　故說為三明
佛說此經已。諸比丘聞佛所說。歡喜奉行。
^n885如是我聞。　一時。佛住舍衛國祇樹給孤獨園。
　爾時。世尊告諸比丘。有無學三明。何等為三。
謂無學宿命智證通．無學生死智證通．無學
^pb漏盡智證通。　云何無學宿命智證通。謂聖弟
子知種種宿命事。從一生至百千萬億生。乃
至劫數成壞。我及眾生宿命所更如是名．如
是生．如是性．如是食．如是受苦樂．如是長壽．
如是久住．如是受分齊。我及眾生於此處死．

^pb餘處生。於餘處死．此處生。有如是行．如是因．
如是信。受種種宿命事。皆悉了知。是名宿命
智證明。　云何生死智證明。謂聖弟子天眼淨
過於人眼。見諸眾生死時．生時。善色．惡色。上
色．下色。向於惡趣。隨業受生如實知。如此眾
^pb生身惡行成就．口惡行成就．意惡行成就。謗
聖人。邪見受邪法因緣故。身壞命終。生惡趣
泥犁中。此眾生身善行．口善行。意善行。不謗
毀聖人。正見成就。身壞命終。生於善趣天人
中。是名生死智證明。　云何漏盡智證明。謂聖
^pb弟子此苦如實知。此苦集．此苦滅．此苦滅道
跡如實知。彼如是知．如是見。欲有漏心解脫．
有有漏心解脫．無明漏心解脫。解脫知見。我
生已盡。梵行已立。所作已作。自知不受後有。
是名漏盡智證明。　爾時。世尊即說偈言。
　
^pb觀察知宿命　　見天惡趣生
生死諸漏盡　是則牟尼明　知心得解脫
一切諸貪愛　三處悉通達　故說為三明
佛說是經已。諸比丘聞佛所說。歡喜奉行。
^n886如是我聞。　一時。佛住舍衛國祇樹給孤獨園。
^pb　時。有異婆羅門來詣佛所。與世尊面相慰勞。
慰勞已。退坐一面。而作是說。此則婆羅門三
明。此則婆羅門三明。　爾時。世尊告婆羅門言。
云何名為婆羅門三明。　婆羅門白佛言。瞿曇。
婆羅門父母具相。無諸瑕穢。父母七世相承。
^pb無諸譏論。世世相承。常為師長。辯才具足。誦
諸經典．物類名字．萬物差品．字類分合．歷世
本末。此五種記。悉皆通達。容色端正。是名。瞿
曇。婆羅門三明。　佛告婆羅門。我不以名字言
說為三明也。賢聖法間說真要實三明。謂賢
^pb聖知見。賢聖法．律真實三明。　婆羅門白佛。云
何。瞿曇。賢聖知見。賢聖法．律所說三明。　佛告
婆羅門。有三種無學三明。何等為三。謂無學
宿命智證明．無學生死智證明．無學漏盡智
證明。如上經廣說。爾時。世尊即說偈言。
^pb一切法無常　持戒寂靜禪　知一切宿命
已生天惡趣　得斷生漏盡　是為牟尼通
悉知心解脫　一切貪恚癡　我說是三明
非言語所說
婆羅門。是為聖法．律所說三明。　婆羅門白佛。
^pb瞿曇。是真三明。　爾時。婆羅門聞佛所說。歡喜
隨喜。從坐起而去。
^n887如是我聞。　一時。佛住舍衛國祇樹給孤獨園。
　時。有異婆羅門來詣佛所。與世尊面相慰勞。
慰勞已。退坐一面。白佛。瞿曇。我名信。　佛告婆
^pb羅門。所謂信者。信增上戒．施．聞．捨．慧。是則為
信。非名字是信也。　時。婆羅門聞佛所說。歡喜
隨喜。從坐起而去。
^n888如是我聞。　一時。佛住舍衛國祇樹給孤獨園。
　時。有異婆羅門來詣佛所。面相慰勞。慰勞已。
^pb退坐一面。白佛言。瞿曇。我名增益。佛告婆羅
門。所謂增益者。信增益。戒．聞．捨．慧增益。是為
增益。非名字為增益也。　時。婆羅門聞佛所說。
歡喜隨喜。從坐起而去。
^n889如是我聞。　一時。佛住舍衛國祇樹給孤獨園。
^pb　時。有異婆羅門來詣佛所。問訊安否。問訊已。
退坐一面。白佛言。世尊。我名等起。佛告婆羅
門。夫等起者。謂起於信。起戒．聞．捨．慧。是為等
起。非名字為等起也。　爾時。婆羅門聞佛所說。
歡喜隨喜。從坐起而去。
^pb^n890如是我聞。　一時。佛住舍衛國祇樹給孤獨園。
　爾時。世尊告諸比丘。當為汝說無為法。及無
為道跡。諦聽。善思。云何無為法。謂貪欲永盡。
瞋恚．愚癡永盡。一切煩惱永盡。是無為法。云
何為無為道跡。謂八聖道分。正見．正智．正語．
^pb正業．正命．正方便．正念．正定。是名無為道跡。
　佛說此經已。諸比丘聞佛所說。歡喜奉行。如
無為。如是難見．不動．不屈．不死．無漏．覆蔭．洲
渚．濟渡．依止．擁護．不流轉．離熾焰．離燒然．流
通．清涼．微妙．安隱．無病．無所有．涅槃亦如是
^pb說。
^n891如是我聞。　一時。佛住舍衛國祇樹給孤獨園。
　爾時。世尊告諸比丘。譬如湖池。廣長五十由
旬。深亦如是。若有士夫以一毛端渧彼湖水。
云何。比丘。彼湖水為多。為士夫毛端一渧水
^pb多。　比丘白佛。世尊。士夫毛端尟少耳。湖水無
量千萬億倍。不得為比。　佛告比丘。具足見真
諦。正見具足。世尊弟子見真諦果。正無間等。
彼於爾時已斷．已知。斷其根本。如截多羅樹
頭。更不復生。所斷諸苦甚多無量。如大湖水。
^pb所餘之苦如毛端渧水。佛說此經已。諸比丘
聞佛所說。歡喜奉行。如毛端渧水。如是草籌
之端渧水亦如是。如湖池水如是。薩羅多吒
伽．恒水．耶扶那．薩羅㳛伊羅跋提．摩醯．大海亦
如是說。佛說此經已。諸比丘聞佛所說。歡喜
^pb奉行。
^n892如是我聞。　一時。佛住舍衛國祇樹給孤獨園。
　爾時。世尊告諸比丘。有內六入處。云何為六。
謂眼內入處。耳．鼻．舌．身．意內入處。於此六法
觀察忍。名為信行。超昇離生。離凡夫地。未得
^pb須陀洹果。乃至未命終。要得須陀洹果。若此
諸法增上觀察忍。名為法行。超昇離生。離凡
夫地。未得須陀洹果。乃至未命終。要得須陀
洹果。若此諸法如實正智觀察。三結已盡．已
知。謂身見．戒取．疑。是名須陀洹。不墮決定惡
^pb趣。定趣三菩提。七有天人往生。究竟苦邊。此
等諸法正智觀察。不起諸漏。離欲解脫。名阿
羅漢。諸漏已盡。所作已作。離諸重擔。逮得己
利。盡諸有結。正智心善解脫。　佛說此經已。諸
比丘聞佛所說。歡喜奉行。如內六入處。如是
^pb外六入處．六識身．六觸身．六受身．六想身．六
思身．六愛身．六界身．五陰亦如上說。
^n893如是我聞。　一時。佛住舍衛國祇樹給孤獨園。
　爾時。世尊告諸比丘。有五種種子生。何等為
^pb五。謂根種子．莖種子．節種子．枝種子．種種子。
此諸種子不斷．不破．不腐．不傷．不穿堅。新得
地界。不得水界。彼諸種子不得生長增廣。得
水界。不得地界。彼諸種子不得生長增廣。要
得地界．水界。彼諸種子得生長增廣。如是業。
^pb煩惱．有．愛．見．慢．無明而生行。若有業而無煩
惱．愛．見．無明者。行則滅。　佛說此經已。諸比丘
聞佛所說。歡喜奉行。如行。如是識．名色．六入
處．觸．受．愛．取．有．生．老死亦如是說。
^n894如是我聞。　一時。佛住舍衛國祇樹給孤獨園。
^pb　爾時。世尊告諸比丘。於我世間。於世間及世
間集不如是知者。我終不得於諸天．魔．梵．沙
門．婆羅門及諸世間。為解脫．為出．為離。離顛
倒想。亦不名阿耨多羅三藐三菩提。以我於
^pb世間及世間集如實知故。是故我於諸天．世
人．魔．梵．沙門．婆羅門及餘眾生。為得解脫．為
出．為離。心離顛倒。具足住。得成阿耨多羅三
藐三菩提。　佛說此經已。諸比丘聞佛所說。歡
喜奉行。如是世間世間集．世間滅。世間集．世
^pb間出。世間集．世間滅．世間味．世間患．世間出。
世間集．世間滅．世間出。世間集．世間滅道跡。
世間集．世間滅．世間集道跡．世間滅道跡。世
間集．世間滅．世間味．世間患．世間出。世間集．
世間滅．世間集道跡．世間滅道跡．世間味．世
^pb間患．世間出。　佛說此經已。諸比丘聞佛所說。
歡喜奉行。
^n895如是我聞。　一時。佛住舍衛國祇樹給孤獨園。
　爾時。世尊告諸比丘。有三愛。何等為三。謂欲
^pb愛．色愛．無色愛。為斷此三愛故。當求大師。　佛
說此經已。諸比丘聞佛所說。歡喜奉行。如求
大師。如是次師．教師．廣導師．度師．廣度師．說
師．廣說師．隨說師．阿闍梨．同伴．真知識之善
友．哀愍．慈悲．欲義．欲安．欲樂．欲觸．欲通．欲者．
^pb精進者．方便者．出者．堅固者．勇猛者．堪能者．
攝者．常者．學者．不放逸者．修者．思惟者．憶念
者．覺想者．思量者．梵行者．神力者．智者．識者．
慧者．分別者．念處．正勤．根．力．覺．道．止觀．念身．
正思惟求亦如是說。
^pb^n896如是我聞。　一時。佛住舍衛國祇樹給孤獨園。
　爾時。世尊告諸比丘。有三有漏。何等為三。謂
欲有漏．有有漏．無明有漏。為斷此三有漏故。
當求大師。　佛說此經已。諸比丘聞佛所說。歡
喜奉行。
^pb如求大師。如是。乃至求正思惟亦如是說。
^n897如是我聞。　一時。佛住王舍城迦蘭陀竹園。　時。
尊者羅睺來詣佛所。稽首禮足。退坐一面。白
佛言。世尊。云何知．云何見。我此識身及外境
界一切相不憶念。於其中間盡諸有漏。　佛告
^pb羅睺。有內六入處。何等為六。謂眼入處。耳．鼻．
舌．身．意入處。此等諸法。正智觀察。盡諸有漏。
正智心善解脫。是名阿羅漢。盡諸有漏。所作
已作。已捨重擔。逮得己利。盡諸有結。正智心
得解脫。　佛說此經已。諸比丘聞佛所說。歡喜
^pb奉行。如內六入處。如是外六入處。乃至五陰
亦如是說。
^n898如是我聞。　一時。佛住王舍城迦蘭陀竹園。　爾
時。世尊告諸比丘。若比丘於眼欲貪斷。欲貪
^pb斷者。是名眼已斷。已知斷其根本。如截多羅
樹頭。於未來世成不生法。如眼。如是耳．鼻．舌．
身．意亦如是說。　佛說此經已。諸比丘聞佛所
說。歡喜奉行。如內六入處。如是外六入處。乃
至五陰亦如是說。
^pb^n899如是我聞。　一時。佛住王舍城迦蘭陀竹園。　爾
時。世尊告諸比丘。若比丘眼生．住．成就顯現。
苦生．病住．老死顯現。如是。乃至意亦如是說。
若眼滅．息．沒。苦則滅．病則息．老死則沒。乃至
意亦如是說。　佛說此經已。諸比丘聞佛所說。
^pb歡喜奉行。如內六入處。如是外六入處。乃至
五陰亦如是說。
^n900如是我聞。　一時。佛住王舍城迦蘭陀竹園。　爾
^pb時。世尊告諸比丘。若比丘於眼味著者。則生
上煩惱。生上煩惱者。於諸染污心不得離欲。
彼障礙亦不得斷。乃至意入處亦如是說。　佛
說此經已。諸比丘聞佛所說。歡喜奉行。如內
六入處。如是外六入處。乃至五陰亦如是說。
^pb^n901如是我聞。　一時。佛住王舍城迦蘭陀竹園。　爾
時。世尊告諸比丘。譬如世間所作。皆依於地
而得建立。如是一切善法。皆依內六入處而
得建立。　佛說此經已。諸比丘聞佛所說。歡喜
奉行。如內六入處。如是外六入處。乃至五陰
^pb亦如是說。
^n902如是我聞。　一時。佛住王舍城迦蘭陀竹園。　爾
時。世尊告諸比丘。若有眾生。無足．二足．四足．

^pb多足。色．無色。想．無想。非想．非非想。於一切如
來最第一。乃至聖戒亦如是說。
^n903如是我聞。　一時。佛住王舍城迦蘭陀竹園。　爾
時。世尊告諸比丘。若諸世間眾生所作。彼一
切皆依於地而得建立。如是一切法。有為．無
^pb為。離貪欲法最為第一。如是廣說。乃至聖戒
亦如是說。　佛說此經已。諸比丘聞佛所說。歡
喜奉行。
^n904如是我聞。　一時。佛住王舍城迦蘭陀竹園。　爾
時。世尊告諸比丘。若諸世間眾生。彼一切皆
^pb依於地而得建立。如是一切諸眾。如來聲聞
眾最為第一。如是廣說。乃至聖戒。　佛說此經
已。諸比丘聞佛所說。歡喜奉行。雜阿含經卷
第三十一
^juan32^pb


雜阿含經卷第三十二
　　　　宋天竺三藏求那跋陀羅譯
^n905如是我聞。　一時。佛住王舍城迦蘭陀竹園。爾
^pb時。尊者摩訶迦葉．尊者舍利弗．住耆闍崛山
中。　時。有眾多外道出家詣尊者舍利弗。與尊
者面相問訊慰勞已。退坐一面。語尊者舍利
弗言。云何。舍利弗。如來有後生死耶。　舍利弗
言。諸外道。世尊說言。此是無記。　又問。云何。舍
^pb利弗。如來無後生死耶。舍利弗答言。諸外道。
世尊說言。此是無記。又問。舍利弗。如來有後
生死．無後生死耶。舍利弗答言。世尊說言。此
是無記。　又問舍利弗。如來非有後生死．非無
後生死耶。　舍利弗答言。諸外道。世尊說言。此
是無記。　諸外道出家又問尊者舍利弗。云何
所問如來有後生死．無後生死．有後無後．非
^pb有後非無後。一切答言。世尊說。此是無記。云
何為上座。如愚如癡。不善不辯。如嬰兒無自
性智。作此語已。從坐起去。　爾時。尊者摩訶迦
葉．尊者舍利弗相去不遠。各坐樹下。晝日禪
思。尊者舍利弗知諸外道出家去已。詣尊者
^pb摩訶迦葉所。共相問訊慰勞已。退坐一面。以
向與諸外道出家所論說事。具白尊者摩訶
迦葉。尊者摩訶迦葉。何因何緣世尊不記說。
後有生死．後無生死．後有後無．非有非無生
死耶。　尊者摩訶迦葉語舍利弗言。若說如來
^pb後有生死者。是則為色。若說如來無後生死。
是則為色。若說如來有後生死．無後生死。是
則為色。若說如來非有後．非無後生死。是則
為色。如來者。色已盡。心善解脫。言有後生死
者。此則不然。無後生死．有後無後．非有後
^pb非無後生死。此亦不然。如來者。色已盡。心善
解脫。甚深廣大。無量無數。寂滅涅槃。　舍利弗。
若說如來有後生死者。是則為受．為想．為行．
為識．為動．為慮．為虛誑．為有為．為愛。乃至非
有非無後有亦如是說。如來者。愛已盡。心善
^pb解脫。是故說後有者不然。後無．後有無．後非
有非無者不然。如來者。愛已盡。心善解脫。甚
深廣大。無量無數。寂滅涅槃。舍利弗。如是因．
如是緣。故有問世尊。如來若有．若無．若有無．
若非有非無後生死。不可記說。　時。二正士共
^pb論議已。各還本處。
^n906如是我聞。　一時。佛住舍衛國祇樹給孤獨園。
　爾時。尊者摩訶迦葉住舍衛國東園鹿子母
講堂。晡時從禪覺。往詣佛所。稽首禮足。退坐
一面。白佛言。世尊。何因何緣。世尊先為諸聲
^pb聞少制戒時。多有比丘心樂習學。今多為聲
聞制戒。而諸比丘少樂習學。　佛言。如是。迦葉。
命濁．煩惱濁．劫濁．眾生濁．見濁。眾生善法退
減故。大師為諸聲聞多制禁戒。少樂習學。迦
葉。譬如劫欲壞時。真寶未滅。有諸相似偽寶
^pb出於世間。偽寶出已。真寶則沒。如是。迦葉。如
來正法欲滅之時。有相似像法生。相似像法
出世間已。正法則滅。譬如大海中。船載多珍
寶。則頓沈沒。如來正法則不如是漸漸消滅。
如來正法不為地界所壞。不為水．火．風界所
^pb壞。乃至惡眾生出世。樂行諸惡．欲行諸惡．成
就諸惡。非法言法．法言非法．非律言律．律言
非律。以相似法。句味熾然。如來正法於此則
沒。　迦葉。有五因緣能令如來正法沈沒。何等
為五。若比丘於大師所。不敬不重。不下意供
^pb養。於大師所。不敬不重。不下意供養已。然復
依猗而住。若法．若學．若隨順教．若諸梵行。大
師所稱歎者。不敬不重。不下意供養。而依止
住。是名。迦葉。五因緣故。如來正法於此沈沒。
　迦葉。有五因緣令如來法．律不沒．不忘．不退。
^pb何等為五。若比丘於大師所。恭敬尊重。下意
供養。依止而住。若法．若學．若隨順教．若諸梵
行。大師所稱歎者。恭敬尊重。下意供養。依止
而住。迦葉。是名五因緣如來法．律不沒．不忘．
不退。是故。迦葉。當如是學。於大師所。當修恭
^pb敬尊重。下意供養。依止而住。若法．若學．若隨
順教．若諸梵行。大師所讚歎者。恭敬尊重。下
意供養。依止而住。　佛說是經已。尊者摩訶迦
葉歡喜隨喜。作禮而去。
^n907如是我聞。　一時。佛住王舍城迦蘭陀竹園。　時。

^pb有遮羅周羅那羅聚落主來詣佛所。面前問
訊慰勞。問訊慰勞已。退坐一面。白佛言。瞿曇。
我聞古昔歌舞戲笑耆年宿士作如是說。若
伎兒於大眾中歌舞戲笑。作種種伎。令彼大
眾歡樂喜笑。以是業緣。身壞命終。生歡喜天。
^pb於此。瞿曇法中所說云何。　佛告聚落主。且止。
莫問此義。如是再三。猶請不已。　佛告聚落主。
我今問汝。隨汝意答。古昔此聚落眾生不離
貪欲．貪欲縛所縛。不離瞋恚．瞋恚縛所縛。不
離愚癡．愚癡縛所縛。彼諸伎兒於大眾坐中。
^pb種種歌舞伎樂嬉戲。令彼眾人歡樂喜笑。聚
落主。當其彼人歡樂喜笑者。豈不增長貪．恚．
癡縛耶。　聚落主白佛言。如是。瞿曇。　聚落主。譬
如有人以繩反縛。有人長夜以惡心欲令此
人非義饒益。不安不樂。數數以水澆所縛繩。

^pb此人被縛豈不轉增急耶。聚落主言。如是。瞿
曇。　佛言。聚落主。古昔眾生亦復如是。不離貪
欲．瞋恚．癡縛。緣彼嬉戲歡樂喜笑。更增其縛。
　聚落主言。實爾。瞿曇。彼諸伎兒令其眾生歡
樂喜笑。轉增貪欲．瞋恚．癡縛。以是因緣。身壞
^pb命終。生善趣者。無有是處。　佛告聚落主。若言
古昔伎兒能令大眾歡樂喜笑。以是業緣。生
歡喜天者。是則邪見。若邪見者。應生二趣。若
地獄趣．若畜生趣。　說是語時。遮羅周羅那羅
聚落主悲泣流淚。　爾時。世尊告聚落主。是故
^pb我先三問不答。言聚落主。且止。莫問此義。　聚
落主白佛言。瞿曇。我不以瞿曇說故而悲泣
也。我自念。昔來云何為彼愚癡不辨不善諸
伎兒輩所見欺誑。言大眾中作諸伎樂。乃至
生歡喜天。我今定思。云何伎兒歌舞嬉戲生
^pb歡喜天。瞿曇。我從今日。捨彼伎兒惡不善業。
歸佛．歸法．歸比丘僧。　佛言。善哉。聚落主。此真
實要。　爾時。遮羅周羅那羅聚落主聞佛所說。
歡喜隨喜。頂禮佛足。歡喜而去。
^n908如是我聞。　一時。佛住王舍城迦蘭陀竹園。　爾
^pb時。戰鬥活聚落主來詣佛所。恭敬問訊。問訊
已。退坐一面。白佛言。瞿曇。我聞古昔戰鬥活
耆年宿士作是言。若戰鬥活。身被重鎧。手執
利器。將士先鋒。堪能方便摧伏怨敵。緣此業
報。生箭降伏天。於瞿曇法中。其義云何。　佛告
^pb戰鬥活。且止。莫問此義。如是再三問。亦再三
止之。猶問不已。　佛告聚落主。我今問汝。隨汝
意答。聚落主。於意云何。若戰鬥活。身被甲冑。
為戰士先鋒。堪能方便摧伏怨敵。此人豈不
先起傷害之心。欲攝縛枷鎖。斫刺殺害於彼
^pb耶。　聚落主白佛。如是。世尊。　佛告聚落主。為戰
鬥活。有三種惡邪。若身若口若意。以此三種
惡邪因緣。身壞命終。得生善趣箭降伏天者。
無有是處。　佛告聚落主。若古昔戰鬥活耆年
宿士。作如是見．作如是說若諸戰鬥活。身被
^pb甲冑。手執利器。命敵先登。堪能方便摧伏怨
敵。以是因緣。生箭降伏天者。是則邪見。邪見
之人。應生二處。若地獄趣．若畜生趣。　說是語
時。彼聚落主悲泣流淚。　佛告聚落主。以是義
故。我先再三語汝。且止。不為汝說。　聚落主白
^pb佛言。我不以瞿曇語故悲泣。我念古昔諸鬥
戰活耆年宿士愚癡。不善不辨。長夜。欺誑作
如是言。若戰鬥活。身被甲冑。手執利器。命敵
先登。乃至得生箭降伏天。是故悲泣。我今定
思。諸戰鬥活。惡業因緣。身壞命終。生箭降伏
^pb天者。無有是處。瞿曇。我從今日。捨諸惡業。歸
佛．歸法．歸比丘僧。　佛告聚落主。此真實要。　時。
戰鬥活聚落主聞佛所說。歡喜隨喜。即從坐
起。作禮而去。
^n909如是我聞。　一時。佛住王舍城迦蘭陀竹園。　時。
^pb有調馬聚落主來詣佛所。恭敬問訊。退坐一
面。　爾時。世尊告調馬聚落主。調伏馬者。有幾
種法。　聚落主答言。瞿曇。有三種法。何等為三。
謂一者柔軟。二者剛強。三者柔軟剛強。　佛告
聚落主。若以三種法。馬猶不調。當如之何。　聚
^pb落主言。便當殺之。　聚落主白佛言。瞿曇。無上
調御丈夫者。當以幾種法調御丈夫。　佛告聚
落主。我亦以三法調御丈夫。何等為三。一者
柔軟。二者剛強。三者柔軟剛強。　聚落主白佛。
瞿曇。若三種調御丈夫。猶不調者。當如之何。
　
^pb佛言。聚落主。三事調伏猶不調者。便當殺之。
所以者何。莫令我法有所屈辱。　調馬聚落主
白佛言。瞿曇法中。殺生者不淨。瞿曇法中不
應殺。而今說言。不調伏者。亦當殺之。　佛告聚
落主。如汝所言。如來法中。殺生者不淨。如來
^pb不應有殺。聚落主。然我以三種法調御丈夫。
彼不調者。不復與語。不復教授。不復教誡。聚
落主。若如來調御丈夫。不復與語。不復教授。
不復教誡。豈非殺耶。　調馬聚落主白佛言。瞿
曇。若調御丈夫不復與語。不復教授。不復教
^pb誡。真為殺也。是故我從今日。捨諸惡業。歸佛．
歸法．歸比丘僧。佛告聚落主。此真實要。　佛說
此經已。調馬聚落主聞佛所說。歡喜隨喜。即
從坐起。作禮而去。
^n910如是我聞。　一時。佛住王舍城迦蘭陀竹園。　時。

^pb有兇惡聚落主來詣佛所。稽首佛足。退坐一
面。白佛言。世尊。不修何等法故。於他生瞋恚。
生瞋恚故。口說惡言。他為其作惡性名字。　佛
告聚落主。不修正見故。於他生瞋。生瞋恚已。
口說惡言。他為其作惡性名字。不修正志．正
^pb語．正業．正命．正方便．正念．正定故。於他生瞋。
生瞋恚故。口說惡言。他為其作惡性名字。　復
問。世尊。修習何法。於他不瞋。不瞋恚故。口說
善言。他為其作賢善名字。　佛告聚落主。修正
見故。於他不瞋。不瞋恚故。口說善言。他為其
^pb作賢善名字。修習正志．正語．正業．正命．正方
便．正念．正定故。於他不瞋。不瞋恚故。口說善
言。他為其作賢善名字。　兇惡聚落主白佛言。
奇哉。世尊。善說此言。我不修正見故。於他生
瞋。生瞋恚已。口說惡言。他為我作惡性名字。

^pb我不修正志．正語．正業．正命．正方便．正念．正
定故。於他生瞋。生瞋恚故。口說惡言。他為我
作惡性名字。是故。我今當捨瞋恚．剛強．麤澀。
　佛告聚落主。此真實要。　佛說此經已。兇惡聚
落主歡喜隨喜。作禮而去。
^pb^n911如是我聞。　一時。佛住王舍城迦蘭陀竹園。　時。
有摩尼珠髻聚落主來詣佛所。稽首佛足。退
坐一面。白佛言。世尊。先日國王集諸大臣。共
論議言。云何沙門釋子比丘自為受畜金銀
寶物。為淨耶。為不淨耶。其中有言。沙門釋子
^pb應受畜金銀寶物。又復有言。不應自為受畜
金銀寶物。世尊。彼言沙門釋子應自為受畜
金銀寶物者。為從佛聞。為自出意說。作是語
者。為隨順法。為不隨順。為真實說。為虛妄說。
如是說者。得不墮於呵責處耶。　佛告聚落主。

^pb此則妄說。非真實說．非是法說．非隨順說。墮
呵責處。所以者何。沙門釋子自為受畜金銀
寶物者。不清淨故。若自為己受畜金銀寶物
者。非沙門法．非釋種子法。　聚落主白佛言。奇
哉。世尊。沙門釋子受畜金銀寶物者。非沙門
^pb法．非釋種子法。此真實說。世尊。作是說者。增
長勝妙。我亦作是說。沙門釋子不應自為受
畜金銀寶物。　佛告聚落主。若沙門釋子自為
受畜金銀珍寶清淨者。五欲功德悉應清淨。
　摩尼珠髻聚落主聞佛所說。歡喜作禮而去。
^pb　爾時。世尊知摩尼珠髻聚落主去已。告尊者
阿難。若諸比丘依止迦蘭陀竹園住者。悉呼
令集於食堂。　時。尊者阿難即受佛教。周遍宣
令依止迦蘭陀竹園比丘集於食堂。比丘集
已。往白世尊。諸比丘已集食堂。惟世尊知時。
　
^pb爾時。世尊往詣食堂。大眾前坐。坐已。告諸比
丘。今日有摩尼珠髻聚落主來諒我所。作如
是言。先日國王集諸大臣。作如是論議。沙門
釋子自為受畜金銀寶物。為清淨不。其中有
言清淨者。有言不清淨者。今問世尊。言清淨
^pb者。為從佛聞。為自妄說。如上廣說。彼摩尼珠
髻聚落主聞我所說。歡喜隨喜。作禮而去。　諸
比丘。國王．大臣共集論議。彼摩尼珠髻聚落
主於大眾前師子吼說。沙門釋種子不應自
為受畜金銀寶物。諸比丘。汝等從今日。須木
^pb索木．須草索草．須車索車．須作人索作人。慎
勿為己受取金銀種種寶物。　佛說此經已。諸
比丘聞佛所說。歡喜奉行。
^n912如是我聞。　一時。佛住瞻婆國揭伽池側。時。有
王頂聚落主來詣佛所。稽首佛足。退坐一面。
　
^pb爾時。世尊告王頂聚落主。今者眾生依於二
邊。何等為二。一者樂著卑下．田舍．常人凡夫
五欲。二者自苦方便。不正．非義饒益。聚落主。
有三種樂受欲樂。卑下．田舍．常人凡夫。有三
種自苦方便。不正．非義饒益。　聚落主。何等為
^pb三種卑下．田舍．常人凡夫樂受欲樂。有受欲
者。非法濫取。不以安樂自供。不供養父母．給
足兄弟．妻子．奴婢．眷屬．朋友．知識。亦不隨時
供養沙門．婆羅門．仰求勝處安樂果報．未來
生天。是名世間第一受欲。　復次。聚落主。受欲
^pb樂者。以法．非法濫取財物。以樂自供。供養父
母。給足．兄弟．妻子．奴婢．眷屬．朋友．知識。而不
隨時供養沙門．婆羅門．仰求勝處安樂果報．
未來生天。是名第二受欲樂者。　復次。聚落主。
有受欲樂者。以法求財。不以濫取。以樂自供。

^pb供養父母。給足兄弟．妻子．奴婢．眷屬．知識。隨
時供養沙門．婆羅門。仰求勝處安樂果報。未
來生天。是名第三受欲樂者。　聚落主。我不一
向說受欲平等。我說受欲者其人卑下。我說
受欲者是其中人。我說受欲者是其勝人。　何
^pb等為卑下受欲者。謂非法濫取。乃至不仰求
勝處安樂果報．未來生天。是名我說卑下者
受欲。　何等為中人受欲。謂受欲者以法．非法
而求財物。乃至不求未來生天。是名我說第
二中人受欲。　何等為我說勝人受欲。謂彼以
^pb法求財。乃至未來生天。是名我說第三勝人
受欲。　何等為三種自苦方便。是苦非法．不正．
非義饒益。有一自苦枯槁活。初始犯戒．污戒。
彼修種種苦行。精勤方便住處住。彼不能現
法得離熾然．過人法．勝妙知見安樂住。聚落
^pb主。是名第一自苦方便枯槁活。　復次。自苦方
便枯槁活。始不犯戒．污戒。而修種種苦行。亦
不由此現法得離熾然．過人法．勝妙知見安
樂住。是名第二自苦方便枯槁活。　復次。自苦
方便枯槁活。不初始犯戒．污戒。然修種種苦
^pb行方便。亦不能現法離熾然．得過人法．勝妙
知見安樂住。是名第三自苦方便枯槁活。　聚
落主。我不說一切自苦方便枯槁活悉等。我
說有自苦方便是卑劣人。有說自苦方便是
中人。有說自苦方便是勝人。　何等自苦方便
^pb卑劣人。若彼自苦方便。初始犯戒．污戒。乃至
不得勝妙知見安樂住。是名我說自苦方便
卑劣人。　何等為自苦方便中人。若彼自苦方
便。不初始犯戒．污戒。乃至不得勝妙知見安
樂住。是名我說自苦方便中間人。　何等為自
^pb苦方便勝人。若彼自苦方便枯槁活。不初始
犯戒．污戒。乃至不得勝妙知見安樂住。是名
我說自苦方便勝人。　聚落主。是名三種自苦
方便。是苦非法．不正．非義饒益。　聚落主。有道
有跡。不向三種受欲隨順方便。卑下．田舍．常
^pb人凡夫。不向三種自苦方便。是苦非法．不正．
非義饒益。聚落主。何等為道。何等為跡。不向
三種受欲．三種自苦方便。聚落主。為欲貪障
閡故。或欲自害。或欲害他。或欲俱害。現法後
世得斯罪報。心法憂苦。瞋恚．癡所障。或欲自
^pb害。或欲害他。或欲俱害。現法後世得斯罪報。
心法憂苦。若離貪障。不欲方便自害．害他．自
他俱害。不現法後世受斯罪報。彼心．心法常
受喜樂。如是離瞋恚．愚癡障閡。不欲自害。不
欲害他．自他俱害。不現法後世受斯罪報。彼
^pb心．心法常受安樂。於現法中。遠離熾然。不待
時節。親近涅槃。即此身現緣自覺知。聚落主。
如此現法永離熾然。不待時節。親近涅槃。即
此現身緣自覺知者。為八聖道。正見。乃至正
定。　當其世尊說是法時。王頂聚落主遠塵離
^pb垢。得法眼淨。時。王頂聚落主見法．得法．知法．
深入於法。度疑不由於他。於正法．律得無所
畏。即從坐起。整衣服。合掌白佛。我今已度。世
尊。歸佛．歸法．歸比丘僧。從今盡壽。為優婆塞。
　時。聞佛所說。歡喜隨喜。作禮而去。
^pb^n913如是我聞。　一時。佛在力士人間遊行。到鬱鞞
羅住處鸚鵡閻浮林。　時。有竭曇聚落主聞沙
門瞿曇在力士人間遊行。至鬱鞞羅聚落鸚
鵡閻浮林。說現法苦集．苦沒。我當往詣彼沙
門瞿曇。若我詣沙門瞿曇者。彼必為我說現
法
^pb苦集．苦沒。即往彼鬱鞞羅聚落。詣世尊所。稽
首禮足。退坐一面。白佛言。世尊。我聞世尊常
為人說現法苦集．苦沒。善哉。世尊。為我說現
法苦集．苦沒。　佛告聚落主。我若說過去法苦
集．苦沒者。知汝於彼為信．為不信。為欲．不欲。
^pb為念．不念。為樂．不樂。汝今苦不。我若說未來
苦集．苦沒者。知汝於彼為信．不信。為欲．不欲。
為念．不念。為樂．不樂。汝今苦不。我今於此說
現法苦集．苦沒。聚落主。若眾生所有苦生。彼
一切皆以欲為本。欲生．欲集．欲起．欲因．欲緣
^pb而苦生。　聚落主白佛言。世尊。極略說法。不廣
分別。我所不解。善哉。世尊。唯願廣說。令我等
解。　佛告聚落主。我今問汝。隨汝意說。聚落主。
於意云何。若眾生於此鬱鞞羅聚落住者。是
若縛．若打．若責．若殺。汝心當起憂．悲．惱苦不。
　聚
^pb落主白佛言。世尊。亦不一向。若諸眾生於此
鬱鞞羅聚落住者。於我有欲．有貪．有愛．有念．
相習近者。彼遭若縛．若打．若責．若殺。我則生
憂．悲．惱苦。若彼眾生所無欲．貪．愛．念．相習近
者。彼遭縛．打．責．殺。我何為橫生憂．悲惱苦。　佛
^pb告聚落主。是故當知。眾生種種苦生。彼一切
皆以欲為本。欲生．欲習．欲起．欲因．欲緣而生
眾苦。聚落主。於意云何。汝依父母不相見者。
則生欲．貪．愛．念不。　聚落主言。不也。世尊。　聚落
主。於意云何。若見．若聞彼依父母。當起欲．愛．
^pb念不。　聚落主言。如是。世尊。　復問。聚落主。於意
云何。彼依父母。若無常變異者。當起憂．悲．惱
苦不。　聚落主言。如是。世尊。若依父母無常變
異者。我或鄰死。豈唯憂．悲．惱苦。佛告聚落主。
是故當知。若諸眾生所有苦生。一切皆以愛
^pb欲為本。欲生．欲集．欲起．欲因．欲緣而生苦。　聚
落主言。奇哉。世尊。善說如此依父母譬。我有
依父母。居在異處。我日日遣信問其安否。使
未時還。我以憂苦。況復無常。而無憂苦。　佛告
聚落主。是故我說。其諸眾生所有憂苦。一切
^pb皆以欲為根本。欲生．欲集．欲起．欲因．欲緣而
生憂苦。　佛告聚落主。若有四愛念無常變異
者。則四憂苦生。若三．二。若一愛念無常變異
者。則一憂苦生。聚落主。若都無愛念者。則無
憂苦塵勞。即說偈言。
^pb　若無世間愛念者　　則無憂苦塵勞患
　一切憂苦消滅盡　　猶如蓮花不著水當其世
尊說是法時。揭曇聚落主遠塵離垢。得法眼
淨。見法得法。深入於法。度諸狐疑不由於他．
不由他度。於正法．律得無所畏。從坐
^pb起。整衣服。合掌白佛。已度。世尊。我以超越。我
從今日。歸佛．歸法．歸比丘僧。盡其壽命。為優
婆塞。唯憶持我。　佛說此經已。揭曇聚落主聞
佛所說。歡喜隨喜。作禮而去。
^n914如是我聞。　一時。佛在摩竭提國人間遊行。與
^pb千二百五十比丘．千優婆塞．五百乞殘食人。
從城至城。從聚落至聚落。人間遊行。至那羅
聚落好衣菴羅園中。　時。有刀師氏聚落主是
尼揵弟子。詣尼揵所。禮尼揵足。退坐一面。　爾
時。尼揵語刀師氏聚落主。汝能共沙門瞿曇
^pb作蒺藜論。令沙門瞿曇不得語．不得不語耶。
　聚落主言。阿梨。我立何等論為蒺藜論。令沙
門瞿曇不得語．不得不語。　尼揵語聚落主言。
汝往詣沙門瞿曇所。作是問。瞿曇。常願欲令
諸家福利具足增長。作如是願．如是說不。若
^pb答汝言不者。汝當問言。沙門瞿曇。與凡愚夫
有何等異。若言有願有說者。當復問言。沙門
瞿曇。若有如是願．如是說者。今云何於飢饉
世。遊行人間。將諸大眾千二百五十比丘．千
優婆塞．五百乞殘食人。從城至城。從村至村。
^pb損費世間。如大雨雹。雨已。乃是減損。非增益
也。瞿曇所說。殊不相應。不類不似。前後相違。
如是。聚落主。是名蒺藜論。令彼沙門瞿曇不
得語．不得不語。　爾時。刀師氏聚落主受尼揵
勸教已。詣佛所恭敬問訊。恭敬問訊已。退坐
^pb一面。白佛。瞿曇。常欲願令諸家福利增長不。
　佛告聚落主。如來長夜欲令諸家福利增長。
亦常作是說。　聚落主言。若如是者。云何。瞿曇。
於飢饉世人間乞食。將諸大眾。乃至不似不
類。前後相違。　佛告聚落主。我憶九十一劫以
^pb來。不見一人施一比丘。有盡有減。聚落主。汝
觀今日有人家大富。多錢財．多眷屬．多僕從。
當知其家長夜好施。真實寂止。故致斯福利。
聚落主。有八因緣。令人損減福利不增。何等
為八。王所逼．賊所劫．火所焚．水所漂．藏自消
^pb減．抵債不還．怨憎殘破．惡子費用。有是八種
為錢財難聚。聚落主。我說無常為第九句。如
是。聚落主。汝捨九因九緣。而言沙門瞿曇破
壞他家。不捨惡言．不捨惡見。如鐵槍投水。身
壞命終。生地獄中。　時。刀師氏聚落主心生恐
^pb怖。身毛皆豎。白佛言。世尊。我今悔過。如愚如
癡。不善不辯。於瞿曇所不實欺誑。虛說妄語。
　聞佛所說。歡喜隨喜。從坐起去。
^n915如是我聞。　一時。佛住那羅聚落好衣菴羅園
中。　時。有刀師氏聚落主。先是尼揵弟子。詣尼
^pb揵所。禮尼揵足。退坐一面。　爾時。尼揵語聚落
主。汝能共沙門瞿曇作蒺藜論。令沙門瞿曇
不得語．不得不語。　聚落主白尼揵。阿梨。何等
為蒺藜論。令沙門瞿曇不得語．不得不語耶。
　尼揵語聚落主。汝往沙門瞿曇所。作如是言。
^pb瞿曇。不常欲安慰一切眾生．讚歎安慰一切
眾生耶。若言不者。應語言。瞿曇與凡愚夫有
何等異。若言常欲安慰一切眾生。讚歎安慰
一切眾生者。復應問言。若欲安慰一切眾生
者。以何等故。或為一種人說法。或不為一種
^pb人說法。作如是問者。是名蒺藜論。令彼沙門
瞿曇不得語．不得不語。　爾時。聚落主受尼揵
勸進已。往詣佛所。恭敬問訊已。退坐一面。白
佛言。瞿曇。豈不欲常安慰一切眾生。歎說安
慰一切眾生。　佛告聚落主。如來長夜慈愍安
^pb慰一切眾生。亦常歎說安慰一切眾生。　聚落
主白佛言。若然者。如來何故為一種人說法。
又復不為一種人說法。　佛告聚落主。我今問
汝。隨意答我。聚落主。譬如有三種田。有一種
田沃壤肥澤。第二田中。第三田𭏩。云何。聚落
^pb主。彼田主先於何田耕治下種。　聚落主言。瞿
曇。於最沃壤肥澤者。先耕下種。　聚落主。復於
何田次耕下種。　聚落主言。瞿曇。當於中田次
耕下種。　佛告聚落主。復於何田次耕下種。　聚
落主言。當於最下𭏩之田。次耕下種。　佛告聚
^pb落主。何故如是。　聚落主言。不欲廢田存種而
已。　佛告聚落主。我亦如是。如彼沃壤肥澤田
者。我諸比丘．比丘尼亦復如是。我常為彼演
說正法。初．中．後善。善義善味。純一滿淨。梵行
清白。開示顯現。彼聞法已。依於我舍．我
^pb洲．我覆．我蔭．我趣。常以淨眼。觀我而住。作如
是念。佛所說法。我悉受持。令我長夜以義饒
益。安隱樂住。　聚落主。如彼中田者。我弟子優
婆塞．優婆夷亦復如是。我亦為彼演說正法。
初．中．後善。善義善味。純一滿淨。梵行清白。開
^pb發顯示。彼聞法已。依於我舍．我洲．我覆．我蔭．
我趣。常以淨眼。觀察我住。作如是念。世尊說
法。我悉受持。令我長夜以義饒益。安隱樂住。
　聚落主。如彼田家最下田者。如是我為諸外
道異學尼揵子輩。亦為說法。初．中．後善。善義
^pb善味。純一滿淨。梵行清白。開示顯現。然於彼
等少聞法者。亦為其說。多聞法者。亦為其說。
然其彼眾於我善說法中。得一句法。知其義
者。亦復長夜以義饒益。安隱樂住。　時。聚落主
白佛。甚奇。世尊。善說如是三種田譬。　佛告聚
^pb落主。汝聽我更說譬類。譬如士夫有三水器。
不穿不壞。亦不津漏。第二器不穿不壞。而有
津漏。第三器者。穿壞津漏。云何。聚落主。彼士
夫三種器中。常持淨水著何等器中。　聚落主
言。瞿曇。當以不穿不壞．不漏津者。先以盛水。
^pb　佛告聚落主。次復應以何器盛水。　聚落主言。
瞿曇。當持彼器不穿不壞而津漏者。次以盛
水。　佛告聚落主。彼器滿已。復以何器為後盛
水。　聚落主言。以穿壞津漏之器最後盛水。所
以者何。須臾之間。供小用故。佛告聚落主。如
^pb彼士夫不穿不壞．不津漏器。諸弟子比丘．比
丘尼亦復如是。我常為彼演說正法。乃至長
夜以義饒益。安隱樂住。如第二器不穿不壞
而津漏者。我諸弟子優婆塞．優婆夷亦復如
是。我常為彼演說正法。乃至長夜以
^pb義饒益。安隱樂住。如第三器穿壞津漏者。外
道異學諸尼揵輩亦復如是。我亦為彼演說
正法。初．中．後善。善義善味。純一滿淨。梵行清
白。開示顯現。多亦為說。少亦為說。彼若於我
說一句法。知其義者。亦得長夜安隱樂住。　時。
^pb刀師氏聚落主聞佛所說。心大恐怖。身毛皆
豎。前禮佛足悔過。世尊。如愚如癡。不善不辯。
於世尊所不諦真實。虛偽妄說。　聞佛所說。歡
喜隨喜。禮足而去。
^n916如是我聞。　一時。佛住那羅聚落好衣菴羅園
^pb中。　時。有刀師氏聚落主。尼揵弟子。來詣佛所。
稽首禮足。退坐一面。　爾時。世尊告聚落主。欲
何所論。尼揵若提子為何所說。　聚落主言。彼
尼揵若提子說。殺生者。一切皆墮泥犁中。以
多行故。則將至彼。如是盜．邪婬．妄語皆墮泥
^pb犁中。以多行故。則將至彼。　佛告聚落主。若如
尼犍若提子說殺生者墮泥犁中。以多行故。
而往生彼者。則無有眾生墮泥犁中。聚落主。
於意云何。何等眾生於一切時有心殺生。復
於何時有心不殺生。乃至何時有心妄語。何
^pb時有心不妄語。　聚落主白佛言。世尊。人於晝
夜。少時有心殺生。乃至少時有心妄語。而多
時不有心殺生。乃至妄語。　佛告聚落主。若如
是者。豈非無有人墮於泥犁中耶。如尼揵所
說。有人殺生者。一切墮泥犁中。多習行者將
^pb往生彼。乃至妄語亦復如是。聚落主。彼大師
出興于世。覺想籌量。入覺想地住。於凡夫地
自辯所說。隨意籌量。為諸弟子作如是說法。
言殺生者。一切皆墮泥犁中。多習行將往生
彼。乃至妄語亦復如是。彼諸弟子若信其說。

^pb言。我大師知其所知。見其所見。能為弟子作
如是說。若殺生者。一切皆墮泥犁中。多習行
故。將往生彼。我本有心殺生．偷盜．邪婬．妄語。
當墮泥犁中。得如是見。乃至不捨此見。不厭
彼業。不覺彼悔。於未來世。不捨殺生。乃至不
^pb捨妄語。彼意解脫不滿足。慧解脫亦不滿足。
意解脫不滿足．慧解脫不滿足故。則為謗聖
邪見。邪見因緣故。身壞命終。生惡趣泥犁中。
如是。聚落主。有因．有緣眾生煩惱。有因．有緣
眾生業煩惱。　聚落主。如來．應．等正覺．明行足．
^pb善逝．世間解．無上士．調御丈夫．天人師．佛．世
尊出興於世。常為眾生呵責殺生。讚歎不殺。
呵責偷盜．邪婬．妄語。讚歎不盜．不婬．不妄語。
常以此法。化諸聲聞。令念樂信重。言。我大師
知其所知。見其所見。呵責殺生。讚歎不殺。乃
^pb至呵責妄語。讚歎不妄語。我從昔來。以愚癡
無慧。有心殺生。我緣是故。今自悔責。雖不能
令彼業不為。且因此悔責故。於未來世。得離
殺生。乃至得離盜．婬．妄語。亦得滿足正意解
脫。滿足慧解脫。意解脫．慧解脫滿足已。得不
^pb謗賢聖。正見成就。正見因緣故。得生善趣天
上。如是。聚落主。有因．有緣眾生業煩惱清淨。
　聚落主。彼多聞聖弟子作如是學。隨時晝夜
觀察所起少有心殺生．多有心不殺生。若於
有心殺生。當自悔責。不是不類。若不有心殺
^pb生。無怨無憎。心生隨喜。隨喜已。歡喜生。歡喜
已。心猗息。心猗息已。心受樂。受樂已。則心定。
心定已。聖弟子心與慈俱。無怨無嫉。無有瞋
恚。廣大無量。滿於一方。正受住。二方．三方。乃
至四方．四維．上下．一切世間。心與慈俱。無怨
^pb無嫉。無有瞋恚。廣大無量。善修習。充滿諸方。
具足正受住。　爾時。世尊以爪甲抄少土。語刀
師氏聚落主言。云何。聚落主。我爪甲土多。大
地為多。　聚落主白佛言。世尊。爪甲土少少耳。
大地土無量無數。　佛告聚落主。如甲上之土
^pb甚少。大地之土其數無量。如是心與慈俱。修
習多修習。諸有量業者。如甲上土。不能將去。
不能令住。如是偷盜對以悲心。邪婬對以喜
心。妄語對以捨心。不得為比。　說是語時。刀師
氏聚落主遠塵離垢。得法眼淨。聚落主見法．
^pb得法．覺法．知法．深入於法。離諸狐疑不由於
他．不隨於他。於正法．律得無所畏。從坐起。整
衣服。右膝著地。合掌白佛。我已度。世尊。已越。
世尊。我今歸佛．歸法．歸比丘僧。盡其壽命。為
優婆塞。世尊。譬如士夫欲求燈明。取其馬尾。

^pb以為燈炷。欲吹令然。終不得明。徒自疲勞。燈
竟不然。我亦如是。欲求明智。於諸愚癡尼揵
子所。愚癡習近。愚癡和合。愚癡奉事。徒自勞
苦。不得明智。是故我今重歸依佛．歸法．歸僧。
從今以去。於彼尼揵愚癡不善不辯者所。少
^pb信．少敬．少愛．少念。於今遠離。是故。我今第三
歸佛．歸法．歸僧。乃至盡壽。為優婆塞。自淨其
心。　時。刀師氏聚落主聞佛所說。歡喜隨喜。作
禮而去。
^n917如是我聞。　一時。佛住舍衛國祇樹給孤獨園。
^pb　爾時。世尊告諸比丘。世間有三種調馬。何等
為三種。有馬捷疾具足．色不具足．形體不具
足。有馬色具足．捷疾具足形體不具足。有馬
捷疾具足．色具足．形體具足。如是有三種調
士夫相。何等為三。有士夫捷疾具足．色不具
^pb足．形體不具足。有士夫捷疾具足．色具足．形
體不具足。有士夫捷疾具足．色具足．形體具
足。　比丘。何等為不調士夫捷疾具足．色不具
足．形體不具足。有士夫於此苦如實知。此苦
集．此苦滅．此苦滅道跡如實知。如是觀者三
^pb結斷。身見．戒取．疑。此三結斷得須陀洹。不墮
惡趣法。決定正趣三菩提。七有天人往生。究
竟苦邊。是名捷疾具足。何等為非色具足。若
有問阿毘曇．律。不能以具足句味。次第隨順。
具足解說。是名色不具足。云何形體不具足。
^pb非大德名聞。感致衣被．飲食．床臥．湯藥．眾具。
是名士夫捷疾具足．色不具足．形體不具足。
　何等為捷疾具足．色具足．形體不具足。謂士
夫此苦如實知。此苦集．此苦滅．此苦滅道跡
如實知。乃至究竟苦邊。是捷疾具足。何等為
^pb色具足。若問阿毘曇．律。乃至能為解說。是名
色具足。何等為形體不具足。非大德名聞。不
能感致衣被．飲食．臥具．湯藥。是名士夫捷疾
具足．色具足．形體不具足。　何等為士夫捷疾
具足．色具足．形體具足。謂士夫此苦如實知。
^pb此苦集．此苦滅．此苦滅道跡如實知。乃至究
竟苦邊。是名捷疾具足。何等為色具足。若問
阿毘曇．律。乃至能解說。是名色具足。何等為
形體具足。大德名聞。乃至臥具．湯藥。是名形
體具足。是名士夫捷疾具足．色具足．形體具
^pb足。　佛說此經已。諸比丘聞佛所說。歡喜奉行。
^n918如是我聞。　一時。佛住王舍城迦蘭陀竹園。　爾
時。世尊告諸比丘。世間有三種良馬。何等為
三。有馬捷疾具足．非色具足．非形體具足。有
馬捷疾具足．色具足．非形體具足。有馬捷疾
^pb具足．色具足．形體具足。於正法．律有三種善
男子。何等為三。有善男子捷疾具足．非色具
足．非形體具足。有善男子捷疾具足．色具足．
非形體具足。有善男子捷疾具足．色具足．形
體具足。　何等為善男子捷疾具足．非色具足．
^pb非形體具足。謂善男子苦聖諦如實知。苦集
聖諦如實知。苦滅聖諦如實知。苦滅道跡聖
諦如實知。作如是知．如是見已。斷五下分結。
謂身見．戒取．疑．貪欲．瞋恚。斷此五下分結已。
得生般涅槃阿那含。不復還生此世。是名善
^pb男子捷疾具足。云何色不具足。若問阿毘曇．
律。不能解了句味。次第隨順。決定解說。是名
色不具足。云何形體不具足。謂非名聞大德。
能感財利供養．衣被．飲食．隨病湯藥。是名善
男子捷疾具足．非色具足．非形體具足。　何等
^pb為捷疾具足．色具足．非形體具足。謂善男子
此苦聖諦如實知。乃至得生般涅槃阿那含。
不復還生此世。是名捷疾具足。云何色具足。
若有問阿毘曇．律。能以次第句味。隨順決定。
而為解說。是名色具足。云何非形體具足。謂
^pb非名聞大德。能感財利供養．衣被．飲食．隨病
湯藥。是名善男子捷疾具足．色具足．非形體
具足。　何等為善男子捷疾具足．色具足．形體
具足。謂善男子此苦聖諦如實知。乃至得阿
那含生般涅槃。不復還生此世。是名捷疾具
^pb足。何等為色具足。若有問阿毘曇．毘尼。乃至
而為解說。是名色具足。何等為形體具足。謂
名聞大德能感財利。乃至湯藥．眾具。是名形
體具足。是名善男子捷疾具足．色具足．形體
具足。　佛說此經已。諸比丘聞佛所說。歡喜奉
^pb行。雜阿含經卷第三十二
^juan33^pb


雜阿含經卷第三十三
　　　　宋天竺三藏求那跋陀羅譯
^n919如是我聞。　一時。佛住王舍城迦蘭陀竹園。　爾
^pb時。世尊告諸比丘。世間有三種良馬。何等為
三。謂有馬捷疾具足．非色具足．非形體具足。
有馬捷疾具足．色具足．非形體具足。有馬捷
疾具足．色具足．形體具足。如是於此法．律有
三種善男子。何等為三。有善男子捷疾具足．
^pb非色具足．非形體具足。有善男子捷疾具足．
色具足．非形體具足。有善男子捷疾具足．色
具足．形體具足。　何等為善男子捷疾具足．非
色具足．非形體具足。謂善男子此苦聖諦如
實知。此苦集聖諦如實知。此苦滅聖諦如實
知。此苦滅道跡聖諦如實知。如是知．如是見
已。欲有漏心解脫．有有漏心解脫．無明有漏
心
^pb解脫。我生已盡。梵行已立。所作已作。自知不
受後有。是名捷疾具足。云何非色具足。若有
問阿毘曇．律。乃至不能為決定解說。是名色
不具足。何等非形體具足。謂非名聞大德。乃
至不感湯藥．眾具。是名形體不具足。是名善
^pb男子捷疾具足．非色具足．非形體具足。何等
為善男子捷疾具足．色具足．非形體具足。謂
善男子此苦聖諦如實知。乃至不受後有。是
名捷疾具足。云何色具足。謂若有問阿毘曇．
毘尼。乃至能為決定解說。是名色具足。何等
^pb為非形體具足。謂非名聞大德。乃至不能感
湯藥．眾具。是名善男子捷疾具足．色具足．非
形體具足。　何等為善男子捷疾具足．色具足．
形體具足。謂善男子此苦聖諦如實知。乃至
不受後有。是名捷疾具足。何等為色具足。謂
^pb善男子若有問阿毘曇．毘尼。乃至能為決定
解說。是名色具足。何等為形體具足。謂善男
子名聞大德。乃至能感湯藥．眾具。是名形體
具足。是名善男子捷疾具足．色具足．形體具
足。　佛說此經已。諸比丘聞佛所說。歡喜奉行。
^pb^n920如是我聞。　一時。佛住王舍城迦蘭陀竹園。　爾
時。世尊告諸比丘。世有三種良馬。王所服乘。
何等為三。謂良馬色具足．力具足．捷疾具足。
如是於正法．律有三種善男子。世所奉事．供
養．恭敬。為無上福田。何等為三。謂善男子色
^pb具足．力具足．捷疾具足。何等為色具足。謂善
男子住於淨戒波羅提木叉律儀。威儀行處
具足。見微細罪。能生怖畏。受持學戒。是名色
具足。　何等力具足。已生惡不善法令斷。生欲．
精勤方便。攝受增長。未生惡不善法不起。生
^pb欲．精勤方便。攝受增長。未生善法令起。生欲．
精勤方便。攝受增長。已生善法住不忘失。生
欲．精勤方便。攝受增長。是名力具足。　何等為
捷疾具足。謂此苦聖諦如實知。乃至得阿羅
漢。不受後有。是名捷疾具足。是名善男子色
^pb具足．力具足．捷疾具足。　佛說此經已。諸比丘
聞佛所說。歡喜奉行。
^n921如是我聞。　一時。佛住王舍城迦蘭陀竹園。　爾
時。世尊告諸比丘。世有良馬。四能具足。當知
是良馬。王所服乘。何等為四。所謂賢善．捷疾．
^pb堪能．調柔。如是善男子四德成就。世所宗重。
承事供養。為無上福田。何等為四。謂善男子
成就無學戒身．無學定身．無學慧身．無學解
脫身。　佛說此經已。諸比丘聞佛所說。歡喜奉
行。
^pb^n922如是我聞。　一時。佛住王舍城迦蘭陀竹園。　爾
時。世尊告諸比丘。世有四種良馬。有良馬駕
以平乘。顧其鞭影馳駃。善能觀察御者形勢。
遲速左右。隨御者心。是名。比丘。世間良馬第
一之德。復次。比丘。世間良馬不能顧影而自
^pb驚察。然以鞭杖觸其毛尾則能驚速察御者
心。遲速左右。是名世間第二良馬。復次。比丘。
若世間良馬不能顧影。及觸皮毛能隨人心。
而以鞭杖小侵皮肉則能驚察。隨御者心。遲
速左右。是名。比丘。第三良馬。復次。比丘。世間
^pb良馬不能顧其鞭影。及觸皮毛。小侵膚肉。乃
以鐵錐刺身。徹膚傷骨。然後方驚。牽車著路。
隨御者心。遲速左右。是名世間第四良馬。　如
是於正法．律有四種善男子。何等為四。謂善
男子聞他聚落有男子．女人疾病困苦。乃至
^pb死。聞已。能生恐怖。依正思惟。如彼良馬顧影
則調。是名第一善男子於正法．律能自調伏。
復次。善男子不能聞他聚落若男．若女老．病．
死苦。能生怖畏。依正思惟。見他聚落若男．若
女老．病．死苦。則生怖畏。依正思惟。如彼良馬
^pb觸其毛尾。能速調伏。隨御者心。是名第二善
男子於正法．律能自調伏。復次。善男子不能
聞．見他聚落中男子．女人老．病．死苦。生怖畏
心。依正思惟。然見聚落．城邑有善知識及所
親近老．病．死苦。則生怖畏。依正思惟。如彼良
^pb馬。觸其膚肉。然後調伏。隨御者心。是名善男
子於聖法．律而自調伏。復次。善男子不能聞．
見他聚落中男子．女人及所親近老．病．死苦。
生怖畏心。依正思惟。然於自身老．病．死苦能
生厭怖。依正思惟。如彼良馬侵肌徹骨。
^pb然後乃調。隨御者心。是名第四善男子於聖
法．律能自調伏。　佛說此經已。諸比丘聞佛所
說。歡喜奉行。
^n923如是我聞。　一時。佛住王舍城迦蘭陀竹園。　時。
有調馬師名曰只尸。來詣佛所。稽首佛足。退
^pb坐一面。白佛言。世尊。我觀世間甚為輕賤。猶
如群羊。世尊。唯我堪能調馬。狂逸惡馬。我作
方便。須臾令彼態病悉現。隨其態病。方便調
伏。　佛告調馬師聚落主。汝以幾種方便調伏
於馬。　馬師白佛。有三種法調伏惡馬。何等為
^pb三。一者柔軟。二者麤澀。三者柔軟麤澀。　佛告
聚落主。汝以三種方便調馬。猶不調者。當如
之何。　馬師白佛。遂不調者。便當殺之。所以者
何。莫令辱我。調馬師白佛。世尊是無上調御
丈夫。為以幾種方便調御丈夫。　佛告聚落
^pb主。我亦以三種方便調御丈夫。何等為三。一
者一向軟柔。二者一向麤澀。三者柔軟麤澀。
佛告聚落主。所謂一向柔軟者。如所說。此是
身善行。此是身善行報。此是口．意善行。此是
口．意善行報。是名天．是名人．是名善趣化生．
^pb是名涅槃。是為柔軟。　麤澀者。如所說。是身惡
行。是身惡行報。是口．意惡行。是口．意惡行報。
是名地獄．是名畜生．是名餓鬼．是名惡趣．是
名墮惡趣。是名如來麤澀教也。彼柔軟麤澀
俱者。謂如來有時說身善行。有時說身善行
^pb報。有時說口．意善行。有時說口．意善行報。有
時說身惡行。有時說身惡行報。有時說口．意
惡行。有時說口．意惡行報。如是名天．如是名
人．如是名善趣．如是名涅槃。如是名地獄．如
是名畜生．餓鬼．如是名惡趣．如是墮惡趣。是
^pb名如來柔軟麤澀教。　調馬師白佛。世尊。若以
三種方便調伏眾生。有不調者。當如之何。　佛
告聚落主。亦當殺之。所以者何。莫令辱我。調
馬師白佛言。若殺生者。於世尊法為不清淨。
世尊法中亦不殺生。而今言殺。其義云何。　佛
^pb告聚落主。如是。如是。如來法中殺生不清淨。
如來法中亦不殺生。然如來法中以三種教
授不調伏者。不復與語．不教．不誡。聚落主。於
意云何。如來法中不復與語．不教．不誡。豈非
死耶。　調馬師白佛。實爾。世尊。不復與語。永不
^pb教．誡。真為死也。世尊。以是之故。我從今日離
諸惡不善業。　佛告聚落主。善哉所說。　時。調馬
師聚落主只尸聞佛所說。歡喜隨喜。禮足而
去。
^n924如是我聞。　一時。佛住王舍城迦蘭陀竹園。　爾
^pb時。世尊告諸比丘。世間馬有八態。何等為八。
謂惡馬臨駕車時。後腳蹋人。前腳跪地。奮頭
齧人。是名世間馬第一態。復次。惡馬就駕車
時。低頭振軛。是名世間惡馬第二之態。復次。
世間惡馬就駕車時。下道而去。或復偏厲車。
^pb令其翻覆。是名第三之態。復次。世間惡馬就
駕車時。仰頭卻行。是名世間惡馬第四之態。
復次。世間惡馬就駕車時。小得鞭杖。或斷韁
折勒。縱橫馳走。是名第五之態。復次。世間惡
馬就駕車時。舉前兩足。而作人立。是名第六
^pb之態。復次。世間惡馬就駕之時。加之鞭杖。安
住不動。是名第七之態。復次。世間惡馬就駕
之時。叢聚四腳。伏地不起。是名第八之態。　如
是。世間惡丈夫於正法．律有八種過。何等為
八。若比丘。諸梵行者以見聞疑罪而發舉時。

^pb彼則瞋恚。反呵責彼言。汝愚癡。不辯不善。他
立舉汝。汝云何舉我。如彼惡馬。後腳雙蹋。前
腳跪地。斷鞅折軛。是名丈夫於正法．律第一
之過。　復次。比丘。諸梵行者以見聞疑舉。反出
他罪。猶如惡馬怒項折軛。是名丈夫於正法．
^pb律第二之過。　復次。比丘。諸梵行者以見聞疑
舉。不以正答。橫說餘事。瞋恚憍慢。隱覆嫌恨。
不忍。無所由作。如彼惡馬不由正路。令車翻
覆。是名丈夫於正法．律第三之過。　復次。比丘。
諸梵行者以見聞疑舉。令其憶念。而作是言。
^pb我不憶念。觝突不伏。如彼惡馬卻縮轉退。是
名丈夫於正法．律第四之過。　復次。比丘。諸梵
行者以見聞疑舉時。輕蔑不數其人。亦不數
僧。攝持衣缽。隨意而去。如彼惡馬加以鞭杖。
縱橫馳走。是名丈夫於正法．律第五之過。　復
^pb次。比丘。諸梵行者以見聞疑舉時。自處高床．
與諸上座共諍曲直。如彼惡馬雙腳人立。是
名丈夫於正法．律第六之過。　復次。比丘。諸梵
行者以見聞疑舉時。默然不應。以惱大眾。如
彼惡馬加其鞭杖。兀然不動。是名丈夫於正
^pb法．律第七之過。　復次。比丘。諸梵行者以見聞
疑舉時。則便捨戒。自生退沒。到於寺門。而作
是言。汝默然快喜安住。我自捨戒退沒。如彼
惡馬叢聚四足。伏地不動。是名丈夫於正法．
律第八之過。是名比丘於正法．律有八種丈
^pb夫過惡。　佛說此經已。諸比丘聞佛所說。歡喜
奉行。
^n925如是我聞。　一時。佛住王舍城迦蘭陀竹園。　爾
時。世尊告諸比丘。世間良馬有八種德成就
者。隨人所欲。取道多少。何等為八。生於良馬
^pb鄉。是名良馬第一之德。復次。體性溫良。不驚
恐人。是名良馬第二之德。復次。良馬不擇飲
食。是名良馬第三之德。復次。良馬厭惡不淨。
擇地而臥。是名良馬第四之德。復次。良馬諸
情態速為調馬者現。馬師調習。速捨其態。是
^pb名良馬第五之德。復次。良馬安於駕乘。不顧
餘馬。隨其輕重。能盡其力。是名良馬第六之
德。復次。良馬常隨正路。不隨非道。是名良馬
第七之德。復次。良馬若病．若老。勉力駕乘。不
厭不倦。是名良馬第八之德。　如是。丈夫於正
^pb法．律八德成就。當知是賢士夫。何等為八。謂
賢士夫住於正戒波羅提木叉律儀。威儀行
處具足。見微細罪。能生怖畏。受持學戒。是名
丈夫於正法．律第一之德。復次。丈夫性自賢
善。善調善住。不惱．不怖諸梵行者。是名丈夫
^pb第二之德。復次。丈夫次行乞食。隨其所得。若
麤．若細。其心平等。不嫌．不著。是名丈夫第三
之德。復次。丈夫心生厭離於身惡業。口．意惡
業。惡不善法及諸煩惱。重受諸有熾然苦報。
於未來世生．老．病．死．憂．悲．惱苦。增其厭離。是
^pb名丈夫第四之德。復次。丈夫若有沙門過。諂
曲不實。速告大師及善知識。大師說法則時
除斷。是名丈夫第五之德。復次。丈夫學心具
足。作如是念。設使餘人學以不學。我悉當學。
是名丈夫第六之德。復次。丈夫行八正道。不
^pb行非道。是名丈夫第七之德。復次。丈夫乃至
盡壽。精勤方便。不厭不倦。是名丈夫第八之
德。如是丈夫八德成就。隨其行地。能速昇進。
　佛說此經已。諸比丘聞佛所說。歡喜奉行。
^n926如是我聞。　一時。佛住那梨聚落深谷精舍。　爾
^pb時。世尊告詵陀迦旃延。當修真實禪。莫習強
良禪。如強良馬。繫槽櫪上。彼馬不念。我所應
作．所不應作。但念穀草。如是。丈夫於貪欲纏
多所修習故。彼以貪欲心思惟。於出離道不
如實知。心常馳騁。隨貪欲纏而求正受。瞋恚．
^pb睡眠．掉悔．疑多修習故。於出離道不如實知。
以疑蓋心思惟。以求正受。　詵陀。若真生馬繫
槽櫪上。不念水草。但作是念。駕乘之事。如是。
丈夫不念貪欲纏。住於出離如實知。不以貪
欲纏而求正受。亦不瞋恚．睡眠．掉悔．疑纏。多
^pb住於出離。瞋恚．睡眠．掉悔．疑纏如實知。不以
疑纏而求正受。　如是。詵陀。比丘如是禪者。不
依地修禪。不依水．火．風．空．識．無所有．非想非
非想而修禪。不依此世．不依他世。非日．月。非
見．聞．覺．識。非得非求。非隨覺。非隨觀而修禪。
　詵
^pb陀。比丘如是修禪者。諸天主．伊濕波羅．波闍
波提恭敬合掌。稽首作禮而說偈言。
南無大士夫　南無士之上　以我不能知
依何而禪定
爾時。有尊者跋迦利住於佛後。執扇扇佛。時。
^pb跋迦利白佛言。世尊。若比丘云何入禪。而不
依地．水．火．風。乃至覺觀。而修禪定。云何比丘
禪。諸天主．伊濕波羅．波闍波提合掌恭敬。稽
首作禮而說偈言。
南無大士夫　南無士之上　以我不能知
^pb依何而禪定
佛告跋迦利。比丘於地想能伏地想。於水．火．
風想．無量空入處想．識入處想．無所有入處．
非想非非想入處想。此世他世。日．月．見．聞．覺．
識。若得若求。若覺若觀。悉伏彼想。跋迦利。比
^pb丘如是禪者。不依地．水．火．風。乃至不依覺．觀
而修禪。跋迦利。比丘如是禪者。諸天主．伊濕
波羅．波闍波提恭敬合掌。稽首作禮而說偈
言。
南無大士夫　南無士之上　以我不能知
^pb何所依而禪
佛說此經時。詵陀迦旃延比丘遠塵離垢。得
法眼淨。跋迦利比丘不起諸漏。心得解脫。　佛
說此經已。跋迦利比丘聞佛所說。歡喜奉行。
^n927如是我聞。　一時。佛住迦毘羅衛國尼拘律園
^pb中。　時。有釋種名摩訶男。來詣佛所。稽首佛足。
退坐一面。白佛言。世尊。云何名為優婆塞。　佛
告摩訶男。在家清白修習淨住。男相成就。作
是說言。我今盡壽歸佛．歸法．歸比丘僧。為優
婆塞。證知我。是名優婆塞。　摩訶男白佛言。世
^pb尊。云何名為優婆塞信具足。　佛告摩訶男。優
婆塞者。於如來所正信為本。堅固難動。諸沙
門．婆羅門．諸天．魔．梵。及餘世間所不能壞。摩
訶男。是名優婆塞信具足。　摩訶男白佛言。世
尊。云何名優婆塞戒具足。　佛告摩訶男。優婆
^pb塞離殺生．不與取．邪婬．妄語．飲酒。不樂作。摩
訶男。是名優婆塞戒具足。　摩訶男白佛言。世
尊。云何名優婆塞聞具足。　佛告摩訶男。優婆
塞聞具足者。聞則能持。聞則積集。若佛所說
初．中．後善。善義善味。純一滿淨。梵行清白。悉
^pb能受持。摩訶男。是名優婆塞聞具足。　摩訶男
白佛言。世尊。云何名優婆塞捨具足。　佛告摩
訶男。優婆塞捨具足者。為慳垢所纏者。心離
慳垢。住於非家。修解脫施．勤施．常施。樂捨財
物。平等布施。摩訶男。是名優婆塞捨具足。　
^pb摩訶男白佛言。世尊。云何名優婆塞智慧具
足。　佛告摩訶男。優婆塞智慧具足者。謂此苦
如實知。此苦集如實知。此苦滅如實知。此苦
滅道跡如實知。摩訶男。是名優婆塞慧具足。
　爾時。釋氏摩訶男聞佛所說。歡喜隨喜。從坐
^pb起。作禮而去。
^n928如是我聞。　一時。佛住迦毘羅衛國尼拘律園
中。　爾時。釋氏摩訶男與五百優婆塞來詣佛
所。稽首佛足。退坐一面。白佛言。世尊。云何名
優婆塞。　佛告摩訶男。優婆塞者。在家淨住。乃
^pb至盡壽。歸依三寶。為優婆塞。證知我。　摩訶男
白佛言。世尊。云何名優婆塞須陀洹。　佛告摩
訶男。優婆塞須陀洹者。三結已斷已知。謂身
見．戒取．疑。摩訶男。是名優婆塞須陀洹。　摩訶
男白佛言。世尊。云何名優婆塞斯陀含。　佛告
^pb摩訶男。謂優婆塞三結已斷已知。貪．恚．癡薄。
摩訶男。是名優婆塞斯陀含。　摩訶男白佛言。
世尊。云何名優婆塞阿那含。　佛告摩訶男。優
婆塞阿那含者。五下分結已斷已知。謂身見．
戒取．疑．貪欲．瞋恚。摩訶男。是名優婆塞阿那
^pb含。　時。摩訶男釋氏顧視五百優婆塞。而作是
言。奇哉。諸優婆塞。在家清白。乃得如是深妙
功德。　時。摩訶男優婆塞聞佛所說。歡喜隨喜。
從坐起。作禮而去。
^n929如是我聞。　一時。佛住迦毘羅衛國尼拘律園
^pb中。　爾時。釋氏摩訶男來詣佛所。稽首佛足。退
坐一面。白佛言。世尊。云何名優婆塞。　佛告摩
訶男。優婆塞者。在家清白。乃至盡壽。歸依三
寶。為優婆塞。證知我。　摩訶男白佛。世尊。云何
為滿足一切優婆塞事。　佛告摩訶男。若優
^pb婆塞有信無戒。是則不具。當勤方便。具足淨
戒。具足信．戒而不施者。是則不具。以不具故。
精勤方便。修習布施。令其具足滿。信．戒．施滿。
不能隨時往詣沙門。聽受正法。是則不具。以
不具故。精勤方便。隨時往詣塔寺。見諸沙門。
^pb不一心聽受正法。是不具足。信．戒．施．聞修習
滿足。聞已不持。是不具足。以不具足故。精勤
方便。隨時往詣沙門。專心聽法。聞則能持。不
能觀察諸法深義。是不具足。不具足故。精勤
方便。信．戒．施．聞。聞則能持。持已。觀察甚深妙
^pb義。而不隨順知法次法向。是則不具。以不具
故。精勤方便。信．戒．施．聞。受持觀察。了達深義。
隨順行法次法向。摩訶男。是名滿足一切種
優婆塞事。　摩訶男白佛。世尊。云何名優婆塞
能自安慰。不安慰他。　佛告摩訶男。若優婆塞
能
^pb自立戒。不能令他立於正戒。自持淨戒。不能
令他持戒具足。自行布施。不能以施建立於
他。自詣塔寺見諸沙門。不能勸他令詣塔寺
往見沙門。自專聽法。不能勸人樂聽正法。聞
法自持。不能令他受持正法。自能觀察甚深
^pb妙義。不能勸人令觀深義。自知深法能隨順
行法次法向。不能勸人令隨順行法次法向。
摩訶男。如是八法成就者。是名優婆塞能自
安慰。不安慰他。　摩訶男白佛。世尊。優婆塞成
就幾法自安安他。　佛告摩訶男。若優婆塞成
^pb就十六法者。是名優婆塞自安安他。何等為
十六。摩訶男。若優婆塞具足正信。建立他人。
自持淨戒。亦以淨戒建立他人。自行布施。教
人行施。自詣塔寺見諸沙門。亦教人往見諸
沙門。自專聽法。亦教人聽。自受持法。教人
^pb受持。自觀察義。教人觀察。自知深義。隨順修
行法次法向。亦復教人解了深義。隨順修行
法次法向。摩訶男。如是十六法成就者。是名
優婆塞能自安慰。亦安慰他人。　摩訶男。若優
婆塞成就如是十六法者。彼諸大眾悉詣其
^pb所。謂婆羅門眾．剎利眾．長者眾．沙門眾。於諸
眾中威德顯曜。譬如日輪。初．中及後。光明顯
照。如是。優婆塞十六法成就者。初．中及後。威
德顯照。如是。摩訶男。若優婆塞十六法成就
者。世間難得。　佛說此經已。釋氏摩訶男聞佛
^pb所說。歡喜隨喜。即從坐起。作禮而去。
^n930如是我聞。　一時。佛住迦毘羅衛國尼拘律園
中。　爾時。釋氏摩訶男來詣佛所。稽首禮足。退
坐一面。白佛言。世尊。此迦毘羅衛國安隱豐
樂。人民熾盛。我每出入時。眾多羽從。狂象．狂
^pb人．狂乘常與是俱。我自恐與此諸狂俱生俱
死。忘於念佛．念法．念比丘僧。我自思惟。命終
之時。當生何處。　佛告摩訶男。莫恐。莫怖。命終
之後。不生惡趣。終亦無惡。譬如大樹。順下．順
注．順輸。若截根本。當墮何處。　摩訶男白佛。隨
^pb彼順下．順注．順輸。　佛告摩訶男。汝亦如是。若
命終時。不生惡趣。終亦無惡。所以者何。汝已
長夜修習念佛．念法．念僧。若命終時。此身若
火燒。若棄塚間。風飄日曝。久成塵末。而心意
識久遠長夜正信所熏。戒．施．聞．慧所熏。神識
^pb上昇。向安樂處。未來生天。　時。摩訶男聞佛所
說。歡喜隨喜。作禮而去。
^n931如是我聞。　一時。佛住迦毘羅衛國尼拘律園
中。　爾時。釋氏摩訶男來詣佛所。稽首禮足。退
坐一面。白佛言。世尊。若比丘在於學地。求所
^pb未得。上昇進道。安隱涅槃。世尊。彼當云何修
習。多修習住。於此法．律得諸漏盡。無漏心解
脫．慧解脫。現法自知作證。我生已盡。梵行已
立。所作已作。自知不受後有。　佛告摩訶男。若
比丘在於學地。求所未得。上昇進道。安隱涅
^pb槃。彼於爾時。當修六念。乃至進得涅槃。譬如
飢人。身體羸瘦。得美味食。身體肥澤。如是。比
丘住在學地。求所未得。上昇進道。安隱涅槃。
修六隨念。乃至疾得安隱涅槃。　何等六念。謂
聖弟子念如來事。如來．應．等正覺．明行足．善
^pb逝．世間解．無上士．調御丈夫．天人師．佛．世尊。
聖弟子如是念時。不起貪欲纏。不起瞋恚．愚
癡心。其心正直。得如來義。得如來正法。於如
來正法．於如來所得隨喜心。隨喜心已。歡悅。
歡悅已。身猗息。身猗息已。覺受樂。覺受樂已。
其
^pb心定。心定已。彼聖弟子於兇嶮眾生中。無諸
罣閡。入法流水。乃至涅槃。　復次。聖弟子念於
法事。世尊法．律。現法能離生死熾然。不待時
節。通達現法。緣自覺知。聖弟子如是念法者。
不起貪欲．瞋恚．愚癡。乃至念法所熏。昇進涅
^pb槃。　復次。聖弟子念於僧事。世尊弟子善向．正
向．直向．誠向。行隨順法。有向須陀洹．得須陀
洹。向斯陀含．得斯陀含。向阿那含．得阿那含。
向阿羅漢．得阿羅漢。此是四雙八輩賢聖。是
名世尊弟子僧。淨戒具足．三昧具足．智慧具
^pb足．解脫具足．解脫知見具足。所應奉迎。承事
供養。為良福田。聖弟子如是念僧事時。不起
貪欲．瞋恚．愚癡。乃至念僧所熏。昇進涅槃。　復
次。聖弟子自念淨戒。不壞戒．不缺戒．不污戒．
不雜戒．不他取戒．善護戒．明者稱譽戒．智者
^pb不厭戒。聖弟子如是念戒時。不起貪欲．瞋恚．
愚癡。乃至念戒所熏。昇進涅槃。　復次。聖弟子
自念施事。我得善利。於慳垢眾生中而得離
慳垢處。於非家行解脫施。常自手施。樂行捨
法。具足等施。聖弟子如是念施時。不起貪欲．
^pb瞋恚．愚癡。乃至念施所熏。昇進涅槃。　復次。聖
弟子念諸天事。有四大天王．三十三天．焰摩
天．兜率陀天．化樂天．他化自在天。若有正信
心者。於此命終。生彼諸天。我亦當行此正信。
彼得淨戒．施．聞．捨．慧。於此命終。生彼諸天。我
^pb今亦當行此戒．施．聞．慧。聖弟子如是念天事
者。不起貪欲．瞋恚．愚癡。其心正直。緣彼諸天。
彼聖弟子如是直心者。得深法利．得深義利．
得彼諸天饒益隨喜。隨喜已。生欣悅。欣悅已。
身猗息。身猗息已。覺受樂。覺受樂已。得心定。

^pb心定已。彼聖弟子處兇嶮眾生中。無諸罣閡。
入法水流。念天所熏故。昇進涅槃。　摩訶男。若
比丘住於學地。欲求上昇安樂涅槃。如是多
修習。疾得涅槃者。於正法．律速盡諸漏。無漏
心解脫．慧解脫。現法自知作證。我生已盡。梵
^pb行已立。所作已作。自知不受後有。　時。釋氏摩
訶男聞佛所說。歡喜隨喜。從坐起。作禮而去。
^n932如是我聞。　一時。佛住迦毘羅衛國尼拘律園
中。時。有眾多比丘集於食堂為世尊縫衣。　時。
釋氏摩訶男聞眾多比丘集於食堂為世尊
^pb縫衣。世尊不久三月安居訖。作衣竟。持衣缽。
人間遊行。聞已。往詣佛所。稽首佛足。退坐一
面。白佛言。世尊。我四體不攝。迷於四方。聞法
悉忘。以聞眾多比丘集於食堂為世尊縫衣。
世尊不久安居訖。作衣竟。持衣缽。人間遊行。

^pb是故我今思惟。何時當復得見世尊及諸知
識比丘。　佛告摩訶男。汝正使見世尊．不見世
尊。見諸知識比丘及與不見。但當念於五法。
精勤修習。摩訶男。當以正信為主。非不正信。
戒具足．聞具足．施具足．慧具足為本。非不智
^pb慧。如是。摩訶男。依此五法。修六念處。何等為
六。此摩訶男。念如來。當如是念。如來．應．等正
覺。乃至佛．世尊。當念法．僧．戒．施．天事。乃至自
行得智慧。如是。摩訶男。聖弟子成就十一法
者。則為學跡。終不腐敗。堪任知見．堪任決定。
^pb住甘露門。近於甘露。不能一切疾得甘露涅
槃。　譬如伏雞伏其卵。或五或十。隨時消息。愛
護將養。正復中間放逸。猶能以爪以口啄卵。
得生其子。所以者何。以彼雞母初隨時消息。
善愛護故。如是聖弟子成就十一法者。住於
^pb學跡。終不腐敗。乃至不能一切疾得甘露涅
槃。　佛說此經已。摩訶男釋氏聞佛所說。歡喜
隨喜。作禮而去。
^n933如是我聞。　一時。佛住迦毘羅衛國尼拘律園
中。時。有眾多比丘集於食堂為世尊縫衣。　時。
^pb釋氏摩訶男聞諸比丘集於食堂為世尊縫
衣。世尊不久安居訖。作衣竟。持衣缽。人間遊
行。聞已。詣佛所。稽首禮足。退坐一面。白佛言。
世尊。我今四體不攝。迷於四方。先所聞法。今
悉忘失。以聞眾多比丘集於食堂為世尊縫
^pb衣。乃至人間遊行。我作是念。何時當復得見
世尊及諸知識比丘。　佛告摩訶男。汝見如來．
不見如來。見諸比丘．不見諸比丘。且汝常當
勤修六法。何等為六。正信為本。戒．施．聞．空．慧
以為根本。非不智慧。是故。摩訶男。依此六法
^pb已。於上增修六隨念。念如來事。乃至念天。如
是十二種念成就。彼聖弟子諸惡退減不增
長。消滅不起。離塵垢。不增塵垢。捨離不取。不
取故不著。以不取著故。緣自涅槃。我生已盡。
梵行已立。所作已作。自知不受後有。　佛說此
^pb經已。釋氏摩訶男聞佛所說。歡喜隨喜。從坐
起。作禮而去。
^n934如是我聞。　一時。佛住迦毘羅衛國尼拘律園
中。　爾時。釋氏摩訶男來詣佛所。稽首佛足。退
坐一面。白佛言。世尊。如我解佛所說。正受故
^pb解脫。非不正受。云何。世尊。為先正受而後解
脫耶。為先解脫而後正受耶。為正受解脫不
前不後一時俱生耶。　爾時。世尊默然而住。如
是摩訶男第二第三問。佛亦再三默然住。　爾
時。尊者阿難住於佛後。執扇扇佛。尊者阿難
^pb作是念。釋氏摩訶男以此深義而問世尊。世
尊病差未久。我今當說餘事。以引於彼語。摩
訶男。學人亦有戒。無學人亦有戒。學人有三
昧。無學人亦有三昧。學人有慧。無學人亦有
慧。學人有解脫。無學人亦有解脫。　摩訶男問
^pb尊者阿難。云何為學人戒。云何為無學人戒。
云何學人三昧。云何無學人三昧。云何學人
慧。云何無學人慧。云何學人解脫。云何無學
人解脫。　尊者阿難語摩訶男。此聖弟子住於
戒波羅提木叉律儀。威儀行處。受持學戒。受
^pb持學戒具足已。離欲．惡不善法。乃至第四禪
具足住。如是三昧具足已。此苦聖諦如實知。
此苦集如實知。此苦滅如實知。此苦滅道跡
如實知。如是知．如是見已。五下分結已斷已
知。謂身見．戒取．疑．貪欲．瞋恚。此五下分結斷。

^pb於彼受生。得般涅槃阿那含。不復還生此世。
彼當爾時。成就學戒．學三昧．學慧．學解脫。復
於餘時盡諸有漏。無漏解脫．慧解脫。自知作
證。我生已盡。梵行已立。所作已作。自知不受
後有。彼當爾時成就無學戒．無學三昧．無學
^pb慧．無學解脫。如是。摩訶男。是名世尊所說學
戒．學三昧．學慧．學解脫。無學戒．無學三昧．無
學慧．無學解脫。　爾時。釋氏摩訶男聞尊者阿
難所說。歡喜隨喜。從坐起。禮佛而去。爾時。世
尊知摩訶男去不久。語尊者阿難。迦毘羅衛
^pb釋氏乃能與諸比丘共論深義。阿難白佛。唯
然。世尊。迦毘羅衛釋氏能與諸比丘共論深
義。　佛告阿難。迦毘羅衛諸釋氏快得善利。能
於甚深佛法賢聖慧眼而得深入。　佛說此經
已。尊者阿難聞佛所說。歡喜奉行。
^pb^n935如是我聞。　一時。佛住迦毘羅衛國尼拘律園
中。　爾時。釋氏名曰沙陀。語釋氏摩訶男。世尊
說須陀洹成就幾種法。　摩訶男答言。世尊說
須陀洹成就四法。何等為四。謂於佛不壞淨。
法．僧不壞淨。聖戒成就。是名四法成就須陀
^pb洹。　釋氏沙陀語釋氏摩訶男。莫作是說。莫作
是言世尊說四法成就須陀洹。然彼三法成
就須陀洹。何等為三。謂於佛不壞淨．於法不
壞淨．於僧不壞淨。如是三法成就須陀洹。如
是第三說。釋氏摩訶男不能令沙陀受四法。
^pb釋氏沙陀不能令摩訶男受三法。共詣佛所。
稽首佛足。退坐一面。　釋氏摩訶男白佛言。世
尊。釋氏沙陀來詣我所。問我言。世尊說幾法
成就須陀洹。我即答言。世尊說四法成就須
陀洹。何等為四。謂於佛不壞淨。於法．僧不壞
^pb淨。聖戒成就。如是四法成就須陀洹。釋氏沙
陀作是言。釋氏摩訶男。莫作是語。世尊說四
法成就須陀洹。但三法成就須陀洹。何等為
三。謂於佛不壞淨．於法不壞淨．於僧不壞淨。
世尊說如是三法成就須陀洹。如是再三說。
^pb我亦不能令彼釋氏沙陀受四法。釋氏沙陀
亦不能令我受三法。是故俱來詣世尊所。今
問世尊。須陀洹成就幾法。　時。沙陀釋氏從坐
起。為佛作禮。合掌白佛。世尊。若有如是像類
法起。一者世尊。一者比丘僧。我寧隨世尊。不
^pb隨比丘僧。或有如是像類法起。一者世尊。一
者比丘尼僧．優婆塞．優婆夷．若天．若魔．若梵．
若沙門．婆羅門．諸天．世人。我寧隨世尊。不隨
餘眾。　爾時。世尊告釋氏摩訶男。如摩訶男。釋
氏沙陀作如是論。汝當云何。　摩訶男白佛。世
^pb尊。彼沙陀釋氏作如是論。我知復可說。我唯
言善。唯言真實。　佛告摩訶男。是故當知四法
成就須陀洹。於佛不壞淨。於法．僧不壞淨。聖
戒成就。如是受持。　時。釋氏摩訶男聞佛所說。
歡喜隨喜。從坐起。作禮而去。
^pb^n936如是我聞。　一時。佛住迦毘羅衛國尼拘律園
中。　時。有迦毘羅衛釋氏集供養堂。作如是論。
問。摩訶男。云何最後記說彼百手釋氏命終。
世尊記彼得須陀洹。不墮惡趣法。決定正向
三菩提。七有天人往生。究竟苦邊。然彼百手
^pb釋氏犯戒飲酒。而復世尊記彼得須陀洹。乃
至究竟苦邊。汝摩訶男。當往問佛。如佛所說。
我等奉持。　爾時。摩訶男往詣佛所。稽首禮足。
退坐一面。白佛言。世尊。我等迦毘羅衛諸釋
氏集供養堂。作如是論。摩訶男。云何最後記
^pb說。是中百手釋氏命終。世尊記說得須陀洹。
乃至究竟苦邊。汝今當往重問世尊。如世尊
所說。我等奉持。我今問佛。唯願解說。　佛告摩
訶男。善逝大師。善逝大師者。聖弟子所說。口
說善逝。而心正念直見。悉入善逝。正法．律。正
^pb法．律者。聖弟子所說。口說正法。發心正念直
見。悉入正法。善向僧。善向僧者。聖弟子所說。
口說善向。發心正念直見。悉入善向。如是。摩
訶男。聖弟子於佛一向淨信。於法．僧一向淨
信。於法利智．出智．決定智。八解脫具足身作
^pb證。以智慧見。有漏斷知。如是聖弟子不趣地
獄．畜生．餓鬼。不墮惡趣。說阿羅漢俱解脫。　復
次。摩訶男。聖弟子一向於佛清淨信。乃至決
定智慧。不得八解脫身作證具足住。然彼知
見有漏斷。是名聖弟子不墮惡趣。乃至慧解
^pb脫。復次。摩訶男。聖弟子一向於佛清淨信。乃
至決定智慧。八解脫自作證具足住。而不見
有漏斷。是名聖弟子不墮惡趣。乃至身證。　復
次。摩訶男。若聖弟子一向於佛清淨信。乃至
決定智慧。不得八解脫身作證具足住。然於
^pb正法．律如實知見。是名聖弟子不墮惡趣。乃
至見到。復次。摩訶男。聖弟子一向於佛清淨
信。乃至決定智慧。於正法．律如實知見。不得
見到。是名聖弟子不墮惡趣。乃至信解脫。　復
次。摩訶男。聖弟子信於佛言說清淨。信法．信
^pb僧言說清淨。於五法增上智慧。審諦堪忍。謂
信．精進．念．定．慧。是名聖弟子不墮惡趣。乃至
隨法行。　復次。摩訶男。聖弟子信於佛言說清
淨。信法．信僧言說清淨。乃至五法少慧。審諦
堪忍。謂信．精進．念．定．慧。是名聖弟子不墮惡
^pb趣。乃至隨信行。　摩訶男。此堅固樹。於我所說
能知義者。無有是處。若能知者。我則記說。況
復百手釋氏而不記說得須陀洹。摩訶男。百
手釋氏臨命終時。受持淨戒。捨離飲酒。然後
命終。我記說彼得須陀洹。乃至究竟苦邊。　摩
^pb訶男釋氏聞佛所說。歡喜隨喜。從坐起。作禮
而去。
^n937如是我聞。　一時。佛住毘舍離獼猴池側重閣
講堂。時。有四十比丘住波梨耶聚落。一切皆
修阿練若行．糞掃衣．乞食。學人未離欲。來詣
^pb佛所。稽首佛足。退住一面。爾時。世尊作是念。
此四十比丘住波梨耶聚落。皆修阿練若行．
糞掃衣．乞食。學人未離欲。我今當為說法。令
其即於此生不起諸漏。心得解脫。　爾時。世尊
告波梨耶聚落四十比丘。眾生無始生死。無
^pb明所蓋。愛繫其頸。長夜生死輪轉。不知苦之
本際。諸比丘。於意云何。恒水洪流趣於大海。
中間恒水為多。汝等本來長夜生死輪轉。破
壞身體流血為多。　諸比丘白佛。如我解世尊
所說義。我等長夜輪轉生死。其身破壞流血
^pb甚多。多於恒水百千萬倍。　佛告比丘。置此恒
水。乃至四大海水為多。汝等長夜輪轉生死。
其身破壞血流為多。　諸比丘白佛。如我解世
尊所說義。我等長夜輪轉生死。其身破壞流
血甚多。踰四大海水也。　佛告諸比丘。善哉。善
^pb哉。汝等長夜輪轉生死。所出身血甚多無數。
過於恒水及四大海。所以者何。汝於長夜。曾
生象中。或截耳．鼻．頭．尾．四足。其血無量。或受
馬身。駝．驢．牛．犬諸禽獸類。斷截耳．鼻．頭．足四
體。其血無量。汝等長夜或為賊盜。為人所害。

^pb斷截頭．足．耳．鼻。分離四體。其血無量。汝等長
夜身壞命終。棄於塜。膿壞流血。其數無量。或
墮地獄．畜生．餓鬼。身壞命終。其流血出亦復
無量。　佛告比丘。色為是常。為非常耶。　比丘白
佛。無常。世尊。　佛告比丘。若無常者。是苦耶。　比
^pb丘白佛。是苦。世尊。　佛告比丘。若無常．苦者。是
變易法。聖弟子寧復於中見是我．異我．相在
不。　比丘白佛。不也。世尊。受．想．行．識亦復如是。
　佛告比丘。若所有色。過去．未來．現在。若內．若
外。若麤．若細。若好．若醜。若遠．若近。彼一切非
^pb我．不異我．不相在。如是如實知。受．想．行．識亦
復如是。聖弟子如是觀者。於色厭離。於受．想．
行．識厭離。厭已不樂。不樂已解脫。解脫知見。
我生已盡。梵行已立。所作已作。自知不受後
有。　佛說是法時。四十比丘波梨耶聚落住
^pb者不起諸漏。心得解脫。　佛說此經已。諸比丘
聞佛所說。歡喜奉行。
^n938如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死以來。長
夜輪轉。不知苦之本際。　佛告諸比丘。於意云
^pb何。恒河流水。乃至四大海。其水為多。為汝等
長夜輪轉生死。流淚為多。　諸比丘白佛。如我
解世尊所說義。我等長夜輪轉生死。流淚甚
多。過於恒水及四大海。　佛告比丘。善哉。善哉。
汝等長夜輪轉生死。流淚甚多。非彼恒水及
^pb四大海。所以者何。汝等長夜喪失父母．兄弟．
姊妹．宗親．知識。喪失錢財。為之流淚。甚多無
量。汝等長夜棄於塜。膿血流出。及生地獄．畜
生．餓鬼。諸比丘。汝等從無始生死。長夜輪轉。
其身血淚甚多無量。佛告諸比丘。色為常
^pb耶。為無常耶。　比丘白佛。無常。世尊。　佛告比丘。
若無常者。是苦耶。比丘白佛。是苦。世尊。　佛告
比丘。若無常．苦者。是變易法。多聞聖弟子寧
於其中見我．異我．相在不。　比丘白佛。不也。世
尊。受．想．行．識亦復如是。　諸比丘。聖弟子如是
^pb知．如是見。乃至於色解脫。於受．想．行．識解脫。
解脫生．老．病．死．憂．悲．惱苦。　佛說此經已。諸比
丘聞佛所說。歡喜奉行。
^n939如是我聞。　一時。佛住舍衛國祇樹給孤獨園。
　爾時。世尊告諸比丘。眾生於無始生死。無明
^pb所蓋。愛繫其頸。長夜輪轉。不知苦之本際。　佛
告諸比丘。於意云何。恒河流水及四大海。其
水為多。汝等長夜輪轉生死。飲其母乳為多
耶。　比丘白佛。如我解世尊所說義。我等長夜
輪轉生死。飲其母乳。多於恒河及四大海水。
　佛
^pb告比丘。善哉。善哉。汝等長夜輪轉生死。飲其
母乳。多於恒河及四大海水。所以者何。汝等
長夜或生象中。飲其母乳。無量無數。或生駝．
馬．牛．驢諸禽獸類飲其母乳。其數無量。汝等
長夜棄於塜。膿血流出。亦復無量。或墮地獄．
^pb畜生．餓鬼。髓血流出。亦復如是。比丘。汝等無
始生死輪轉已來。不知苦之本際。云何。比丘。
色為常耶。為無常耶。　比丘白佛。非常。世尊。乃
至聖弟子於五受陰觀察非我．非我所。於諸
世間得無所取。不取已。無所著。所作已作。自
^pb知不受後有。　佛說此經已。諸比丘聞佛所說。
歡喜奉行。雜阿含經卷第三十三
^juan34^pb


雜阿含經卷第三十四
　　　　宋天竺三藏求那跋陀羅譯
^n940如是我聞。　一時。佛住舍衛國祇樹給孤獨園。
^pb　爾時。世尊告諸比丘。眾生無始生死。長夜輪
轉。不知苦之本際。諸比丘。於意云何。若此大
地一切草木。以四指量。斬以為籌。以數汝等
長夜輪轉生死所依父母。籌數已盡。其諸父
母數猶不盡。諸比丘。如是無始生死。長夜輪
^pb轉。不知苦之本際。是故。比丘。當如是學。當勤
精進。斷除諸有。莫令增長。　佛說此經已。諸比
丘聞佛所說。歡喜奉行。
^n941如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
轉。不知苦之本際。云何。比丘。此大地土泥悉
以為丸。如婆羅果。以數汝等長夜生死以來
^pb所依父母。土丸既盡。所依父母其數不盡。比
丘。眾生無始生死。長夜輪轉。不知苦之本際。
其數如是。是故。比丘。當勤方便。斷除諸有。莫
令增長。當如是學。　佛說此經已。諸比丘聞佛
所說。歡喜奉行。
^pb^n942如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
轉。不知苦之本際。諸比丘。汝等見諸眾生安
隱諸樂。當作是念。我等長夜輪轉生死。亦曾
受斯樂。其趣無量。是故。比丘。當如是學。無始
^pb生死。長夜輪轉。不知苦之本際。當勤精進。斷
除諸有。莫令增長。　佛說此經已。諸比丘聞佛
所說。歡喜奉行。
^n943如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
^pb轉。不知苦之本際。諸比丘。若見眾生受諸苦
惱。當作是念。我長夜輪轉生死以來。亦曾更
受如是之苦。其數無量。當勤方便。斷除諸有。
莫令增長。　佛說此經已。諸比丘聞佛所說。歡
喜奉行。
^pb^n944如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
轉。不知苦之本際。諸比丘。汝等見諸眾生而
生恐怖。衣毛為豎。當作是念。我等過去必曾
殺生。為傷害者。為惡知識。於無始生死長夜
^pb輪轉。不知苦之本際。諸比丘。當作是學。斷除
諸有。莫令增長。　佛說此經已。諸比丘聞佛所
說。歡喜奉行。
^n945如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
^pb轉。不知苦之本際。諸比丘。若見眾生愛念歡
喜者。當作是念。如是眾生過去世時。必為我
等父母．兄弟．妻子．親屬．師友．知識。如是長夜
生死輪轉。無明所蓋。愛繫其頸。故長夜輪轉。
不知苦之本際。是故。諸比丘。當如是學。精勤
^pb方便。斷除諸有。莫令增長。　佛說此經已。諸比
丘聞佛所說。歡喜奉行。
^n946如是我聞。　一時。佛住舍衛國祇樹給孤獨園。
　時。有異婆羅門來詣佛所。恭敬問訊。問訊已。
退坐一面。白佛言。瞿曇。未來世當有幾佛。　佛
^pb告婆羅門。未來佛者。如無量恒河沙。　爾時。婆
羅門作是念。未來當有如無量恒河沙三藐
三佛陀。我當從彼修諸梵行。　爾時。婆羅門聞
佛所說。歡喜隨喜。從坐起去。　時。婆羅門隨路
思惟。我今唯問沙門瞿曇未來諸佛。不問過
^pb去。即隨路還。復問世尊。云何。瞿曇。過去世時。
復有幾佛。　佛告婆羅門。過去世佛亦如無量
恒河沙數。　時。婆羅門即作是念。過去世中有
無量恒河沙等諸佛世尊。我曾不習近。設復
未來如無量恒河沙三藐三佛陀。亦當不與
^pb習近娛樂。我今當於沙門瞿曇所修行梵行。
即便合掌白佛言。唯願聽我於正法．律出家
修梵行。　佛告婆羅門。聽汝於正法．律出家修
梵行。得比丘分。　爾時。婆羅門即出家受具足。
出家已。獨一靜處思惟。所以善男子正信．非
^pb家．出家學道。乃至得阿羅漢。
^n947如是我聞。　一時。佛住王舍城毘富羅山。　爾時。
世尊告諸比丘。有一人於一劫中生死輪轉。
積累白骨不腐壞者。如毘富羅山。若多聞聖
弟子此苦聖諦如實知。此苦集聖諦如實知。

^pb此苦滅聖諦如實知。此苦滅道跡聖諦如實
知。彼如是知．如是見。斷三結。謂身見．戒取．疑。
斷此三結。得須陀洹。不墮惡趣法。決定正向
三菩提。七有天人往生。究竟苦邊。　爾時。世尊
即說偈言。
^pb一人一劫中　積聚其身骨　常積不腐壞
如毘富羅山　若諸聖弟子　正智見真諦
此苦及苦因　離苦得寂滅　修習八道跡
正向般涅槃　極至於七有　天人來往生
盡一切諸結　究竟於苦邊
^pb佛說此經已。諸比丘聞佛所說。歡喜奉行。
^n948如是我聞。　一時。佛住舍衛國祇樹給孤獨園。
　爾時。世尊告諸比丘。眾生於無始生死長夜
輪轉。不知苦之本際。　時。有異比丘從坐起。整
衣服。偏袒右肩。為佛作禮。右膝著地。合掌白
^pb佛。世尊。劫長久如。　佛告比丘。我能為汝說。而
汝難知。　比丘白佛。可說譬不。　佛言。可說。比丘。
譬如鐵城。方一由旬。高下亦爾。滿中芥子。有
人百年取一芥子。盡其芥子。劫猶不竟。如是。
比丘。其劫者。如是長久。如是長劫。百千萬億
^pb大苦相續。白骨成丘。膿血成流。地獄．畜生．餓
鬼惡趣。是名。比丘。無始生死。長夜輪轉。不知
苦之本際。是故。比丘。當如是學。斷除諸有。莫
令增長。佛說此經已。諸比丘聞佛所說。歡喜
奉行。
^pb^n949如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
轉。不知苦之本際。　時。有異比丘從坐起。整衣
服。為佛作禮。右膝著地。合掌白佛。世尊。劫長
久如。　佛告比丘。我能為汝說。汝難得知。　比丘
^pb白佛。可說譬不。　佛言。可說。比丘。如大石山。不
斷不壞。方一由旬。若有士夫以迦尸劫貝百
年一拂。拂之不已。石山遂盡。劫猶不竟。比丘。
如是長久之劫。百千萬億劫受諸苦惱。乃至
諸比丘。當如是學。斷除諸有。莫令增長。　佛說
^pb此經已。諸比丘聞佛所說。歡喜奉行。
^n950如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
轉。不知苦之本際。　時。有異比丘從坐起。整衣
服。為佛作禮。右膝著地。合掌白佛。世尊。過去
^pb有幾劫。　佛告比丘。我悉能說。汝知甚難。　比丘
白佛。可說譬不。　佛言。可說。譬如。比丘。有士夫
壽命百歲。晨朝憶念三百千劫。日中憶念三
百千劫。日暮憶念三百千劫。如是日日憶念
劫數。百年命終。不能憶念劫數邊際。比丘當
^pb知。過去劫數無量如是。過去無量劫數。長夜
受苦。積骨成山。髓血成流。乃至地獄．畜生．餓
鬼惡趣。如是。比丘。無始生死。長夜輪轉。不知
苦之本際。是故。比丘。當如是學。斷除諸有。莫
令增長。　佛說此經已。諸比丘聞佛所說。歡喜
^pb奉行。
^n951如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
轉。不知苦之本際。無有一處不生不死者。如
是長夜無始生死。不知苦之本際。是故。比丘。
^pb當如是學。斷除諸有。莫令增長。　佛說此經已。
諸比丘聞佛所說。歡喜奉行。
^n952如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
轉。不知苦之本際。無有一處無父母．兄弟．妻
^pb子．眷屬．宗親．師長者。如是。比丘。無始生死。長
夜輪轉。不知苦之本際。是故。比丘。當如是學。
斷除諸有。莫令增長。　佛說此經已。諸比丘聞
佛所說。歡喜奉行。
^n953如是我聞。　一時。佛住舍衛國祇樹給孤獨園。
^pb　爾時。世尊告諸比丘。眾生無始生死。長夜輪
轉。不知苦之本際。譬如大雨渧泡。一生一滅。
如是。眾生無明所蓋。愛繫其頸。無始生死。生
者．死者長夜輪轉。不知苦之本際。是故。比丘。
當如是學。斷除諸有。莫令增長。　佛說此經已。
^pb諸比丘聞佛所說。歡喜奉行。
^n954如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
轉。不知苦之本際。譬如普天大雨洪澍。東西
南北無斷絕處。如是東方．南方．西方．北方。無
^pb量國土劫成．劫壞。如天大雨。普雨天下。無斷
絕處。如是無始生死。長夜輪轉。不知苦之本
際。譬如擲杖空中。或頭落地。或尾落地。或中
落地。如是無始生死。長夜輪轉。或墮地獄。或
墮畜生。或墮餓鬼。如是無始生死。長夜輪轉。
^pb是故。比丘。當如是學。斷除諸有。莫令增長。　佛
說此經已。諸比丘聞佛所說。歡喜奉行。
^n955如是我聞。　一時。佛住舍衛國祇樹給孤獨園。
　爾時。世尊告諸比丘。眾生無始生死。長夜輪
轉。不知苦之本際。譬如。比丘。若有士夫轉五
^pb節輪。常轉不息。如是眾生轉五趣輪。或墮地
獄．畜生．餓鬼及人．天趣。常轉不息。如是無始
生死。長夜輪轉。不知苦之本際。是故。比丘。當
如是學。斷除諸有。莫令增長。　佛說此經已。諸
比丘聞佛所說。歡喜奉行。
^pb^n956如是我聞。　一時。佛住王舍城毘富羅山側。　爾
時。世尊告諸比丘。一切行無常。一切行不恒．
不安．變易之法。諸比丘。於一切行當生厭離．
求樂．解脫。　諸比丘。過去世時。此毘富羅山名
長竹山。有諸人民圍遶山居。名低彌羅邑。低
^pb彌羅邑人壽四萬歲。低彌羅邑人上此山頂。
四日乃得往反。時。世有佛。名迦羅迦孫提如
來．應．等正覺．明行足．善逝．世間解．無上士．調
御丈夫．天人師．佛．世尊出興於世。說法教化。
初．中．後善。善義善味。純一滿淨。梵行清白。開
^pb發顯示。彼長竹山於今名字亦滅。低彌羅聚
落人民亦沒。彼佛如來已般涅槃。比丘。當知
一切諸行皆悉無常．不恒．不安．變易之法。於
一切行。當修厭離．離欲．解脫。　諸比丘。過去世
時。此毘富羅山名曰朋迦。時。有人民遶山而
^pb居。名阿毘迦邑。彼時人民壽三萬歲。阿毘迦
人上此山頂。經三日中乃得往反。時。世有佛。
名拘那含牟尼如來．應．等正覺．明行足．善逝．
世間解．無上士．調御丈夫．天人師．佛．世尊出
興於世。演說經法。初．中．後善。善義善味。純一
^pb滿淨。梵行清白。開發顯示。諸比丘。彼朋迦山
名字久滅。阿毘迦邑人亦久亡沒。彼佛世尊
亦般涅槃。如是。比丘。一切諸行皆悉無常．不
恒．不安．變易之法。汝等比丘當修厭離．求樂．
解脫。　諸比丘。過去世時。此毘富羅山名宿波
^pb羅首。有諸人民遶山居止。名赤馬邑。人壽二
萬歲。彼諸人民上此山頂。經二日中乃得往
反。爾時。有佛名曰迦葉如來．應供。乃至出興
於世。演說經法。初．中．後善。善義善味。純一滿
淨。梵行清白。開示顯現。比丘。當知宿波羅首
^pb山名字久滅。赤馬邑人亦久亡沒。彼佛世尊
亦般涅槃。如是。比丘。一切諸行皆悉無常．不
恒．不安．變易之法。是故。比丘。當修厭離．離欲．
解脫。　諸比丘。今日此山名毘富羅。有諸人民
遶山而居。名摩竭提國。此諸人民壽命百歲。
^pb善自消息。得滿百歲。摩竭提人上此山頂。須
臾往反。我今於此得成如來．應．等正覺。乃至
佛．世尊．演說正法。教化令得寂滅涅槃．正道．
善逝．覺知。比丘。當知此毘富羅山名亦當磨
滅。摩竭提人亦當亡沒。如來不久當般涅槃。
^pb如是。比丘。一切諸行悉皆無常．不恒．不安．變
易之法。是故。比丘。當修厭離．離欲．解脫。　爾時。
世尊即說偈言。
古昔長竹山　低彌羅村邑　次名朋迦山
阿毘迦聚落　宿波羅首山　聚落名赤馬
　
^pb今毘富羅山　　國名摩竭陀
名山悉磨滅　其人悉沒亡　諸佛般涅槃
有者無不盡　一切行無常　悉皆生滅法
有生無不盡　唯寂滅為樂
佛說此經已。諸比丘聞佛所說。歡喜奉行。
^pb^n957如是我聞。　一時。佛住王舍城迦蘭陀竹園。　時。
有婆蹉種出家來詣佛所。合掌問訊。問訊已。
退坐一面。白佛言。瞿曇。欲有所問。寧有閑暇
見答以不。　佛告婆蹉種出家。隨汝所問。當為
汝說。　婆蹉種出家白佛言。云何。瞿曇。命即身
^pb耶。　佛告婆蹉種出家。命即身者。此是無記。　云
何。瞿曇。為命異身異耶。佛告婆蹉種出家。命
異身異者。此亦無記。　婆蹉種出家白佛。云何。
瞿曇。命即身耶。答言。無記。命異身異。答言。無
記。沙門瞿曇有何等奇。弟子命終。即記說言。

^pb某生彼處。某生彼處。彼諸弟子於此命終捨
身。即乘意生身生於餘處。當於爾時。非為命
異身異也。　佛告婆蹉。此說有餘。不說無餘。　婆
蹉白佛。瞿曇。云何說有餘。不說無餘。　佛告婆
蹉。譬如火。有餘得然。非無餘。　婆蹉白佛。我見
^pb火無餘亦然。　佛告婆蹉。云何見火無餘亦然。
　婆蹉白佛。譬如大聚熾火。疾風來吹。火飛空
中。豈非無餘火耶。　佛告婆蹉。風吹飛火。即是
有餘。非無餘也。　婆蹉白佛。瞿曇。空中飛火。云
何名有餘。　佛告婆蹉。空中飛火依風故住。依
^pb風故然。以依風故。故說有餘。　婆蹉白佛。眾生
於此命終。乘意生身往生餘處。云何有餘。　佛
告婆蹉。眾生於此處命終。乘意生身生於餘
處。當於爾時。因愛故取。因愛而住。故說有餘。
　婆蹉白佛。眾生以愛樂有餘。染著有餘。唯有
^pb世尊得彼無餘。成等正覺。沙門瞿曇。世間多
緣。請辭還去。　佛告婆蹉。宜知是時。　婆蹉出家
聞佛所說。歡喜隨喜。從坐起而去。
^n958如是我聞。　一時。佛住王舍城迦蘭陀竹園。爾
時。尊者大目揵連亦於彼住。　時。有婆蹉種出
^pb家詣尊者大目揵連所。與尊者目揵連面相
問訊慰勞。慰勞已。退坐一面。語尊者大目揵
連。欲有所問。寧有閑暇見答以不。　目連答言。
婆蹉。隨意所問。知者當答。　時。婆蹉種出家問
尊者目揵連。何因．何緣餘沙門．婆羅門有人
^pb求問云何如來有後死．無後死．有無後死．非
有非無後死。皆悉隨答。而沙門瞿曇有來問
言如來有後死．無後死．有無後死．非有非無
後死。而不記說。　目揵連言。婆蹉。餘沙門．婆羅
門於色．色集．色滅．色味．色患．色出不如實知。

^pb不如實知故。於如來有後死則取著。如來無
後死．有後死．有無後死．非有後死非無後死
則生取著。受．想．行．識．識集．識滅．識味．識患．識
出不如實知。不如實知故。於如來有後死生
取著。無後死．有無後死．非有非無後死生取
^pb著。　如來者。於色如實知。色集．色滅．色味．色患．
色出如實知。如實知故。於如來有後死則不
著。無後死．有無後死．非有非無後死則不著。
受．想．行．識如實知。識集．識滅．識味．識患．識出
如實知。如實知故。於如來有後死則不然。無
^pb後死．有無後死．非有非無後死則不然。甚深
廣大。無量無數。皆悉寂滅。　婆蹉。如是因．如是
緣。餘沙門．婆羅門若有來問如來有後死．無
後死．有無後死．非有非無後死。則為記說。如
是因．如是緣。如來若有來問如來有後死．無
^pb後死．有無後死．非有非無後死。不為記說。　時。
婆蹉種出家聞尊者大目揵連所說。歡喜隨
喜。從坐起而去。
^n959如是我聞。　一時。佛住王舍城迦蘭陀竹園。　時。
有婆蹉種出家來詣佛所。合掌問訊。問訊已。
^pb退坐一面。白佛言。瞿曇。何因．何緣餘沙門．婆
羅門若有來問。如上廣說。　爾時。婆蹉種出家
歎言。奇哉。瞿曇。弟子．大師義同義．句同句．味
同味。乃至同第一義。瞿曇。我今詣摩訶目揵
連。以如是義．如是句．如是味而問於彼。彼亦
^pb以如是義．如是句．如是味而答我。如今瞿曇
所說。是故。瞿曇。真為奇特。大師．弟子義同義．
句同句．味同味。同第一義。爾時。婆蹉種出家
有諸因緣至那梨聚落。營事訖已。詣尊者詵
陀迦旃延所。共相問訊。問訊已。退坐一面。問
^pb詵陀迦旃延。何因．何緣沙門瞿曇若有來問
如來有後死．無後死．有無後死．非有非無後
死。不為記說。　詵陀迦旃延語婆蹉種出家。我
今問汝。隨意答我。於汝意云何。若因．若緣。若
行身施。若色．若無色。若想．若非想．若非想非
^pb非想。若彼因．彼緣．彼行無餘行滅。永滅已。如
來於彼有所記說。言。有後死．無後死．有無後
死．非有非無後死耶。　婆蹉種出家語詵陀迦
旃延。若因．若緣。若種施設諸行。若色．若非色。
若想．若非想．若非想非非想。彼因．彼緣．彼行
^pb無餘滅。云何瞿曇於彼記說如來有後死．無
後死．有無後死．非有非無後死。　詵陀迦旃延
語婆蹉種出家。是故如來以是因．以是緣故。
有問如來有後死．無後死．有無後死．非有非
無後死。不為記說。　婆蹉種出家問詵陀
^pb迦旃延。汝於沙門瞿曇弟子。為日久如。　詵陀
迦旃延答言。少過三年。於正法．律出家修梵
行。　婆蹉種出家言。詵陀迦旃延。快得善利。少
時出家而得如是身律儀．口律儀。又得如是
智慧辯才。　時。婆蹉種出家聞詵陀迦旃延所
^pb說。歡喜隨喜。從坐起去。
^n960如是我聞。　一時。佛住王舍城迦蘭陀竹園。　時。
有婆蹉種出家來詣佛所。合掌問訊。問訊已。
退坐一面。白佛言。瞿曇。欲有所問。寧有閑暇
為解說不。　佛告婆蹉種出家。隨所欲問。當為
^pb汝說。　婆蹉種出家白佛言。瞿曇。何因．何緣有
人來問如來有後死．無後死．有無後死．非有
非無後死。而不為記說耶。　佛告婆蹉種出家。
如上詵陀迦旃延廣說。乃至非有非無後死。
　婆蹉種出家白佛言。奇哉。瞿曇。師及弟子義
^pb義同。句句同。味味同。其理悉合。所謂第一句
說。瞿曇。我為小緣事至那利伽聚落。營事訖
已。暫過沙門迦旃延。以如是義．如是句．如是
味問沙門迦旃延。彼亦以如是義．如是句．如
是味答我所問。如今沙門瞿曇所說。是故當
^pb知。實為奇特。師及弟子義．句．味。義．句．味悉同。
　時。婆蹉種出家聞佛所說。歡喜隨喜。從坐起
而去。
^n961如是我聞。　一時。佛住王舍城迦蘭陀竹園。　時。
有婆蹉種出家來詣佛所。合掌問訊。問訊已。
^pb退坐一面。白佛言。云何。瞿曇。為有我耶。　爾時。
世尊默然不答。　如是再三。爾時。世尊亦再三
不答。　爾時。婆蹉種出家作是念。我已三問沙
門瞿曇。而不見答。但當還去。　時。尊者阿難住
於佛後。執扇扇佛。爾時。阿難白佛言。世尊。彼
^pb婆蹉種出家三問。世尊何故不答。豈不增彼
婆蹉種出家惡邪見。言沙門不能答其所問。
　佛告阿難。我若答言有我。則增彼先來邪見。
若答言無我。彼先癡惑豈不更增癡惑。言先
有我從今斷滅。若先來有我則是常見。於今
^pb斷滅則是斷見。如來離於二邊。處中說法。所
謂是事有故是事有。是事起故是事生。謂緣
無明行。乃至生．老．病．死．憂．悲．惱苦滅。　佛說此
經已。尊者阿難聞佛所說。歡喜奉行。
^n962如是我聞。　一時。佛住王舍城迦蘭陀竹園。　爾
^pb時。婆蹉種出家來詣佛所。與世尊而相問訊。
問訊已。退坐一面。白佛言。　瞿曇。云何瞿曇作
如是見．如是說。世間常。此是真實。餘則虛妄
耶。　佛告婆蹉種出家。我不作如是見．如是說。
世間常。是則真實。餘則虛妄。　云何瞿曇作如
^pb是見．如是說。世間無常．常無常．非常非無常。
有邊．無邊．邊無邊．非邊非無邊。命即是身．命
異身異。如來有後死．無後死．有無後死．非有
非無後死。　佛告婆蹉種出家。我不作如是見．
如是說。乃至非有非無後死。　爾時。婆蹉種出
^pb家白佛言。瞿曇。於此見。見何等過患。而於此
諸見。一切不說。　佛告婆蹉種出家。若作是見。
世間常。此則真實。餘則虛妄者。此是倒見．此
是觀察見．此是動搖見．此是垢污見．此是結
見。是苦．是閡．是惱．是熱。見結所繫。愚癡無聞
^pb凡夫於未來世。生．老．病．死．憂．悲．惱苦生。婆蹉
種出家。若作是見。世間無常．常無常．非常非
無常。有邊．無邊．邊無邊．非有邊非無邊。是命
是身．命異身異。如來有後死．無後死．有無後
死．非有非無後死。此是倒見。乃至憂．悲．惱
^pb苦生。　婆蹉種出家白佛。瞿曇。何所見。　佛告婆
蹉種出家。如來所見已畢。婆蹉種出家。然如
來見。謂見此苦聖諦．此苦集聖諦．此苦滅聖
諦．此苦滅道跡聖諦。作如是知．如是見已。於
一切見．一切受．一切生。一切我．我所見．我慢
^pb繫著使。斷滅．寂靜．清涼．真實。如是等解脫。比
丘。生者不然。不生亦不然。　婆蹉白佛。瞿曇。何
故說言生者不然。　佛告婆蹉。我今問汝。隨意
答我。婆蹉。猶如有人於汝前然火。汝見火然
不。即於汝前火滅。汝見火滅不。　婆蹉白佛。如
^pb是。瞿曇。　佛告婆蹉。若有人問汝。向者火然。今
在何處。為東方去耶。西方．南方．北方去耶。如
是問者。汝云何說。婆蹉白佛。瞿曇。若有來作
如是問者。我當作如是答。若有於我前然火。
薪草因緣故然。若不增薪。火則永滅。不復更
^pb起。東方．南方．西方．北方去者。是則不然。　佛告
婆蹉。我亦如是說。色已斷已知。受．想．行．識已
斷已知。斷其根本。如截多羅樹頭。無復生分。
於未來世永不復起。若至東方。南．西．北方。是
則不然。甚深廣大。無量無數永滅。　婆蹉白佛。
^pb我當說譬。　佛告婆蹉。為知是時。　婆蹉白佛。瞿
曇。譬如近城邑聚落。有好淨地。生堅固林。有
一大堅固樹。其生已來經數千歲。日夜既久。
枝葉零落。皮膚枯朽。唯幹獨立。如是。瞿曇。如
來法．律離諸枝條𭩵。唯空幹堅固獨立。　爾時。
^pb婆蹉出家聞佛所說。歡喜隨喜。彼坐起去。
^n963如是我聞。　一時。佛住王舍城迦蘭陀竹園。　時。
有婆蹉種出家來詣佛所。與世尊而相問訊
慰勞已。退坐一面。白佛言。瞿曇。彼云何無知
故。作如是見．如是說。世間常。此是真實。餘則
^pb虛妄。世間無常．世間常無常．世間非常非無
常。世有邊．世無邊．世有邊無邊．世非有邊非
無邊。命即是身．命異身異。如來有後死．無後
死．有無後死．非有非無後死。　佛告婆蹉。於色
無知故。作如是見．如是說。世間常。此是真實。
^pb餘則虛妄。乃至非有非無後死。於受．想．行．識
無知故。作如是見．如是說世間常。此是真實。
餘則虛妄。乃至非有非無後死。　婆蹉白佛。瞿
曇。知何法故。不如是見．如是說。世間常。此是
真實。餘則虛妄。乃至非有非無後死。佛告婆
^pb蹉。知色故。不如是見．如是說。世間常。此是真
實。餘則虛妄。乃至非有非無後死。知受．想．行．
識故。不作如是見．如是說。世間常。此是真實。
餘則虛妄。乃至非有非無後死。如是不知．知。
如是不見．見。不識．識。不斷．斷。不觀．觀。不察．察。

^pb不覺．覺。　佛說此經已。婆蹉種出家聞佛所說。
歡喜隨喜。從坐起而去。
^n964如是我聞。　一時。佛住王舍城迦蘭陀竹園。　時。
有婆蹉種出家來詣佛所。與世尊面相慰勞
已。退坐一面。白佛言。瞿曇。欲有所問。寧有閑
^pb暇為解說不。爾時。世尊默然而住。　婆蹉種出
家第二．第三問。佛亦第二．第三默然而住。　時。
婆蹉種出家白佛言。我與瞿曇共相隨順。今
有所問。何故默然。　爾時。世尊作是念。此婆蹉
種出家長夜質直。不諂不偽。時有所問。皆以
^pb不知故。非故惱亂。我今當以阿毘曇律納受
於彼。作是念已。告婆蹉種出家。隨汝所問。當
為解說。　婆蹉白佛。云何。瞿曇。有善法耶。　佛答
言。有。　婆蹉白佛。當為我說善．不善法。令我得
解。　佛告婆蹉。我今當為汝略說善．不善
^pb法。諦聽。善思。婆蹉。貪欲者是不善法。調伏貪
欲是則善法。瞋恚．愚癡是不善法。調伏恚．癡
是則善法。殺生者是不善法。離殺生者是則
善法。偷盜．邪婬．妄語．兩舌．惡口．綺語．貪．恚．邪
見是不善法。不盜。乃至正見是則善法。是為。
^pb婆蹉。我今已說三種善法．三種不善法。如是。
聖弟子於三種善法．三種不善法如實知。十
種不善法．十種善法如實知者。則於貪欲無
餘滅盡。瞋恚．愚癡無餘滅盡者。則於一切有
漏滅盡。無漏心解脫．慧解脫。現法自知作證。
^pb我生已盡。梵行已立。所作已作。自知不受後
有。　婆蹉白佛。頗有一比丘於此法．律得盡有
漏。無漏心解脫。乃至不受後有耶。佛告婆蹉。
不但若一。若二．若三。乃至五百。有眾多比丘
於此法．律盡諸有漏。乃至不受後有。　婆蹉白
佛。
^pb且置比丘。有一比丘尼於此法．律盡諸有漏。
乃至不受後有不。　佛告婆蹉。不但一．二．三比
丘尼。乃至五百。有眾多比丘尼於此法．律盡
諸有漏。乃至不受後有。　婆蹉白佛。置比丘尼。
有一優婆塞修諸梵行。於此法．律度狐疑不。
^pb　佛告婆蹉。不但一．二．三。乃至五百優婆塞。乃
有眾多優婆塞修諸梵行。於此法．律斷五下
分結。得成阿那含。不復還生此。　婆蹉白佛。復
置優婆塞。頗有一優婆夷於此法．律修持梵
行。於此法．律度狐疑不。　佛告婆蹉。不但一．二．
^pb三優婆夷。乃至五百。乃有眾多優婆夷於此
法．律斷五下分結。於彼化生。得阿那含。不復
還生此。　婆蹉白佛。置比丘．比丘尼．優婆塞．優
婆夷修梵行者。頗有優婆塞受五欲。而於此
法．律度狐疑不。佛告婆蹉。不但一．二．三。乃至
^pb五百。乃有眾多優婆塞居家妻子。香華嚴飾。
畜養奴婢。於此法．律斷三結。貪．恚．癡薄。得斯
陀含。一往一來。究竟苦邊。　婆蹉白佛。復置優
婆塞。頗有一優婆夷受習五欲。於此法．律得
度狐疑不。　佛告婆蹉。不但一．二．三。乃至五百。
^pb乃有眾多優婆夷在於居家。畜養男女。服習
五欲。華香嚴飾。於此法．律三結盡。得須陀洹。
不墮惡趣法。決定正向三菩提。七有天人往
生。究竟苦邊。　婆蹉白佛言。瞿曇。若沙門瞿曇
成等正覺。若比丘．比丘尼．優婆塞．優婆夷修
^pb梵行者。及優婆塞．優婆夷服習五欲。不得如
是功德者。則不滿足。以沙門瞿曇成等正覺。
比丘．比丘尼．優婆塞．優婆夷修諸梵行。及優
婆塞．優婆夷服習五欲。而成就爾所功德故。
則為滿足。瞿曇。今當說譬。　佛告婆蹉。隨意所
說。　
^pb婆蹉白佛。如天大雨。水流隨下。瞿曇法．律亦
復如是。比丘．比丘尼．優婆塞．優婆夷。若男．若
女。悉皆隨流。向於涅槃。浚輸涅槃。甚奇。佛．法．
僧平等法．律。為餘異道出家來詣瞿曇所。於
正法．律求出家．受具足者。幾時便聽出家。　佛
^pb告婆蹉。若餘異道出家欲來於正法．律求出
家．受具足者。乃至四月於和尚所受衣而住。
然此是為人粗作齊限耳。　婆蹉白佛。若諸異
道出家來於正法．律欲求出家．受具足。聽於
和尚所受依。若滿四月聽出家者。我今堪能
^pb於四月在和尚所受依。若於正法．律而得出
家．受具足。我當於瞿曇法中出家．受具足。修
持梵行。　佛告婆蹉。我先不說粗為人作分齊
耶。　婆蹉白佛。如是。瞿曇。　爾時世尊告諸比丘。
汝等當度彼婆蹉出家於正法．律出家．受具
^pb足。婆蹉種出家即得於正法．律出家．受具足。
成比丘分。乃至半月。學所應知．應識．應見．應
得．應覺．應證。悉知．悉識．悉見．悉得．悉覺．悉證
如來正法。　尊者婆蹉作是念。我今已覺所應
知．應識．應見．應得．應覺．應證。彼一切悉知．悉
^pb識．悉見．悉得．悉覺．悉證。今當往見世尊。　是時。
婆蹉詣世尊所。稽首禮足。於一面住。白佛言。
世尊。我於學所應知．應識．應見．應得．應覺．應
證。悉知．悉識．悉見．悉得．悉覺．悉證世尊正法。
唯願世尊為我說法。我聞法已。當獨一靜處。
^pb專精思惟。不放逸住。思惟。所以善男子剃除
鬚髮。著袈裟衣。正信出家學道。乃至自知不
受後有。　佛告婆蹉。有二法。修習多修習。所謂
止．觀。此二法修習多修習。得知界．果。覺了於
界。知種種界。覺種種界。如是。比丘。欲求離欲。

^pb惡不善法。乃至第四禪具足住。慈．悲．喜．捨。空
入處．識入處．無所有入處．非想非非想入處。
令我三結盡。得須陀洹。三結盡。貪．恚．癡薄。得
斯陀含。五下分結盡。得阿那含。種種神通境
界。天眼．天耳．他心智．宿命智．生死智．漏盡智
^pb皆悉得。是故。比丘。當修二法。修習多修習。修
二法故。知種種界。乃至漏盡。爾時。尊者婆蹉
聞佛所說。歡喜作禮而去。爾時。婆蹉獨一靜
處。專精思惟。不放逸住。乃至自知不受後有。
　時。有眾多比丘莊嚴方便。欲詣世尊恭敬供
^pb養。　爾時。婆蹉問眾多比丘。汝等莊嚴方便。欲
詣世尊恭敬供養耶。諸比丘答言。爾。　爾時。婆
蹉語諸比丘。尊者。持我語。敬禮世尊。問訊起
居輕利。少病少惱。安樂住不。言。婆蹉比丘白
世尊言。我已供養世尊。具足奉事。令歡悅。非
^pb不歡悅。大師弟子所作皆悉已作。供養大師。
令歡悅。非不歡悅。　時。眾多比丘往詣佛所。稽
首禮足。退坐一面。白佛言。世尊。尊者婆蹉稽
首敬禮世尊足。乃至歡悅。非不歡悅。　佛告諸
比丘。諸天先已語我。汝今復說。如來成就第
^pb一知見。亦如婆蹉比丘。有如是德力。　爾時。世
尊為彼婆蹉比丘說第一記。　佛說此經已。諸
比丘聞佛所說。歡喜奉行。
^n965如是我聞。　一時。佛住王舍城迦蘭陀竹園。　時。
有外道出家名曰鬱低迦。來詣佛所。與世尊
^pb面相問訊慰勞已。退坐一面。白佛言。瞿曇。云
何。瞿曇。世有邊耶。　佛告鬱低迦。此是無記。　鬱
低迦白佛。云何。瞿曇。世無邊耶。有邊無邊耶。
非有邊非無邊耶。　佛告鬱低迦。此是無記。　鬱
低迦白佛。云何。瞿曇。世有邊耶。答言無記。世
^pb無邊耶。世有邊無邊耶。世非有邊非無邊耶。
答言無記。瞿曇。於何等法而可記說。　佛告鬱
低迦。知者。智者。我為諸弟子而記說道。令正
盡苦。究竟苦邊。　鬱低迦白佛。云何。瞿曇。為諸
弟子說道。令正盡苦。究竟苦邊。為一切世間
^pb從此道出。為少分耶。　爾時。世尊默然不答。　第
二．第三問。佛亦第二．第三默然不答。　爾時。尊
者阿難住於佛後。執扇扇佛。尊者阿難語鬱
低迦外道出家。汝初已問此義。今復以異說
而問。是故。世尊不為記說。鬱低迦。今當為汝
^pb說譬。夫智者因譬得解。　譬如國王。有邊境城。
四周堅固。巷陌平正。唯有一門。立守門者聰
明黠慧。善能籌量。外有人來。應入者聽入。不
應入者不聽。周匝遶城。求第二門。都不可得。
都無貓狸出入之處。況第二門。彼守門者都
^pb不覺悟入者．出者。然彼士夫知一切人唯從
此門若出若入。更無餘處。如是。世尊雖不用
心覺悟眾生。一切世間從此道出。及以少分。
然知眾生正盡苦。究竟苦邊者。一切皆悉從
此道出。　時。鬱低迦外道出家聞佛所說。歡喜
^pb隨喜。從坐起而去。
^n966如是我聞。　一時。佛住王舍城迦蘭陀竹園。時。
有尊者富鄰尼住王舍城耆闍崛山中。　時。有
眾多外道出家詣尊者富鄰尼。共相問訊慰
勞已。退坐一面。問尊者富鄰尼。我聞沙門瞿
^pb曇作斷滅破壞有教授耶。今問尊者富鄰尼。
竟為爾不。　富鄰尼語諸外道出家。我不如是
知世尊教語。眾生斷滅壞有。令無所有者。無
有是處。我作如是解。世尊所說有諸眾生。計
言有我．我慢．邪慢。世尊為說。令其斷滅。　時。諸
^pb外道出家聞富鄰尼所說。心不喜悅。呵責而
去。　爾時。尊者富鄰尼。諸外道去已。往詣佛所。
稽首禮足。退坐一面。以向諸外道出家所說
具白世尊。世尊。我向答諸外道說。得無謗毀
世尊耶。為是法說。如佛所說。如法說。隨順法
^pb說。得不為諸論議者所見嫌責耶。　佛告富鄰
尼。如汝所說。不謗如來。不失次第。如我記說。
如法法說。隨順法說。不為諸論者之所嫌責。
所以者何。富鄰尼。先諸眾生我慢．邪慢。邪慢
所迫．邪慢集．邪慢不無間等。亂如狗腸。如鐵
^pb鉤鎖。亦如亂草。往反驅馳。此世他世．他世此
世。驅馳往反。不能遠離。富鄰尼。一切眾生於
諸邪慢無餘永滅者。彼一切眾生長夜安隱
快樂。　佛說此經已。富鄰尼比丘聞佛所說。歡
喜奉行。
^pb^n967如是我聞。　一時。佛住王舍城迦蘭陀竹園。　爾
時。尊者阿難陀於後夜時。向榻補河邊。脫衣
置岸邊。入水洗手足。還上岸。著一衣。摩拭身
體。時。俱迦那外道出家亦至水邊。尊者阿難
聞其行聲。聞聲已。即便謦咳作聲。　俱迦那外
^pb道出家聞有人聲。而問言。為何等人。　尊者阿
難答言。沙門。　俱迦那外道言。何等沙門。　尊者
阿難答言。釋種子。　俱迦那外道言。欲有所問。
寧有閑暇見答以不。　尊者阿難答言。隨意所
問。知者當答。　俱迦那言。云何。阿難。如來死後
^pb有耶。　阿難答言。世尊所說。此是無記。　復問。如
來死後無耶。死後有無耶。非有非無耶。　阿難
言。世尊所說。此是無記。　俱迦那外道言。云何。
阿難。如來死後有。答言無記。死後無。死後有
無。死後非有非無。答言無記。云何。
^pb阿難。為不知不見耶。　阿難答言。非不知．非不
見。悉知．悉見。　復問阿難。云何知。云何見。　阿難
答言。見可見處。見所起處。見纏斷處。此則為
知。此則為見。我如是知．如是見。云何說言不
知．不見。　俱迦那外道復問。尊者何名。　阿難陀
^pb答言。我名阿難陀。　俱迦那外道言。奇哉。大師
弟子。而共論議。我若知是尊者阿難陀者。不
敢發問。說是語已。即捨而去。
^n968如是我聞。　一時。佛住舍衛國祇樹給孤獨園。
　時。給孤獨長者日日出見世尊。禮事供養。給
^pb孤獨長者作是念。我今出太早。世尊及諸比
丘禪思未起。我寧可過諸外道住處。即入外
道精舍。與諸外道共相問訊慰勞已。退坐一
面。　時。彼外道問言。長者。汝見沙門瞿曇。云何
見。何所見。　長者答言。我亦不知云何見世尊。

^pb世尊何所見。　諸外道言。汝言見眾僧。云何見
眾僧。眾僧何所見。　長者答言。我亦不知云何
見僧。僧何所見。　外道復問。長者。汝今云何自
見。自何所見。　長者答言。汝等各各自說所見。
然後我說所見。亦不難。　時。有一外道作如是
^pb言。長者。我見一切世間常。是則真實。餘者虛
妄。　復有說言。長者。我見一切世間無常。此是
真實。餘則虛妄。　復有說言。長者。世間常無常。
此是真實。餘則虛妄。　復有說言。世間非常非
無常。此是真實。餘則虛妄。　復有說言。世有邊。
^pb此是真實。餘則虛妄。　復有說言。世無邊。此是
真實。餘則虛妄。　復有說言。世有邊無邊。　復有
說言。世非有邊非無邊。　復有說言。命即是身。
　復有說言。命異身異。　復有說言。如來死後有。
　復有說言。如來死後無。　復有說言。如來死後
^pb有無。　復有說言。如來死後非有非無。此是真
實。餘則虛妄。　諸外道語長者言。我等各各已
說所見。汝復應說汝所見。　長者答言。我之所
見真實．有為．思量．緣起。若復真實．有為．思量．
緣起者。彼則無常。無常者是苦。如是知已。於
^pb一切見都無所得。如汝所見。世間常。此是真
實。餘則虛妄。者。此見真實．有為．思量．緣起。若
真實．有為．思量．緣起者。是則無常。無常者是
苦。是故汝等習近於苦。唯得於苦。堅住於苦。
深入於苦。如是汝言世間無常。此是真實。餘
^pb則虛妄。有如是咎。　世間常．無常．非常非無常。
世有邊．世無邊．世有邊無邊．世非有邊非無
邊。命即是身．命異身異。如來死後有．如來死
後無．如來死後有無．如來死後非有非無。此
是真實。餘則虛妄。皆如上說。　有一外道語
^pb給孤獨長者言。如汝所說。若有見彼。則真實．
有為．思量．緣起者。是無常法。若無常者是苦。
是故。長者所見亦習近苦。得苦。住苦。深入於
苦。　長者答言。我先不言所見者。是真實．有為．
思量．緣起法。悉皆無常。無常者是苦。知苦已。
^pb我於所見無所得耶。　彼外道言。如是。長者。　爾
時。給孤獨長者於外道精舍伏彼異論。建立
正論。於異學眾中作師子吼已。往詣佛所。稽
首禮足。退坐一面。以向與諸外道共論事向
佛廣說。　佛告給孤獨長者。善哉。善哉。宜應時
^pb時摧伏愚癡外道。建立正論。　佛說是語已。給
孤獨長者歡喜隨喜。作禮而去。
^n969如是我聞。　一時。佛住王舍城迦蘭陀竹園。　時。
有長爪外道出家來詣佛所。與世尊面相問
訊慰勞已。退坐一面。白佛言。瞿曇。我一切見
不
^pb忍。　佛告火種。汝言一切見不忍者。此見亦不
忍耶。　長爪外道言。向言一切見不忍者。此見
亦不忍。　佛告火種。如是知．如是見。此見則已
斷．已捨．已離。餘見更不相續．不起．不生。火種。
多人與汝所見同。多人作如是見．如是說。汝
^pb亦與彼相似。火種。若諸沙門．婆羅門捨斯等
見。餘見不起。是等沙門．婆羅門世間亦少少
耳。　火種。依三種見。何等為三。有一如是見．如
是說。我一切忍。復次。有一如是見．如是說。我
一切不忍。復次。有一如是見．如是說。我於一
^pb忍．一不忍。火種。若言一切忍者。此見與貪俱
生。非不貪。與恚俱生。非不恚。與癡俱生。非不
癡。繫。不離繫。煩惱。非清淨。樂取。染著生。若如
是見。我一切不忍。此見非貪俱．非恚俱．非癡
俱。清淨非煩惱。離繫非繫。不樂不取。不著生。

^pb火種。若如是見。我一忍．一不忍。彼若忍者。則
有貪。乃至染著生。若如是見不忍者。則離貪。
乃至不染著生。　彼多聞聖弟子所學言。我若
作如是見．如是說。我一切忍。則為二者所責．
所詰。何等二種。謂一切不忍。及一忍．一不忍。
^pb則為此等所責。責故詰。詰故害。彼見責．見詰．
見害故。則捨所見。餘見則不復生。如是斷見．
捨見．離見。餘見不復相續。不起不生。　彼多聞
聖弟子作如是學。我若如是見．如是說。我一
切不忍。者則有二種二詰。何等為二。謂我一
^pb切忍。及一忍．一不忍。如是二責二詰。乃至不
相續。不起不生。　彼多聞聖弟子作如是學。我
若作如是見．如是說。一忍．一不忍。則有二責
二詰。何等二。謂如是見．如是說。我一切忍。及
一切不忍。如是二責。乃至不相續。不起不
^pb生。　復次。火種。如是身色麤四大。聖弟子當觀
無常．觀生滅．觀離欲．觀滅盡．觀捨。若聖弟子
觀無常．觀滅．觀離欲．觀滅盡．觀捨住者。於彼
身．身欲．身念．身愛．身染．身著。永滅不住。　火種。
有三種受。謂苦受．樂受．不苦不樂受。此三種
^pb受。何因。何集。何生。何轉。謂此三受觸因．觸集．
觸生．觸轉。彼彼觸集。則受集。彼彼觸滅。則受
滅。寂靜．清涼．永盡。彼於此三受。覺苦．覺樂．覺
不苦不樂。彼彼受若集．若滅．若味．若患．若出
如實知。如實知已。即於彼受觀察無常．觀生
^pb滅．觀離欲．觀滅盡．觀捨。彼於身分齊受覺如
實知。於命分齊受覺如實知。若彼身壞命終
後。即於爾時一切受永滅．無餘永滅。彼作是
念。樂受覺時。其身亦壞。苦受覺時。其身亦壞。
不苦不樂受覺時。其身亦壞。悉為苦邊。於彼
樂覺。
^pb離繫不繫。於彼苦覺。離繫不繫。於不苦不樂
覺。離繫不繫。於何離繫。離於貪欲．瞋恚．愚癡。
離於生．老．病．死．憂．悲．惱苦。我說斯等。名為離
苦。　當於爾時。尊者舍利弗受具足始經半月。
時。尊者舍利弗住於佛後。執扇扇佛。時。尊者
^pb舍利弗作是念。世尊歎說於彼彼法。斷欲．離
欲。欲滅盡．欲捨。爾時。尊者舍利弗即於彼彼
法觀察無常。觀生滅．觀離欲．觀滅盡．觀捨。不
起諸漏。心得解脫。　爾時。長爪外道出家遠塵
離垢。得法眼淨。長爪外道出家見法．得法．覺
^pb法．入法．度諸疑惑。不由他度。入正法．律。得無
所畏。即從坐起。整衣服。為佛作禮。合掌白佛。
願得於正法．律出家．受具足。於佛法中修諸
梵行。　佛告長爪外道出家。汝得於正法．律出
家．受具足。成比丘分。　即得善來比丘出家。彼
^juan35^pb
^pb思惟。所以善男子剃除鬚髮。著袈裟衣。正信．
非家．出家學道。乃至心善解脫。得阿羅漢。　佛
說是經已。尊者舍利弗．尊者長爪聞佛所說。
歡喜奉行。雜阿含經卷第三十四

^pb雜阿含經卷第三十五
　　　　宋天竺三藏求那跋陀羅譯
^n970如是我聞。　一時。佛住王舍城迦蘭陀竹園。　時。
王舍城有外道出家名舍羅步。住須摩竭陀
池側。於自眾中作如是唱言。沙門釋子法我
^pb悉知。我先已知彼法．律而悉棄捨。　時。有眾多
比丘晨朝著衣持缽。入王舍城乞食。聞有外
道名舍羅步。住王舍城須摩竭陀池側。於自
眾中作如是唱。沙門釋子所有法．律我悉已
知。先已知彼法．律。然後棄捨。聞是語已。乞食
畢。還精舍。舉衣缽。洗足已。往詣佛所。稽首禮
足。退坐一面。白佛言。世尊。我等晨朝著衣持
缽。入王舍城乞食。聞有外道出家名舍羅步。
住王舍城須摩竭陀池側。於自眾中作是唱
言。沙門釋子法我已悉知。知彼法．律已。然
^pb後棄捨。善哉。世尊。可自往彼須摩竭陀池側。
憐愍彼故。爾時。世尊默然而許。於日晡時從
禪覺。往到須摩竭陀池側外道舍羅步所。　時。
舍羅步外道出家遙見世尊來。即敷床坐。請
佛令坐。　佛即就坐。告舍羅步言。汝實作是語。
^pb沙門釋子所有法．律我悉已知。知彼法．律已。
然後棄捨耶。時。捨羅步默而不答。　佛告舍羅
步。汝今應說。何故默然。汝所知滿足者。我則
隨喜。不滿足者。我當令汝滿足。時。舍羅步猶
故默然。如是第二．第三說。彼再三默然住。　時。
^pb舍羅步有一梵行弟子白舍羅步言。師應往
詣沙門瞿曇說所知見。今沙門瞿曇自來詣
此。何故不說。沙門瞿曇又告師言。若滿足者。
我則隨喜。不滿足者。當令滿足。何故默然而
不記說。彼舍羅步梵行弟子勸時。亦復默然。
　
^pb爾時。世尊告舍羅步。若復有言。沙門瞿曇非
如來．應．等正覺。我若善諫善問。善諫善問時。
彼則遼落說諸外事。或忿恚慢覆。對閡不忍。
無由能現。或默然抱愧低頭。密自思省。如今
舍羅步。若復作如是言非沙門瞿曇無正法．
^pb律者。我若善諫善問。彼亦如汝今日默然而
住。若復有言非沙門瞿曇聲聞善向者。我若
善諫善問。彼亦乃至如汝今日默然而住。爾
時。世尊於須摩竭陀池側師子吼已。從坐起
而去。　爾時。舍羅步梵行弟子語舍羅步言。譬
^pb如有牛。截其兩角。入空牛欄中。跪地大吼。師
亦如是。於無沙門瞿曇弟子眾中作師子吼。
譬如女人欲作丈夫聲。發聲即作女聲。師亦
如是。於非沙門瞿曇弟子眾中作師子吼。譬
如野干欲作狐聲。發聲還作野干聲。師亦如
^pb是。於非沙門瞿曇弟子眾中欲作師子吼。　時。
舍羅步梵行弟子於舍羅步面前呵責毀呰
已。從坐起去。
^n971如是我聞。　一時。佛住王舍城迦蘭陀竹園。　爾
時。王舍城須摩竭陀池側有外道出家名上
^pb坐。住彼池側。於自眾中作如是語。我說一偈。
若能報者。我當於彼修行梵行。　時。有眾多比
丘晨朝著衣持缽。入王舍城乞食。聞有外道
出家名曰上座。住須摩竭陀池側。於自眾中
作如是說。我說一偈。有能報者。我當於彼所
^pb修行梵行。乞食畢。還精舍。舉衣缽。洗足已。詣
佛所。稽首佛足。退坐一面。白佛言。世尊。我今
晨朝與眾多比丘入城乞食。聞有外道出家
名曰上坐。住須摩竭陀池側。於自眾中作如
是說。我說一偈。有能報者。我當於彼修行梵
行。
^pb唯願世尊應自往彼。哀愍故。　爾時。世尊默然
而許。即日晡時從禪覺。往至須摩竭陀池側。
　時。上坐外道出家遙見世尊。即敷床座。請佛
令坐。世尊坐已。告上坐外道出家言。汝實作
是語。我說一偈。若能報者。我當於彼修行梵
^pb行耶。汝今便可說偈。我能報答。　時。彼外道即
累繩床以為高座。自昇其上。即說偈言。
比丘以法活　不恐怖眾生　意寂行捨離
持戒順息止
爾時。世尊知彼上坐外道心。即說偈言。
^pb汝於所說偈　能自隨轉者　我當於汝所
作善士夫觀　觀汝今所說　言行不相應
寂止自調伏　莫恐怖眾生　行意寂遠離
受持淨戒者　順調伏寂止　身口心離惡
善攝於住處　不令放逸者
　是則名隨順　　
^pb調伏及寂止爾時。上坐外道出家作是念。沙
門瞿曇已知我心。即從床而下。合掌白佛言。
今我可得於正法．律出家．受具足。成比丘法
不。佛告上坐外道出家。今汝可得於正法．律
出家．受具足。成比丘分。　如是上坐外道出家
^pb得出家。作比丘已。思惟。所以善男子剃除鬚
髮。著袈裟衣。正信．非家．出家學道。乃至心善
解脫。得阿羅漢。
^n972如是我聞。　一時。佛住王舍城迦蘭陀竹園。　時。
有眾多婆羅門出家住須摩竭陀池側。集聚
^pb一處。作如是論。如是婆羅門真諦。如是婆羅
門真諦。　爾時。世尊知彼眾多婆羅門出家心
念。往到須摩竭陀池側。　時。眾多婆羅門出家
遙見佛來。即為佛敷床座。請佛就坐。　佛即就
^pb坐。告諸婆羅門出家。汝等於此須摩竭陀池
側。眾共集聚。何所論說。婆羅門出家白佛言。
瞿曇。我等眾多婆羅門出家集於此坐。作如
是論。如是婆羅門真諦。如是婆羅門真諦。　佛
告婆羅門出家。有三種婆羅門真實。我自覺
^pb悟成等正覺而復為人演說。汝婆羅門出家
作如是說。不害一切眾生。是婆羅門真諦。非
為虛妄。彼於彼言我勝．言相似．言我卑。若於
彼真諦不繫著。於一切世間作慈心色像。是
名第一婆羅門真諦。我自覺悟成等正覺。為
^pb人演說。　復次。婆羅門作如是說。所有集法皆
是滅法。此是真諦。非為虛妄。乃至於彼真諦
不計著。於一切世間觀察生滅。是名第二婆
羅門真諦。　復次。婆羅門作如是說。無我處所
及事都無所有。無我處所及事都無所有。此
^pb則真諦。非為虛妄。如前說。乃至於彼無所繫
著。一切世間無我像類。是名第三婆羅門真
諦。我自覺悟成等正覺而為人說。爾時。眾多
婆羅門出家默然住。　時。世尊作是念。今映彼
愚癡。殺彼惡者。今此眾中無一能自思量欲
^pb造因緣。於沙門瞿曇法中修行梵行。如是知
已。從坐起而去。
^n973如是我聞。　一時。佛住拘睒彌國瞿師羅園。尊
者阿難亦住於彼。　時。有外道出家名曰栴陀。
詣尊者阿難所。與尊者阿難共相問訊慰勞
^pb已。退坐一面。問尊者阿難言。何故於沙門瞿
曇所出家修梵行。　阿難答言。為斷貪欲．瞋恚．
愚癡故。於彼出家修梵行。　栴陀復問。彼能說
斷貪欲．瞋恚．愚癡耶。　阿難答言。我亦能說斷
貪欲．瞋恚．愚癡。栴陀復問。汝見貪欲．瞋恚．愚
^pb癡有何過患。說斷貪欲．瞋恚．愚癡耶。　阿難答
言。染著貪欲映障心故。或自害。或復害他。或
復俱害。現法得罪．後世得罪．現法後世二俱
得罪。彼心常懷憂．苦受覺。若瞋恚映障．愚癡
映障。自害．害他．自他俱害。乃至常懷憂．苦受
^pb覺。又復。貪欲為盲．為無目．為無智．為慧力羸．
為障閡。非明．非等覺。不轉向涅槃。瞋恚．愚癡
亦復如是。我見貪欲．瞋恚．愚癡有如是過患。
故說斷貪欲．瞋恚．愚癡。　栴陀復問。汝見斷貪
欲．瞋恚．愚癡有何福利。而說斷貪欲．瞋恚．愚
^pb癡。　阿難答言。斷貪欲已。不自害。又不害他。亦
不俱害。又復不現法得罪．後世得罪．現法後
世得罪。心法常懷喜樂．受覺。瞋恚．愚癡亦復
如是。於現法中常離熾然。不待時節。有得餘
現法緣自覺知見。有如是功德利益故。說斷
^pb貪欲．瞋恚．愚癡。　栴陀復問。尊者阿難。有道有
跡。修習多修習。能斷貪欲．瞋恚．愚癡不。　阿難
答言。有。謂八正道。正見。乃至正定。　栴陀外道
白尊者阿難。此是賢哉之道．賢哉之跡。修習
多修習。能斷貪欲．瞋恚．愚癡。　時。栴陀外道聞
^pb尊者阿難所說。歡喜隨喜。從坐起而去。
^n974如是我聞。　一時。佛住舍衛國祇樹給孤獨園。
　爾時。尊者舍利弗詣佛所。稽首佛足。退坐一
面。　爾時。世尊為尊者舍利弗種種說法。示教
照喜。示教照喜已。默然住。　時。尊者舍利弗聞
^pb佛所說。歡喜隨喜已。稽首禮足而去。時。有外
道出家補縷低迦隨路而來。問尊者舍利弗。
從何所來。　舍利弗答言。火種。我從我世尊所。
聽大師說教授法來。　補縷低迦問尊者舍利
弗。今猶不離乳。從師聞說教授法耶。　舍利弗
^pb答言。火種。我不離乳。於大師所。聞說教授法。
　補縷低迦語尊者舍利弗言。我久已離乳。捨
師所說教授法。舍利弗言。汝法是惡說法．律。
惡覺。非為出離．非正覺道。壞法．非可讚歎法．
非可依止法。又彼師者。非等正覺。是故汝等
^pb疾疾捨乳。離師教法。譬如乳牛。麤惡狂騷。又
少乳汁。彼犢飲乳。疾疾捨去。如是惡說法．律。
惡覺。非出離．非正覺道。壞法．非可讚歎法．非
可依止法。又彼師者。非等正覺。是故速捨師
教授法。我所有法是正法．律。是善覺。是出離
^pb正覺道。不壞．可讚歎．可依止。又彼大師是等
正覺。是故久飲其乳。聽受大師說教授法。譬
如乳牛。不麤狂騷。又多乳汁。彼犢飲時。久而
不厭。我法如是。是正法．律。乃至久聽說教授
法。　時。補縷低迦語舍利弗。汝等快得善利。於
正
^pb法．律。乃至久聽說教授法。　時。補屢低迦外道
出家聞舍利弗所說。歡喜隨喜。從道而去。
^n975如是我聞。　一時。佛住舍衛國祇樹給孤獨園。
　爾時。補縷低迦外道出家來詣佛所。與世尊
面相問訊慰勞已。退坐一面。白佛言。瞿曇。先
^pb日眾多種種異道出家沙門．婆羅門集於未
曾有講堂。作如是論議。沙門瞿曇智慧猶如
空舍。不能於大眾中建立論議。此應此不應。
此合此不合。譬如盲牛。偏行邊畔。不入中田。
沙門瞿曇亦復如是。無應不應。無合不合。　佛
^pb告補縷低迦。此諸外道論議。說應不應。合不
合。於聖法．律。如小兒戲。譬如士夫。年八．九十。
髮白齒落。作小兒戲。團治泥土。作象作馬。種
種形類。眾人皆言。此老小兒。如是。火種。種種
諸論。謂應不應。合不合。於聖法．律。如小兒戲。
然於
^pb彼中。無有比丘方便所應。　補縷低迦白佛。瞿
曇。於何處有比丘方便所應。　佛告外道。不清
淨者令其清淨。是名比丘方便所應。不調令
調。是名比丘方便所應。諸不定者令得正受。
是名比丘方便所應。不解脫者令得解脫。是
^pb名比丘方便所應。不斷令斷．不知令知．不修
令修．不得令得。是名比丘方便所應。　云何不
淨令淨。謂戒不淨者。令其清淨。云何不調伏
令其調伏。謂眼根。耳．鼻．舌．身．意根不調伏。令
其調伏。是名不調伏者令其調伏。云何不定
^pb令其正受。謂心不正定。令得正受。云何不解
脫者令得解脫。謂心不解脫貪欲．恚．癡。令得
解脫。云何不斷令斷。謂無明．有．愛。不斷令斷。
云何不知令知。謂其名色。不知令知。云何不
修令修。謂止．觀。不修令修。云何不得令得。
^pb謂般涅槃。不得令得。是名比丘方便所應。　補
縷低迦白佛言。瞿曇。是義比丘方便所應。是
堅固比丘方便所應。所謂盡諸有漏。　時。補縷
低迦外道出家聞佛所說。歡喜隨喜。從坐起
而去。
^pb^n976如是我聞。　一時。佛住王舍城迦蘭陀竹園。　時。
有外道出家。名曰尸婆。來詣佛所。與世尊面
相問訊慰勞已。退坐一面。白佛言。瞿曇。云何
為學。所謂學者。云何學。　佛告尸婆。學其所學。
故名為學。　尸婆白佛。何所學。　佛告尸婆。隨時
^pb學增上戒。增上意。學增上慧。　尸婆白佛。若阿
羅漢比丘諸漏已盡。所作已作。捨諸重擔。逮
得己利。盡諸有結。正智善解脫。當於爾時。復
何所學。　佛告尸婆。若阿羅漢比丘諸漏已盡。
乃至正智善解脫。當於爾時。覺知貪欲永
^pb盡無餘。覺知瞋恚．愚癡永盡無餘。故不復更
造諸惡。常行諸善。尸婆。是名為學其所學。　時。
尸婆外道出家聞佛所說。歡喜隨喜。從坐起
去。
^n977如是我聞。　一時。佛住王舍城迦蘭陀竹園。　爾
^pb時。尸婆外道出家來詣佛所。與世尊面相問
訊慰勞已。退坐一面。白佛言。瞿曇。有一沙門
婆羅門作如是見．如是說。若人有所知覺。彼
一切本所作因。修諸苦行。令過去業盡。更不
造新業。斷於因緣。於未來世無復諸漏。諸漏
^pb盡故業盡。業盡故苦盡。苦盡者究竟苦邊。今
瞿曇所說云何。　佛告尸婆。彼沙門婆羅門實
爾洛漠說耳。不審不數。愚癡不善不辯。所以
者何。或從風起苦。眾生覺知。或從痰起。或從
唌唾起。或等分起。或自害。或他害。或因節氣。
彼
^pb自害者。或拔髮．或拔鬚。或常立舉手。或蹲地。
或臥灰土中。或臥棘刺上。或臥杵上．或板上。
或牛屎塗地而臥其上。或臥水中。或日三洗
浴。或一足而立。身隨日轉。如是眾苦精勤有
行。尸婆。是名自害。他害者。或為他手石．刀．杖
^pb等。種種害身。是名他害。尸婆。若復時節所害。
冬則大寒。春則大熱。夏寒暑俱。是名節氣所
害。世間真實。非為虛妄。尸婆。世間有此真實。
為風所害。乃至節氣所害。彼眾生如實覺知。
汝亦自有此患。風痰唌唾。乃至節氣所害覺。
^pb如是如實覺知。尸婆。若彼沙門婆羅門言一
切人所知覺者皆是本所造因。捨世間真實
事而隨自見。作虛妄說。　尸婆。有五因五緣生
心法憂苦。何等為五。謂因貪欲纏。緣貪欲纏。
生心法憂苦。因瞋恚．睡眠．掉悔．疑纏。緣瞋
^pb恚．睡眠．掉悔．疑纏。生彼心法憂苦。尸婆。是名
五因五緣生心法憂苦。尸婆。有五因五緣不
生心法憂苦。何等為五。謂因貪欲纏。緣貪欲
纏。生彼心法憂苦者。離彼貪欲纏。不起心法
憂苦。是名五因五緣不起心法憂苦。現法得
^pb離熾然。不待時節。通達現見。緣自覺知。尸婆。
復有現法離熾然。不待時節。通達現見。緣自
覺知。謂八正道。正見。乃至正定。說是法時。尸
婆外道出家遠塵離垢。得法眼淨。時。尸婆外
道出家見法．得法．知法．入法。離諸狐疑。不由
^pb於他。入正法．律。得無所畏。即從坐起。整衣服。
合掌白佛。世尊。我今可得於正法．律出家．受
具足。得比丘分耶。　佛告
^pb尸婆。汝今得出家。如上說。乃至心善解脫。得
阿羅漢。
^n978如是我聞。　一時。佛住那羅聚落好衣菴羅園
中。爾時。那羅聚落有商主外道出家。百二十
歲。年耆根熟。為那羅聚落諸沙門．婆羅門．長
^pb者．居士尊重供養。如阿羅漢。　彼商主外道出
家先有宗親一人。命終生天。於彼天上見商
主外道出家已。作是念。我欲往教彼商主外
道出家詣世尊所。修行梵行。恐其不隨我語。
我今當往彼。以意論令問。　即下那羅聚落。詣
^pb彼商主外道出家所。說偈而問。
云何惡知識　現善知識相　云何善知識
如己同一體　何故求於斷　云何離熾然
若汝仙人持此意論而問於彼。有能分明解
說其義而答汝者。便可從彼出家。修行梵行。
　
^pb時。商主外道出家受天所問。持詣富蘭那迦
葉所。以此意論偈問富蘭那迦葉。彼富蘭那
迦葉尚自不解。況復能答。彼時。商主外道出
家復至末迦梨瞿舍利子所．刪闍耶毘羅坻
子所．阿耆多枳舍欽婆羅所．迦羅拘陀迦栴
^pb延所．尼乾陀若提子所。皆以此意論偈而問。
悉不能答。　時。商主外道出家作是念。我以此
意論問諸出家師。悉不能答。我今復欲求出
家。為我今自有財寶。不如還家。服習五欲。復
作是念。我今可往詣沙門瞿曇。然彼耆舊．諸
^pb師．沙門．婆羅門．富蘭那迦葉等。悉不能答。而
沙門瞿曇年少出家。詎復能了。然我聞先宿
所說莫輕新學年少出家。或有沙門年少出
家。有大德力。今且當詣沙門瞿曇。詣已。以彼
意論心念而問。如偈所說。　爾時。世尊知彼商
^pb主心之所念。即說偈言。
云何惡知識　現善友相者　內心實恥厭
口說我同心　造事不樂同　故知非善友
口說恩愛語　心不實相應　所作而不同
慧者應覺知　是名惡知識　現善知識相
^pb與己同一體　云何善知識　與己同體者
非彼善知識　放逸而不制　沮壞懷疑惑
伺求其端緒　安於善知識　如子臥父懷
不為傍人聞　當知善知識　何故求於斷
生歡喜之處　清涼稱讚歎　修習福利果
^pb清涼永息滅　是故求於斷　云何離熾然
寂靜止息味　知彼遠離味　遠離熾然惡
飲以法喜味　寂滅離欲火　是名離熾然
爾時。商主外道出家作是念。沙門瞿曇知我
心念。而白佛言。我今得入沙門瞿曇正法．律
^pb中修行梵行。出家．受具足。成比丘分不。佛告
商主外道出家。汝今可得於正法．律修行梵
行。出家．受具足。成比丘分。如是出家已。思惟。
乃至心善解脫。得阿羅漢。
^n979如是我聞。　一時。佛住俱夷那竭國力士生處
^pb堅固雙樹林中。　爾時。世尊涅槃時至。告尊者
阿難。汝為世尊於雙樹間敷繩床。北首。如來
今日中夜於無餘涅槃而般涅槃。　爾時。尊者
阿難奉教。於雙樹間敷繩床。北首。訖。來詣佛
所。稽首佛足。退住一面。白佛言。世尊。已於雙
^pb樹間敷繩床。北首。　爾時。世尊詣雙樹間。於繩
床上北首右脅而臥。足足相累。繫念明想。正
念正智。　時。俱夷那竭國有須跋陀羅外道出
家。百二十歲。年耆根熟。為俱夷那竭國人恭
敬供養。如阿羅漢。彼須跋陀羅出家聞世尊
今
^pb日中夜當於無餘涅槃而般涅槃。然我有所
疑。希望而住。沙門瞿曇有力。能開覺我。我今
當詣沙門瞿曇。問其所疑。即出俱夷那竭。詣
世尊所。　爾時。尊者阿難於園門外經行。時。須
跋陀羅語阿難言。我聞沙門瞿曇今日中夜
^pb於無餘涅槃而般涅槃。我有所疑。希望而住。
沙門瞿曇有力。能開覺我。若阿難不憚勞者。
為我往白瞿曇。少有閑暇。答我所問。　阿難答
言。莫逼世尊。世尊疲極。　如是須跋陀羅再三
請尊者阿難。尊者阿難亦再三不許。須跋陀
^pb羅言。我聞古昔出家耆年大師所說。久久乃
有如來．應．等正覺出於世間。如優曇缽花。而
今如來中夜當於無餘涅槃界而般涅槃。我
今於法疑。信心而住。沙門瞿曇有力。能開覺
我。若阿難不憚勞者。為我白沙門瞿曇。　阿難
^pb復答言。須跋陀羅。莫逼世尊。世尊今日疲極。
　爾時。世尊以天耳聞阿難與須跋陀羅共語
來往。而告尊者阿難。莫遮外道出家須跋陀
羅。令入問其所疑。所以者何。此是最後與外
道出家論議。此是最後得證聲聞。善來比丘。
^pb所謂須跋陀羅。　爾時。須跋陀羅。世尊為開善
根。歡喜增上。詣世尊所。與世尊面相問訊慰
勞已。退坐一面。白佛言。瞿曇。凡世間入處。謂
富蘭那迦葉等六師。各作如是宗。此是沙門。
此是沙門。云何。瞿曇。為實各各有是宗不。　爾
^pb時。世尊即為說偈言。
始年二十九　出家修善道　成道至於今
經五十餘年　三昧明行具　常修於淨戒
離斯少道分　此外無沙門
佛告須跋陀羅。於正法．律不得八正道者。亦
^pb不得初沙門。亦不得第二．第三．第四沙門。須
跋陀羅。於此法．律得八正道者。得初沙門。得
第二．第三．第四沙門。除此已。於外道無沙門。
斯則異道之師。空沙門．婆羅門耳。是故。我今
於眾中作師子吼。　說是法時。須跋陀羅外道
^pb出家遠塵離垢。得法眼淨。爾時。須跋陀羅見
法．得法．知法．入法。度諸狐疑。不由他信。不由
他度。於正法．律得無所畏。從坐起。整衣服。右
膝著地。白尊者阿難。汝得善利。汝得大師。為
大師弟子。為大師雨。雨灌其頂。我今若得於
^pb正法．律出家．受具足。得比丘分者。亦當得斯
善利。　時。尊者阿難白佛言。世尊。是須跋陀羅
外道出家今求於正法．律出家．受具足。得比
丘分。爾時。世尊告須跋陀羅。此比丘來修行
梵行。　彼尊者須跋陀羅即於爾時出家。即
^pb是受具足。成比丘分。如是思惟。乃至心善解
脫。得阿羅漢。　時。尊者須跋陀羅得阿羅漢。解
脫樂覺知已。作是念。我不忍見佛般涅槃。我
當先般涅槃。時。尊者須跋陀羅先般涅槃已。
然後世尊般涅槃。
^pb^n980如是我聞。　一時。佛在跋耆人間遊行。至毘舍
離國。住獼猴池側重閣講堂。時。毘舍離國有
眾多賈客。欲向怛剎尸羅國方便莊嚴。是眾
多賈客聞世尊於跋耆人間遊行。至毘舍離
國。住獼猴池側重閣講堂。聞已。來詣佛所。稽
^pb首佛足。退坐一面。佛為諸賈客種種說法。示
教照喜。示教照喜已。默然住。　時。諸賈客從坐
起。整衣服。為佛作禮。合掌白佛言。世尊。我等
諸賈客方便莊嚴。欲至怛剎尸羅國。唯願世
尊與諸大眾明旦受我供養。　爾時。世尊默
^pb然而許。　時。諸賈客知世尊受請已。從坐起。禮
佛足。各還自家。辦種種淨美飲食。敷床座。安
置淨水。晨朝遣使。白佛。時到。　爾時。世尊與諸
大眾著衣持缽。詣諸賈客所。就座而坐。　時。諸
賈客以淨美飲食自手供養。食畢洗缽訖。取
^pb卑小床。於大眾前坐。聽佛說法。　爾時。世尊告
諸賈客。汝等當行於曠野中。有諸恐怖。心驚
毛豎。爾時。當念如來事。謂如來．應．等正覺。乃
至佛．世尊。如是念者。恐怖則除。又。念法事。佛
正法．律。現法能離熾然。不待時節。通達親近。
^pb緣自覺知。又。念僧事。世尊弟子善向．正向。乃
至世間福田。如是念者。恐怖即除。　過去世時。
天．阿須輪共鬥。時。天帝釋告諸天眾。汝等與
阿須輪共鬥戰之時。生恐怖者。當念我幢。名
摧伏幢。念彼幢時。恐怖得除。若不念我幢者。

^pb當念伊舍那天子幢。若不念伊舍那天子幢
者。當念婆留那天子幢。念彼幢時。恐怖即除。
如是。諸商人。汝等於曠野中。有恐怖者。當念
如來事．法事．僧事。　爾時。世尊為諸毘舍離賈
客說供養隨喜偈。
^pb供養比丘僧　飲食隨時服　專念諦思惟
正知而行捨　淨物良福田　汝等悉具足
緣斯功德利　長夜獲安樂　發心有所求
眾利悉皆應　兩足四足安　道路往來安
夜安晝亦安　一切離諸惡　如沃壤良田
^pb精純好種子　溉灌以時澤　收實不可量
淨戒良福田　精餚膳種子　正行以將順
終期妙果成　是故行施者　欲求備眾德
當隨智慧行　眾果自然備　於明行足尊
正心盡恭敬　種殖眾善本　終獲大福利
　
^pb如實知世間　　得具備正見
具足見正道　具足而昇進　遠離一切垢
逮得涅槃道　究竟於苦邊　是名備眾德
爾時。世尊為諸毘舍離賈客說種種法。示教
照喜已。從坐起去。
^pb^n981如是我聞。　一時。佛住舍衛國祇樹給孤獨園。
　爾時。世尊告諸比丘。若比丘住於空閑．樹下．
空舍。有時恐怖。心驚毛豎者。當念如來事及
法事．僧事。如前廣說。念如來事．法事．僧事之
時。恐怖即除。　諸比丘。過去世時。釋提桓因與
^pb阿修羅共戰。爾時。帝釋語諸三十三天言。諸
仁者。諸天阿修羅共鬥戰時。若生恐怖。心驚
毛豎者。汝當念我伏敵之幢。念彼幢時。恐怖
即除。如是。比丘。若於空閑．樹下．空舍而生恐
怖。心驚毛豎者。當念如來。如來．應．等正覺。
^pb乃至佛．世尊。彼當念時。恐怖即除。所以者何。
彼天帝釋懷貪．恚．癡。於生．老．病．死．憂．悲．惱苦
不得解脫。有恐怖．畏懼．逃竄．避難。而猶告諸
三十三天令念我摧伏敵幢。況復如來．應．等
正覺。乃至佛．世尊。離貪．恚．癡。解脫生．老．病．死．
^pb憂．悲．惱苦。無諸恐怖．畏懼．逃避。而不能令其
念如來者。除諸恐怖。　佛說是經已。諸比丘聞
佛所說。歡喜奉行。
^n982如是我聞。　一時。佛住娑枳國安闍那林中。　爾
時。世尊告尊者舍利弗。我能於法略說．廣說。
^pb但知者難。　尊者舍利弗白佛言。唯願世尊略
說．廣說．法說。於法實有解知者。佛告舍利弗。
若有眾生於自識身及外境界一切相。無我．
我所．我慢繫著使。乃至心解脫．慧解脫。現法
自知作證具足住者。於此識身及外境界一
^pb切相。無有我．我所．我慢使繫著。故我心解脫．
慧解脫。現法自知作證具足住。舍利弗。彼比
丘於此識身及外境界一切相。無有我．我所
見．我慢繫著使。及心解脫．慧解脫。現法自知
作證具足住。於此識身及外境界一切相。無
^pb有我．我所見．我慢繫著使。彼心解脫．慧解脫。
現法自知作證具足住。　舍利弗。若復比丘於
此識身及外境界一切相。無有我．我所見．我
慢繫著使。彼心解脫．慧解脫。現法自知作證
具足住。　舍利弗。若復比丘於此識身及外境
^pb界一切相。無我．我所見．我慢繫著使。彼心解
脫．慧解脫。現法自知作證具足住。於此識身
及外境界一切相。無我．我所見．我慢繫著使。
彼心解脫．慧解脫。現法自知作證具足住。舍
利弗。是名比丘斷愛縛結．慢無間等。究竟苦
^pb邊。　舍利弗。我於此有餘說。答波羅延富鄰尼
迦所問。
世間數差別　安所遇不動　寂靜離諸塵
拔根無悕望　已度三有海　無復老死患
佛說是經已。尊者舍利弗聞佛所說。歡喜隨
^pb喜。即從坐起。作禮而去。
^n983如是我聞。　一時。佛住舍衛國祇樹給孤獨園。
　爾時。尊者阿難住舍衛國祇樹給孤獨園。獨
一靜處。如是思惟。或有一人作如是念。我於
此識身及外境界一切相。無有我．我所見．我
^pb慢繫著使。及心解脫．慧解脫。現法自知作證
具足住。於此識身及外境界一切相。無有我．
我所見．我慢繫著使。我當於彼心解脫．慧解
脫。現法自知作證具足住。　爾時。尊者阿難晡
時從禪覺。詣世尊所。稽首禮足。退坐一面。白
^pb佛言。世尊。我獨一靜處。作是思惟。若有一人
作如是言。我此識身及外境界一切相。乃至
自知作證具足住。　佛告阿難。如是。如是。有一
人作如是念。我此識身及外境界一切相。無
有我．我所見．我慢繫著使。及心解脫．慧解脫。
^pb現法自知作證具足住。阿難。彼比丘於此識
身及外境界一切相。無有我．我所見．我慢繫
著使。及心解脫．慧解脫。現法自知作證具足
住。於此識身及外境界一切相。無有我．我所
見．我慢繫著使。及彼心解脫．慧解脫。現法自
^pb知作證具足住。　阿難。若復比丘於此識身及
外境界一切相。乃至自知作證具足住。是名
比丘斷愛縛結．慢無間等。究竟苦邊。　阿難。我
於此有餘說。答波羅延憂陀耶所問。
斷於愛欲想　憂苦亦俱離
　覺悟於睡眠　　
^pb滅除掉悔蓋
捨貪恚清淨　現前觀察法　我說智解脫
滅除無明闇
佛說是經已。尊者阿難聞佛所說。歡喜隨喜。
禮佛而去。
^pb^n984如是我聞。　一時。佛住舍衛國祇樹給孤獨園。
　爾時。世尊告諸比丘。我今當說愛為網．為膠．
為泉．為藕根。此等能為眾生障．為蓋．為膠．為
守衛．為覆．為閉．為塞．為闇冥．為狗腸．為亂草．
為絮。從此世至他世。從他世至此世。往來流
^pb轉。無不轉時。諸比丘。何等愛為網．為膠。乃至
往來流馳。無不轉。謂有我故有。我．欲我．爾我．
有我．無我．異我．當我．不當我．欲我．當爾時．當
異異我．或欲我．或爾我．或異．或然．或欲然．或
爾然．或異。如是十八愛行從內起。　比丘言。有
我。於諸所有。言我．欲我．爾。乃至十八愛
^pb行從外起。如是總說十八愛行。如是三十六
愛行。或於過去起。或於未來起。或於現在起。
如是總說百八愛行。是名為愛．為網．為膠．為
泉．為藕根。能為眾生障．為蓋．為膠．為守衛．為
覆．為閉．為塞．為闇冥．為狗腸．為亂草．為絮。從
^pb此世至他世。從他世至此世。往來流馳。無不
轉時。　佛說是經已。諸比丘聞佛所說。歡喜奉
行。
^n985如是我聞。　一時。佛住舍衛國祇樹給孤獨園。
　爾時。世尊告諸比丘。有從愛生愛。從愛生恚。
^pb從恚生愛。從恚生恚。　云何為從愛生愛。謂有
一於眾生有喜．有愛．有念．有可意。他於彼有
喜．有愛．有念．有可意隨行此。作是念。我於彼
眾生有喜．有愛．有念．有可意。他復於彼有喜．
有愛．有念．有可意隨行故。我於他人復生於
^pb愛。是名從愛生愛。　云何從愛生恚。謂有一於
眾生有喜．有愛．有念．有可意。而他於彼不喜．
不愛．不念．不可意隨行此。作是念。我於眾生
有喜．有愛．有念．有可意。而他於彼不喜．不愛．
不念．不可意隨行故。我於他而生瞋恚。是名
^pb從愛生恚。　云何為從恚生愛。謂有一於眾生
不喜．不愛．不念．不可意。他復於彼不喜．不愛．
不念．不可意隨行故。我於他而生愛念。是名
從恚生愛。　云何從恚生恚。謂有一於眾生不
喜．不愛．不念．不可意。而他於彼有喜．有愛．有
^pb念．有可意隨行此。作是念。我於彼眾生不喜．
不愛．不念．不可意。而他於彼有喜．有愛．有念．
有可意隨行。我於他所問起瞋恚。是名從恚
生恚。　若比丘離欲．惡不善法。有覺有觀。乃至
初禪．第二．第三．第四禪具足住者。從愛生愛．

^pb從恚生恚．從恚生愛．從愛生恚已斷已知。斷
其根本。如截多羅樹頭。無復生分。於未來世
成不生法。　若彼比丘盡諸有漏。無漏心解脫．
慧解脫。現法自知作證。我生已盡。梵行已立。
所作已作。自知不受後有。當於爾時。不自舉。
^pb不起塵。不熾然。不嫌彼。　云何自舉。謂見色是
我．色異我．我中色．色中我。受．想．行．識亦復如
是。是名自舉。云何不自舉。謂不見色是我．色
異我．我中色．色中我。受．想．行．識亦復如是。是
名不自舉。云何還舉。謂於罵者還罵。瞋者還
^pb瞋。打者還打。觸者還觸。是名還舉。云何不還
舉。謂罵者不還罵。瞋者不還瞋。打者不還打。
觸者不還觸。是名不還舉。　云何起塵。謂有我．
我欲。乃至十八種愛。是名起塵。云何不起塵。
謂無我．無我欲。乃至十八愛不起。是名不
^pb起塵。　云何熾然。謂有我所．我所欲。乃至外十
八愛行。是名熾然。云何不熾然。謂無我所．無
我所欲。乃至無外十八愛行。是名不熾然。　云
何嫌彼。謂見我真實起。於我慢．我欲．我使不
斷不知。是名嫌彼。云何不嫌彼。謂不見我真
^pb實。我慢．我欲．我使已斷已知。是名不嫌彼。　佛
說此經已。諸比丘聞佛所說。歡喜奉行。
^n986如是我聞。　一時。佛住舍衛國祇樹給孤獨園。
　爾時。世尊告諸比丘。有二事斷難持。何等為
二。若俗人處非人處。於衣食．床臥．資生眾具。
^pb持彼斷者。是則難行。又。比丘非家出家。斷除
貪愛。持彼斷者。亦甚難行。　爾時。世尊即說偈
言。
世間有二事　持斷則難行　是真諦所說
等正覺所知　在家財入出　衣食等眾具
　
^pb世間貪愛樂　　持斷者甚難
比丘已離俗　信非家出家　滅除於貪愛
持斷亦難行
佛說此經已。諸比丘聞佛所說。歡喜奉行。
^n987如是我聞。　一時。佛住舍衛國祇樹給孤獨園。
^pb　爾時。世尊告諸比丘。我於二法依止多住。云
何為二。於諸善法未曾知足。於斷未曾遠離。
於善法不知足故。於諸斷法未曾遠離故。乃
至肌消肉盡。筋連骨立。終不捨離精勤方便。
不捨善法。不得未得。終不休息。未曾於劣心
^pb生歡喜。常樂增進。昇上上道。如是精進住故。
疾得阿耨多羅三藐三菩提等。比丘。當於二
法依止多住。於諸善法不生足想。依於諸斷。
未曾捨離。乃至肌消肉盡。筋連骨立。精勤方
便。堪能修習善法不息。是故。比丘。於諸下劣。
生歡喜想。當修上上昇進多住。如是修習不
^pb久。當得速盡諸漏。無漏心解脫．慧解脫。現法
自知作證。我生已盡。梵行已立。所作已作。自
知不受後有。　佛說此經已。諸比丘聞佛所說。
歡喜奉行。
^n988如是我聞。　一時。佛住王舍城迦蘭陀竹園。　爾
^pb時。釋提桓因形色絕妙。於後夜時來詣佛所。
稽首佛足。退住一面。天身威力。光明遍照迦
蘭陀竹園。　時。釋提桓因白佛言。世尊。世尊曾
於隔界山石窟中說言。若有沙門．婆羅門無
上愛盡解脫．心善解脫。彼邊際．究竟邊際．離
^pb垢邊際．梵行畢竟。云何為比丘邊際．究竟邊
際．離垢邊際．梵行畢竟。　佛告天帝釋。謂比丘
若所有受覺。若苦．若樂．若不苦不樂。彼諸受
集．受滅．受味．受患．受出如實知。如實知已。觀
察彼受無常。觀生滅．觀離欲．觀滅盡．觀捨。如
^pb是觀察已。則邊際。究竟邊際．離垢邊際．梵行
畢竟。拘尸迦。是名比丘於正法．律邊際．究竟
邊際．離垢邊際．梵行畢竟。　乃至天帝釋聞佛
所說。歡喜隨喜。作禮而去。
^n989如是我聞。　一時。佛住王舍城迦蘭陀竹園。　爾
^pb時。尊者大目揵連住耆闍崛山。後夜起經行。
見有光明遍照迦蘭陀竹園。見已。作是念。今
夜或有大力鬼神詣世尊所。故有此光明。　時。
尊者大目揵連晨朝往詣佛所。稽首佛足。退
坐一面。白佛言。世尊。我於昨暮後夜出房經
^pb行。見勝光明普照迦蘭陀竹園。見已。作是念。
有何大力鬼神詣世尊所。故有此光明。　佛告
尊者大目揵連。昨暮後夜。釋提桓因來詣我
所。稽首作禮。退坐一面。　如上修多羅廣說。歡
喜隨喜。作禮而去。
^pb^n990如是我聞。　一時。佛住舍衛國祇樹給孤獨園。
　爾時。尊者阿難晨朝著衣持缽。詣舍衛城。次
第乞食。至鹿住優婆夷舍。　鹿住優婆夷遙見
尊者阿難。疾敷床座。白言。尊者阿難令坐。　時。
鹿住優婆夷稽首禮阿難足。退住一面。白尊
^pb者阿難。云何言世尊知法。我父富蘭那先修
梵行。離欲清淨。不著香花。遠諸凡鄙。叔父梨
師達多不修梵行。然其知足。二俱命終。而今
世尊俱記二人同生一趣。同一受生。同於後
世得斯陀含。生兜率天。一來世間。究竟苦邊。
^pb云何。阿難。修梵行．不修梵行。同生一趣．同一
受生．同其後世。　阿難答言。姊妹。汝今且停。汝
不能知眾生世間根之差別。如來悉知眾生
世間根之優劣。如是說已。從坐起去。　時。尊者
阿難還精舍。舉衣缽。洗足已。往詣佛所。稽首
^pb佛足。退坐一面。以鹿住優婆夷所說廣白世
尊。　佛告阿難。彼鹿住優婆夷云何能知眾生
世間根之優劣。阿難。如來悉知眾生世間根
之優劣。阿難。或有一犯戒。彼於心解脫．慧解
脫不如實知。彼所起犯戒無餘滅．無餘沒．無
^pb餘欲盡。或有一犯戒。於心解脫．慧解脫如實
知。彼所起犯戒無餘滅．無餘沒．無餘欲盡。於
彼籌量者言。此亦有如是法。彼亦有是法。此
則應俱同生一趣．同一受生．同一後世。彼如
是籌量者。得長夜非義饒益苦。　阿難。彼犯戒
^pb者。於心解脫．慧解脫不如實知。彼所起犯戒
無餘滅．無餘沒．無餘欲盡。當知此人是退。非
勝進。我說彼人為退分。阿難。有犯戒。彼於心
解脫．慧解脫如實知。彼於所起犯戒無餘滅．
無餘沒．無餘欲盡。當知是人勝進不退。我
^pb說彼人為勝進分。自非如來。此二有間。誰能
悉知。是故。阿難。莫籌量人人而取。人善籌量
人人而病。人籌量人人。自招其患。唯有如來
能知人耳。如二犯戒。二持戒亦如是。彼於心
解脫．慧解脫不如實知。彼所起持戒無餘滅。
^pb若掉動者。彼於心解脫．慧解脫不如實知。彼
所起掉無餘滅。彼若瞋恨者。彼於心解脫．慧
解脫不如實知。彼所起瞋恨無餘滅。若苦貪
者。彼於心解脫．慧解脫如實知。彼所起苦貪
無餘滅。穢污清淨如上說。乃至如來能知人
^pb人。　阿難。鹿住優婆夷愚癡少智。而於如來一
向說法心生狐疑。云何。阿難。如來所說。豈有
二耶。　阿難白佛。不也。世尊。　佛告阿難。善哉。善
哉。如來說法若有二者。無有是處。阿難。若富
蘭那持戒。梨師達多亦同持戒者。所生之趣。

^pb富蘭那所不能知。梨師達多為生何趣。云何
受生。云何後世。若梨師達多所成就智。富蘭
那亦成就此智者。梨師達多亦不能知彼富
蘭那當生何趣。云何受生。後世云何。阿難。彼
富蘭那持戒勝。梨師達多智慧勝。彼俱命終。
^pb我說二人同生一趣。同一受生。後世亦同是
斯陀含。生兜率天。一來生此究竟苦邊。彼二
有間。自非如來。誰能得知。是故。阿難。莫量人
人。量人人者。自生損減。唯有如來能知人耳。
　佛說此經已。尊者阿難聞佛所說。歡喜奉行。
^pb^n991如是我聞。　一時。佛住釋氏彌城留利邑夏安
居。有餘比丘於舍衛國祇樹給孤獨園夏安
居。時。彼比丘於晨朝著衣持缽。入舍衛城乞
食。次第至鹿住優婆夷舍。鹿住優婆夷遙見
比丘來。疾敷床座。請比丘令坐。如上阿難修
^pb多羅說。　時。彼比丘語鹿住優婆夷。姊妹且停。
汝那得知眾生根之優劣。姊妹。唯有如來能
知眾生根之優劣。如是說已。從坐起去。　時。彼
比丘三月夏安居訖。作衣竟。持衣缽。往詣彌
城留利釋氏邑。到已。舉衣缽。洗足已。往詣佛
^pb所。稽首佛足。退坐一面。以共鹿住優婆夷所
論說事向佛廣說。　佛告比丘。鹿住優婆夷云
何能知世間眾生諸根優劣。唯有如來能知
世間眾生諸根優劣耳。不離瞋恨．憍慢。時起
貪法。不聽受法。不學多聞。於法不調伏見。不
^pb能時時起解脫心法。比丘。若復有一不離瞋
慢。時起貪法。然彼聞法。修學多聞。於善調伏
見。時時能起解脫心法。若思量彼。此有是法。
彼有是法。此則同一趣．同一受生．同一後世。
如是思量者。長得非義不饒益苦。比丘。若復
彼
^pb人不離瞋慢。時時起貪法。亦不聽法。不習多
聞。不調伏見。亦不時時得解脫心法。我說此
人卑鄙下賤。比丘。若復彼人不離瞋慢。時時
起貪法。然彼聞法。樂多聞。調伏諸見。時時能
得解脫心法。我說是人第一勝妙。彼二有間。
^pb自非如來。誰能別知。是故。比丘。莫量人人。乃
至如來能知優劣。　比丘。復次。有一不離瞋慢。
時時起口惡行。餘如上說。比丘。復次。有一賢
善。安樂同止。欣樂明智。修梵行者樂與同止。
而彼不樂聞法。乃至不時時得心法解脫。當
^pb知彼人住賢善地。不能轉進。賢善地者。謂人．
天趣。復次。有一其性賢善。同止安樂。欣樂梵
行。以為伴侶。樂聞正法。學習多聞。善調伏見。
時時能得解脫心法。當知彼人於賢善地能
轉勝進。當知此人於正法流有所堪能。此二
有
^pb間。自非如來。誰能別知。是故。比丘。莫量人人。
量人人者。自招其患。唯有如來能知人耳。比
丘。鹿住優婆夷愚癡少智。如上修多羅廣說。
　佛說此經已。諸比丘聞佛所說。歡喜奉行。
^n992如是我聞。　一時。佛住舍衛國祇樹給孤獨園。
^pb　爾時。給孤獨長者來詣佛所。稽首佛足。退坐
一面。白佛言。世尊。世間有幾種福田。　佛告長
者。世間有二種福田。何等為二。學及無學。即
說偈言。
世有學無學　大會常延請　正直心真實
^pb身口亦復然　是即良福田　施者獲大果
佛說此經已。給孤獨長者聞佛所說。歡喜奉
行。雜阿含經卷第三十五
^juan36^pb

雜阿含經卷第三十六
　　　　宋天竺三藏求那跋陀羅譯
^n993如是我聞。　一時。佛住舍衛國祇樹給孤獨園。
　時。有諸上座比丘隨佛左右。依止而住。所謂
^pb尊者阿若憍陳如．尊者摩訶迦葉．尊者舍利
弗．尊者摩訶目揵連．尊者阿那律陀．尊者二
十億耳．尊者陀羅驃摩羅子．尊者婆那迦婆
娑．尊者耶舍舍羅迦毘訶利．尊者富留那．尊
者分陀檀尼迦。如此及餘上座比丘隨佛左
^pb右。依止而住。　時。尊者婆耆舍住舍衛國東園
鹿子母講堂。時。尊者婆耆舍作是念。今日世
尊在舍衛國祇樹給孤獨園。諸上座比丘隨
佛左右。依止而住。我今當往至世尊所。各各
說偈歎諸上座比丘。　作是念已。往詣佛所。稽
首佛足。退住一面。而說偈言。
　
^pb上上座比丘　　已斷諸貪欲
超過諸世間　一切之積聚　深智少言說
勇猛勤方便　道德淨明顯　我今稽首禮
已伏諸魔怨　遠離於群聚　不為五欲縛
常習於空閑　清虛而寡欲　我今稽首禮
^pb遮羅延勝族　禪思不放逸　內心樂正受
清淨離塵穢　辯慧顯深義　是故稽首禮
所得神通慧　超諸神通力　六神通眾中
自在無所畏　神通最勝故　是故稽首禮
於大千世界　五道諸趣生　乃至於梵世
^pb人天優劣想　淨天眼悉見　是故稽首禮
精勤方便力　斷除諸愛集　壞裂生死網
心常樂正法　離諸悕望想　超度於彼岸
清淨無塵穢　是故稽首禮　永離諸恐畏
無依離財物　知足度疑惑　伏諸魔怨敵
　身念觀清淨　　
^pb是故稽首禮
無有諸世間　煩惱棘刺林　結縛使永除
三有因緣斷　精練滅諸垢　究竟明顯現
於林離林去　是故稽首禮　無舍宅所依
幻偽癡恚滅　調伏諸愛喜　出一切見處
^pb清淨無瑕穢　是故稽首禮　其心自在轉
堅固不傾動　智慧大德力　難伏魔能伏
斷除無明結　是故稽首禮　大人離闇冥
寂滅牟尼尊　正法離垢過　光明自顯照
照一切世界　是故名為佛　地神虛空天
^pb三十三天子　光明悉映障　是故名為佛
度生死有邊　超踰越群眾　柔弱善調伏
正覺第一覺　斷一切結縛　伏一切異道
降一切魔怨　得無上正覺　離塵滅諸垢
是故稽首禮
尊者婆耆舍偈讚歎時。諸比丘聞其所說。皆
^pb大歡喜。
^n994如是我聞。　一時。佛住舍衛國祇樹給孤獨園。
　時。尊者婆耆舍住舍衛國東園鹿子母講堂。
疾病困篤。尊者富鄰尼為看病人。供給供養。
　時。尊者婆耆舍語尊者富鄰尼言。汝往詣世
^pb尊所。持我語白世尊言。尊者婆耆舍稽首世
尊足。問訊世尊少病少惱．起居輕利．得自安
樂住不。復作是言。尊者婆耆舍住東園鹿子
母講堂。疾病困篤。欲求見世尊。無力方便堪
詣世尊。善哉。世尊。願往至東園鹿子母講堂
^pb尊者婆耆舍所。哀愍故。　時。尊者富鄰尼即受
其語。往詣世尊。稽首佛足。退坐一面。作是言。
尊者婆耆舍住東園鹿子母講堂。疾病困篤。
願見世尊。無力方便堪能奉見。善哉。世尊。願
往東園鹿子母講堂尊者婆耆舍所。為哀愍
^pb故。　爾時。世尊默然而許。　時。尊者富鄰尼知佛
許已。即從坐起。禮佛足而去。　世尊晡時從禪
起。往詣尊者婆耆舍。尊者婆耆舍遙見世尊。
憑床欲起。　爾時。世尊見尊者婆耆舍憑床欲
起。語言。婆耆舍。莫自輕動。世尊即坐。問尊者
^pb婆耆舍。汝所患苦。為平和可堪忍不。身諸苦
痛為增為損。　如前焰摩迦修多羅廣說。乃至
我所苦患。轉覺其增。不覺其損。　佛告婆耆舍。
我今問汝。隨意答我。汝得心不染．不著．不污．
解脫．離諸顛倒不。　婆耆舍白佛言。我心不染．
^pb不著．不污．解脫．離諸顛倒。　佛告婆耆舍。汝云
何得心不染．不著．不污．解脫．離諸顛倒。　婆耆
舍白佛。我過去眼識於色。心不顧念。於未來
色不欣想。於現在色不著。我過去．未來．現在
眼識於色。貪欲愛樂念於彼得盡。無欲．滅．
^pb沒．息．離．解脫。心解脫已。是故不染．不著．不污．
離諸顛倒。正受而住。如是耳．鼻．舌．身．意識。過
去於法。心不顧念。未來不欣。現在不著。過去．
未來．現在法中。念欲愛盡。無欲．滅．沒．息．離．解
脫。心解脫已。是故不染．不著．不污．解脫．離諸
^pb顛倒。正受而住。唯願世尊今日最後饒益於
我。聽我說偈。　佛告婆耆舍。宜知是時。　尊者婆
耆舍起。正身端坐。繫念在前。而說偈言。
我今住佛前　稽首恭敬禮　於一切諸法
悉皆得解脫　善解諸法相　深信樂正法
^pb世尊等正覺　世尊為大師　世尊降魔怨
世尊大牟尼　滅除一切使　自度群生類
世尊於世間　諸法悉覺知　世間悉無有
知法過佛者　於諸天人中　亦無與佛等
是故我今日　稽首大精進
　稽首士之上　　
^pb拔諸愛欲刺
我今是最後　得見於世尊　稽首日種尊
暮當般涅槃　正智繫正念　於此朽壞身
餘勢之所起　從今夜永滅　三界不復染
入無餘涅槃　苦受及樂受　亦不苦不樂
^pb從觸因緣生　於今悉永斷　苦受及樂受
亦不苦不樂　從觸因緣生　於今悉已知
若內及與外　苦樂等諸受　於受無所著
正智正繫心　於初中最後　諸聚無障礙
諸聚既已斷　了知受無餘　明見真實者
^pb說九十一劫　三劫中不空　有大仙人尊
餘空無洲依　唯畏恐怖劫　當知大仙人
乃復出於世　安慰諸天人　開眼離塵冥
示悟諸眾生　令覺一切苦　苦苦及苦集
超苦之寂滅　賢聖八正道　安隱趣涅槃
世間難得者　現前悉皆得
　
^pb生世得人身　　演說於正法
隨己之所欲　離垢求清淨　專修其己利
勿令空無果　空過則生憂　鄰於地獄苦
於所說正法　不樂不欲受　當久處生死
輪迴息無期　長夜懷憂惱　如商人失財
^pb我今眾慶集　無復生老死　輪迴悉已斷
不復重受生　愛識河水流　於今悉枯竭
已拔陰根本　連鎖不相續　供養大師畢
所作者已作　重擔悉已捨　有流悉已斷
不復樂受生　亦無死可惡　正智正繫念
^pb唯待終時至　念空野龍象　六十雄猛獸
一旦免枷鎖　逸樂山林中　婆耆舍亦然
大師口生子　厭捨於徒眾　正念待時至
今告於汝等　諸來集會者　聽我最後偈
其義所饒益　生者悉歸滅　諸行無有常
　速生速死法　　
^pb何可久依怙
是故強其志　精勤方便求　觀察有恐怖
隨順牟尼道　速盡此苦陰　勿復增輪轉
佛口所生子　歎說此偈已　長辭於大眾
婆耆舍涅槃　彼以慈悲故　說此無上偈
^pb尊者婆耆舍　如來法生子　垂心哀愍故
說此無上偈　然後般涅槃　一切當敬禮
^n995如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
^pb孤獨園。　時。彼天子而說偈問佛。
阿練若比丘　住於空閑處　寂靜修梵行
於一坐而食　以何因緣故　顏色特鮮明
爾時。世尊說偈答言。
於過去無憂　未來不欣樂
　現在隨所得　　
^pb正智繫念持
飯食繫念故　顏色常鮮澤　未來心馳想
過去追憂悔　愚癡火自煎　如雹斷生草
時。彼天子復說偈言。
久見婆羅門　逮得般涅槃　一切怖已過
^pb永超世恩愛
時。彼天子聞佛所說。歡喜隨喜。稽首佛足。即
沒不現。
^n996如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
^pb稽首佛足。退坐一面。身諸光明遍照祇樹給
孤獨園。　時。彼天子而說偈言。
不欲起憍慢　善自調其心　未曾修寂默
亦不入正受　處林而放逸　不度死彼岸
爾時。世尊說偈答言。
　
^pb已離於憍慢　　心常入正受
明智善分別　解脫一切縛　獨一處閑林
其心不放逸　於彼死魔怨　疾得度彼岸
時。彼天子復說偈言。
久見婆羅門　逮得般涅槃　一切怖已過
^pb永超世恩愛
時。彼天子聞佛所說。歡喜隨喜。稽首佛足。即
沒不現。
^n997如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
^pb稽首佛足。退坐一面。身諸光明遍照祇樹給
孤獨園。　時。彼天子說偈問佛。
云何得晝夜　功德常增長　云何得生天
唯願為解說
爾時。世尊說偈答言。
　
^pb種植園果故　　林樹蔭清涼
橋船以濟度　造作福德舍　穿井供渴乏
客舍給行旅　如此之功德　日夜常增長
如法戒具足　緣斯得生天
時。彼天子復說偈言。
^pb久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^n998如是我聞。　一時。佛住舍衛國祇樹給孤獨園。
^pb　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
孤獨園。　時。彼天子說偈問佛。
施何得大力　施何得妙色　施何得安樂
施何得明目　修習何等施　名曰一切施
　
^pb今啟問世尊　　願為分別說爾時。世尊說偈答
言。
施食得大力　施衣得妙色　施乘得安樂
施燈得明目　虛館以待賓　是名一切施
以法而誨彼　是則施甘露
^pb時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^pb^n999如是我聞。　一時。佛住舍衛國祇樹給孤獨園。
　時。有天子名悉鞞梨。容色絕妙。於後夜時來
詣佛所。稽首佛足。退坐一面。身諸光明遍照
祇樹給孤獨園。　時。彼天子而說偈言。
諸天及世人　於食悉欣樂
　頗有諸世間　　
^pb福樂自隨逐爾時。世尊說偈答言。
淨信心惠施　此世及後世　隨其所至處
福報常影隨　是故當捨慳　行無垢惠施
施已心歡喜　此世他世受
時。彼悉鞞梨天子白佛言。奇哉。世尊。善說斯
^pb義。
淨信心惠施　此世及他世　隨其所至處
福報常影隨　是故當捨慳　行無垢惠施
施已心歡喜　此世他世受
悉鞞梨天子白佛言。世尊。我自知過去世時
^pb曾為國王。名悉鞞梨。於四城門普施為福。於
其城內有四交道。亦於其中布施作福。　時。有
第一夫人來語我言。大王大作福德。而我無
力修諸福業。我時告言。城東門外布施作福
^pb悉皆屬汝。時。諸王子復來白我。大王多作功
德。夫人亦同。而我無力作諸福業。我今願得
依於大王少作功德。我時答言。城南門外所
作施福悉皆屬汝。時。有大臣復來白我。今日
大王多作功德。夫人．王子悉皆共之。而我無
^pb力作諸福業。願依大王少有所作。我時告言。
城西門外所作施福悉皆屬汝。時。諸將士復
來白我。今日大王多作功德。夫人．太子及諸
大臣悉皆共之。唯我無力能修福業。願依大
王得有所作。我時答言。城北門外所作施福
^pb悉皆屬汝。國中庶民復來白我。今日大王多
作功德。夫人．王子．大臣．諸將悉皆共之。唯我
無力不能修福。願依大王少有所作。我時答
言。於其城內四交道頭所作施福悉屬汝等。
爾時。國王夫人．王子．大臣．將士．庶民悉皆惠
施。作
^pb諸功德。我先所作惠施功德於茲則斷。　時。我
所使諸作福者。還至我所。為我作禮而白我
言。大王當知。諸修福處。夫人．王子．大臣．將士
及諸庶民各據其處。行施作福。大王所施於
茲則斷。我時答言。善男子。諸方邊國歲輸財
^pb物應入我者。分半入庫。分其半分。即於彼處
惠施作福。彼聞教旨。往詣邊國。集諸財物。半
送於庫。半留於彼惠施作福。　我先長夜如是
惠施作福。長夜常得可愛．可念．可意福報。常
受快樂。無有窮極。以斯福業及福果福報。悉
^pb皆入於大功德聚數。譬如五大河合為一流。
所謂恒河．耶蒲那．薩羅由．伊羅跋提．摩醯。如
是五河合為一流。無有人能量其河水百千
萬億斗斛之數。彼大河水得為大水聚數。我
亦如是。所作功德果．功德報不可稱量。悉得
^pb入於大功德聚數。　爾時。悉鞞梨天子聞佛所
說。歡喜隨喜。稽首佛足。即沒不現。
^n1000如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明皆悉遍照祇
^pb樹給孤獨園。　時。彼天子說偈問佛。
何等人能為　遠遊善知識　何等人能為
居家善知識　何等人能為　通財善知識
何等人能為　後世善知識
爾時。世尊以偈答言。
^pb商人之導師　遊行善知識　貞祥賢良妻
居家善知識　宗親相習近　通財善知識
自所修功德　後世善知識
時。彼天子復說偈言。
久見婆羅門　逮得般涅槃
　一切怖已過　　
^pb永超世恩愛時。彼天子聞佛所說。歡喜隨喜。
稽首佛足。即沒不現。
^n1001如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
^pb孤獨園。　時。彼天子而說偈言。
冥運持命去　故令人短壽　為老所侵迫
而無救護者　睹斯老病死　令人大恐怖
唯作諸功德　樂住至樂所
爾時。世尊說偈答言。
^pb冥運持命去　故令人短壽　為老所侵迫
而無救護者　觀此有餘過　令人大恐怖
當斷世貪愛　無餘涅槃樂
時。彼天子復說偈言。
　
^pb久見婆羅門　　逮得般涅槃
一切怖已過　永超世恩愛
時。彼天子聞佛所說。歡喜隨喜。稽首佛足。即
沒不現。
^n1002如是我聞。　一時。佛住舍衛國祇樹給孤獨園。
^pb　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
孤獨園。　時。彼天子說偈問佛。
斷除於幾法　幾法應棄捨　而復於幾法
增上方便修　幾聚應超越　比丘度駃流
^pb爾時。世尊說偈答言。
斷除五捨五　增修於五根　超越五和合
比丘度流淵
時。彼天子復說偈言。
久見婆羅門　逮得般涅槃
　一切怖已過　　
^pb永超世恩愛時。彼天子聞佛所說。歡喜隨喜。
稽首佛足。即沒不現。
^n1003如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。身諸光明遍照祇樹給孤
^pb獨園。　時。彼天子說偈問佛。
幾人於覺眠　幾人於眠覺　幾人取塵垢
幾人得清淨
爾時。世尊說偈答言。
五人於覺眠　五人於眠覺　五人取於垢
^pb五人得清淨
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n1004如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。身諸光明遍照祇樹給孤
^pb獨園。　時。彼天子而說偈言。
母子更相喜　牛主樂其牛　眾生樂有餘
無樂無餘者
爾時。世尊說偈答言。
母子更相憂　牛主憂其牛　有餘眾生憂
^pb無餘則無憂
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n1005如是我聞。　一時。佛住舍衛國祇樹給孤獨園。
　時。有天子。容色絕妙。於後夜時來詣佛所。稽
首佛足。退坐一面。身諸光明遍照祇樹給孤
獨園。　時。彼天子說偈問佛。
^pb何等人之物　何名第一伴　以何而活命
眾生何處依
爾時。世尊說偈答言。
田宅眾生有　賢妻第一伴　飲食已存命
業為眾生依
^pb時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^pb^n1006如是我聞。　一時。佛住舍衛國祇樹給孤獨園。
　時。有天子容色絕妙。來詣佛所。稽首佛足。身
諸光明遍照祇樹給孤獨園。　時。彼天子而說
偈言。
所愛無過子　財無貴於牛　光明無過日
^pb薩羅無過海
爾時。世尊說偈答言。
愛無過於己　財無過於穀　光明無過慧
薩羅無過見
時。彼天子復說偈言。
^pb久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^n1007如是我聞。　一時。佛住舍衛國祇樹給孤獨園。
　
^pb時。有天子容色絕妙。來詣佛所。稽首禮足。身
諸光明遍照祇樹給孤獨園。　時。彼天子而說
偈言。
剎利兩足尊　[絳-糸+牛]牛四足勝　童英為上妻
貴生為上子
^pb爾時。世尊說偈答言。
正覺兩足尊　生馬四足勝　順夫為賢妻
漏盡子之上
時。彼天子復說偈言。
久見婆羅門　逮得般涅槃　一切怖已過
^pb永超世恩愛
時。彼天子聞佛所說。歡喜隨喜。稽首佛足。即
沒不現。
^n1008如是我聞。　一時。佛住舍衛國祇樹給孤獨園。
　時。有天子容色絕妙。來詣佛所。稽首佛足。身
^pb諸光明遍照祇樹給孤獨園。　時。彼天子而說
偈言。
從地起眾生　何者為最勝　於空墮落者
復以何勝上　凡所祈請處　何者最第一
於諸言語中　何者為上辯
^pb時。有一天子本為田家子。今得生天上。以本
習故。即便說偈答彼天子。
五穀從地生　是則為最勝　種子於空中
落地為最勝　[絳-糸+牛]牛資養人　是則依中勝
愛子有所說　是則言中勝
^pb彼發問天子語答者言。我不問汝。何故多言
輕躁妄說。我自說偈問世尊言。
從地起眾生　何者為最勝　於空墮地者
復以何為勝　凡所祈請處　何者為最勝
於諸言語中　何者為上辯
^pb爾時。世尊說偈答言。
從下踊出者　三明為最上　從空流下者
三明亦第一　賢聖弟子僧　是師依之上
如來之所說　諸說之最辯
時。彼天子復說偈言。
^pb世間幾法起　幾法相順可　世幾法取愛
世幾法損減
爾時。世尊說偈答言。
世六法等起　世六法順可　世六法取愛
世六法損減
^pb時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^pb^n1009如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。身諸光明遍照祇樹給孤
獨園。　時。彼天子說偈問佛。
誰持世間去　誰拘牽世間　何等為一法
^pb制御於世間
爾時。世尊說偈答言。
心持世間去　心拘引世間　其心為一法
能制御世間
時。彼天子復說偈言。
^pb久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^n1010如是我聞。　一時。佛住舍衛國祇樹給孤獨園。
　
^pb時。有天子容色絕妙。於後夜時來詣佛所。稽
首佛足。退坐一面。身諸光明遍照祇樹給孤
獨園。　時。彼天子說偈問佛。
誰縛於世間　誰調伏令解　斷除何等法
說名得涅槃
^pb爾時。世尊說偈答言。
欲能縛世間　調伏欲解脫　斷除愛欲者
說名得涅槃
時。彼天子復說偈言。
久見婆羅門　逮得般涅槃　一切怖已過
^pb永超世恩愛
時。彼天子聞佛所說。歡喜隨喜。稽首佛足。即
沒不現。
^n1011如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。

^pb稽首佛足。退坐一面。身諸光明遍照祇樹給
孤獨園。　時。彼天子說偈問佛。
誰掩於世間　誰遮絡世間　誰結縛眾生
何處建立世
爾時。世尊說偈答言。
^pb衰老掩世間　死遮絡世間　愛繫縛眾生
法建立世間
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n1012如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
^pb孤獨園。　時。彼天子說偈問佛。
誰隱彼世間　誰繫於世間　誰憶於眾生
誰建眾生幢
爾時。世尊說偈答言。
無明覆世間　愛結縛眾生　隱覆憶眾生
^pb我慢眾生幢
時。彼天子即復說偈而問佛言。
誰無有覆蓋　誰復無愛結　誰即出隱覆
誰不建慢幢
爾時。世尊說偈答言。
^pb如來等正覺　正智心解脫　不為無明覆
亦無愛結繫　超出於隱覆　摧滅我慢幢
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n1013如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
^pb孤獨園。　時。彼天子說偈問佛。
何等為上士　所有資財物　云何善修習
而致於安樂　云何眾味中　得為最上味
云何眾生中　得為第一壽
爾時。世尊說偈答言。
^pb清淨信樂心　名士夫勝財　修行於正法
能招安樂果　真諦之妙說　是則味之上
賢聖智慧命　是為壽中最
時。彼天子復說偈言。
久見婆羅門　逮得般涅槃
　一切怖已過　　
^pb永超世恩愛時。彼天子聞佛所說。歡喜隨喜。
稽首佛足。即沒不現。
^n1014如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
^pb孤獨園。　時。彼天子說偈問佛。
云何為比丘　同己之第二　云何為比丘
隨順教授者　比丘於何處　遊心自娛樂
娛樂彼處已　能斷諸結縛
爾時。世尊說偈答言。
^pb信為同己二　智慧教授者　涅槃喜樂處
比丘斷結縛
時。彼天子復說偈言。
久見婆羅門　逮得般涅槃
　一切怖已過　　
^pb永超世恩愛時。彼天子聞佛所說。歡喜隨喜。
稽首佛足。即沒不現。
^n1015如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
^pb天子說偈問佛。
云何善至老　云何善建立　云何為人寶
云何賊不奪
爾時。世尊說偈答言。
正戒善至老　淨信善建立　智慧為人寶
^pb功德賊不奪
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n1016如是我聞。　一時。佛在舍衛國祇樹給孤獨園。
　時。有天子容色絕妙。來詣佛所。稽首佛足。身
諸光明遍照祇樹給孤獨園。時。彼天子說偈
^pb問佛。
何法生眾生　何等前驅馳　云何起生死
何者不解脫
爾時。世尊說偈答言。
愛欲生眾生　意在前驅馳　眾生起生死
^pb苦法不解脫
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n1017如是我聞。　一時。佛在舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
天子說偈問佛。
^pb何法生眾生　何等前驅馳　云何起生死
何法可依怙
爾時。世尊說偈答言。
愛欲生眾生　意在前驅馳　眾生起生死
業者可依怙
^pb時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^pb^n1018如是我聞。　一時。佛在舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
天子說偈問佛。
何法生眾生　何等前驅馳　云何起生死
^pb何法甚可畏
爾時。世尊說偈答言。
愛欲生眾生　意在前驅馳　眾生起生死
業為甚可畏
時。彼天子復說偈言。
^pb久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^n1019如是我聞。　一時。佛在舍衛國祇樹給孤獨園。
　
^pb時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
天子說偈問佛。
何名為非道　云何日夜遷　云何垢梵行
云何累世間
^pb爾時。世尊說偈答言。
貪欲名非道　壽命日夜遷　女人梵行垢
女則累世間　熾然修梵行　已洗諸非小
　時彼天子復說偈言
久見婆羅門　逮得般涅槃　一切怖已過
^pb永超世恩愛
時。彼天子聞佛所說。歡喜隨喜。稽首佛足。即
沒不現。
^n1020如是我聞。　一時。佛在舍衛國祇樹給孤獨園。
　時。有天子容色絕妙。於後夜時來詣佛所。稽
^pb首佛足。身諸光明遍照祇樹給孤獨園。　時。彼
天子說偈問佛。
何法映世間　何法無有上　何等為一法
普制御眾生
爾時。世尊說偈答言。
^pb名者映世間　名者世無上　唯有一名法
能制御世間
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n1021如是我聞。　一時。佛在舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。身諸光明遍照祇樹給孤獨園。　時。彼
^pb天子說偈問佛。
何法為偈因　以何莊嚴偈　偈者何所依
何者為偈體
爾時。世尊說偈答言。
欲者是偈因　文字莊嚴偈　名者偈所依
^pb造作為偈體
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n1022如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。卻坐一面。身諸光明遍照祇樹給孤
獨園。　時。彼天子說偈問佛。
　
^pb云何知車乘　　云何復知火
云何知國土　云何知妻婦
爾時。世尊說偈答言。
見幢蓋知車　見煙則知火　見王知國土
見夫知其妻
^pb時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。雜阿含經卷第三十六
^juan37^pb



雜阿含經卷第三十七
　　　　宋天竺三藏求那跋陀羅譯
^pb^n1023如是我聞。　一時。佛住舍衛國祇樹給孤獨園。
時。有尊者叵求那住東園鹿母講堂。疾病困
篤。　尊者阿難往詣佛所。稽首禮足。退住一面。
白佛言。世尊。尊者叵求那住東園鹿母講堂。
疾病困篤。如是病比丘多有死者。善哉。世尊。
^pb願至東園鹿母講堂尊者叵求那所。以哀愍
故。　爾時。世尊默然而許。至日晡時。從禪覺。往
詣東園鹿母講堂。至尊者叵求那房。敷座而
坐。為尊者叵求那種種說法。示教照喜。示教
照喜已。從坐起去。尊者叵求那。世尊去後。尋
即命終。當命終時。諸根喜悅。顏貌清淨。膚色
鮮白。　時。尊者阿難供養尊者叵求那舍利已。
往詣佛所。稽首佛足。卻住一面。白佛言。世尊。

^pb尊者叵求那。世尊來後。尋便命終。臨命終時。
諸根喜悅。膚色清淨。鮮白光澤。不審世尊。彼
當生何趣。云何受生。後世云何。　佛告阿難。若
有比丘先未病時。未斷五下分結。若覺病起。
其身苦患。心不調適。生分微弱。得聞大師教
^pb授．教誡種種說法。彼聞法已。斷五下分結。阿
難。是則大師教授設法福利。　復次。阿難。若有
比丘先未病時。未斷五下分結。然後病起。身
遭苦患。生分轉微。不蒙大師教授．教誡說法。
然遇諸餘多聞大德修梵行者教授．教誡說
^pb法。得聞法已。斷五下分結。阿難。是名教授．教
誡聽法福利。　復次。阿難。若比丘先未病時。不
斷五下分結。乃至生分微弱。不聞大師教授．
教誡說法。復不聞餘多聞大德諸梵行者教
授．教誡說法。然彼先所受法。獨靜思惟。稱量
^pb觀察。得斷五下分結。阿難。是名思惟觀察先
所聞法所得福利。　復次。阿難。若有比丘先未
病時。斷五下分結。不得無上愛盡解脫。不起
諸漏。心善解脫。然後得病。身遭苦患。生分微
弱。得聞大師教授．教誡說法。得無上愛盡解
^pb脫。不起諸漏。離欲解脫。阿難。是名大師說法
福利。　復次。阿難。若有比丘先未病時。斷五下
分結。不得無上愛盡解脫。不起諸漏。離欲解
脫。覺身病起。極遭苦患。不得大師教授．教誡
說法。然得諸餘多聞大德諸梵行者教授．教
^pb誡說法。得無上愛盡解脫。不起諸漏。離欲解
脫。阿難。是名教授教誡聞法福利。　復次。阿難。
若有比丘先未病時。斷五下分結。不得無上
愛盡解脫。不起諸漏。離欲解脫。其身病起。極
生苦患。不得大師教授．教誡說法。不得諸餘
^pb多聞大德教授．教誡說法。然先所聞法。獨一
靜處。思惟稱量觀察。得無上愛盡解脫。不起
諸漏。離欲解脫。阿難。是名思惟先所聞法所
得福利。　何緣叵求那比丘不得諸根欣悅。色
貌清淨。膚體鮮澤。叵求那比丘先未病時。未
^pb斷五下分結。彼親從大師聞教授．教誡說法。
斷五下分結。世尊為彼尊者叵求那受阿那
含記。　佛說此經已。尊者阿難聞佛所說。歡喜
隨喜。作禮而去。
^n1024如是我聞。　一時。佛住舍衛國祇樹給孤獨園。
^pb　爾時。尊者阿濕波誓住東園鹿母講堂。身遭
重病。極生苦患。尊者富鄰尼瞻視供給。如前
跋迦梨修多羅廣說。謂說三受。乃至轉增無
損。　佛告阿濕波誓。汝莫變悔。　阿濕波誓白佛
言。世尊。我實有變悔。　佛告阿濕波誓。汝得無
^pb破戒耶。　阿濕波誓白佛言。世尊。我不破戒。　佛
告阿濕波誓。汝不破戒。何為變悔。　阿濕波誓
白佛言。世尊。我先未病時。得身息樂正受多
修習。我於今日不復能得入彼三昧。我作是
思惟。將無退失是三昧耶。　佛告阿濕波誓。我
^pb今問汝。隨意答我。阿濕波誓。汝見色即是我．
異我．相在不。　阿濕波誓白佛言。不也。世尊。　復
問。汝見受．想．行．識是我．異我．相在不。　阿濕波
誓白佛言。不也。世尊。　佛告阿濕波誓。汝既不
見色是我．異我．相在。不見受．想．行．識是我．異
^pb我．相在。何故變悔。　阿濕波誓白佛言。世尊。不
正思惟故。　佛告阿濕波誓。若沙門．婆羅門三
昧堅固。三昧平等。若不得入彼三昧。不應作
念。我於三昧退減。若復聖弟子不見色是我．
異我．相在。不見受．想．行．識是我．異我．相在。但
^pb當作是覺知。貪欲永盡無餘。瞋恚．愚癡永盡
無餘。貪．恚．癡永盡無餘已。一切漏盡。無漏心
解脫．慧解脫。現法自知作證。我生已盡。梵行
已立。所作已作。自知不受後有。　佛說是法時。
尊者阿濕波誓不起諸漏。心得解脫。歡喜踊
^pb悅。歡喜踊悅故。身病即除。　佛說此經。令尊者
阿濕波誓歡喜隨喜已。從坐起而去。　差摩迦
修多羅如五受陰處說。
^n1025如是我聞。　一時。佛住舍衛國祇樹給孤獨園。
時。有異比丘年少新學。於此法．律出家未久。
^pb少知識。獨一客旅。無人供給。住邊聚落客僧
房中。疾病困篤。　時。有眾多比丘詣佛所。稽首
禮足。卻坐一面。白佛言。世尊。有一比丘年少
新學。乃至疾病困篤。住邊聚落客僧房中。有
是病比丘多死無活。善哉。世尊。往彼住處。以
^pb哀愍故。　爾時。世尊默然而許。即日晡時從禪
覺。至彼住處。　彼病比丘遙見世尊。扶床欲起。
　佛告比丘。息臥勿起。云何。比丘。苦患寧可忍
不。如前差摩迦修多羅廣說。如是三受。乃至
病苦但增不損。　佛告病比丘。我今問汝。隨意
^pb答我。汝得無變悔耶。　病比丘白佛。實有變悔。
世尊。　佛告病比丘。汝得無犯戒耶。　病比丘白
佛言。世尊。實不犯戒。　佛告病比丘。汝若不犯
戒。何為變悔。　病比丘白佛。世尊。我年幼稚出
家未久。於過人法勝妙知見未有所得。我作
^pb是念。命終之時。知生何處。故生變悔。　佛告比
丘。我今問汝。隨意答我。云何。比丘。有眼故有
眼識耶。　比丘白佛。如是。世尊。　復問。比丘。於意
云何。有眼識故有眼觸．眼觸因緣生內受。若
苦．若樂．不苦不樂耶。　比丘白佛。如是。世尊。耳．
鼻．
^pb舌．身．意亦如是說。　云何。比丘。若無眼則無眼
識耶。　比丘白佛。如是。世尊。　復問。比丘。若無眼
識則無眼觸耶。若無眼觸。則無眼觸因緣生
內受。若苦．若樂．不苦不樂耶。　比丘白佛。如是。
世尊。耳．鼻．舌．身．意亦如是說。　是故。比丘。當善
^pb思惟如是法。得善命終。後世亦善。爾時。世尊
為病比丘種種說法。示教照喜已。從坐起去。
　時。病比丘。世尊去後。尋即命終。臨命終時。諸
根喜悅。顏貌清淨。膚色鮮白。　時。眾多比丘詣
佛所。稽首禮足。退坐一面。白佛言。世尊。彼年
^pb少比丘疾病困篤。尊者今已命終。當命終時。
諸根喜悅。顏貌清淨。膚色鮮白。云何。世尊。如
是比丘當生何處。云何受生。後世云何。　佛告
諸比丘。彼命過比丘是真寶物。聞我說法。分
明解了。於法無畏。得般涅槃。汝等但當供養
^pb舍利。　世尊爾時為彼比丘受第一記。　佛說此
經已。諸比丘聞佛所說。歡喜奉行。
^n1026如是我聞。　一時。佛住舍衛國祇樹給孤獨園。
如上說。差別者。諦聽。善思。當為汝說。若彼比
丘作如是念。我此識身及外境界一切相。無
^pb有我．我所見．我慢繫著使。及心解脫．慧解脫。
現法自知作證具足住。於此識身及外境界
一切相。無有我．我所見．我慢繫著使。及彼心
解脫．慧解脫。現法自知作證具足住。彼比丘。
我此識身及外境界一切相。無有我．我所見．
^pb我慢繫著使。及心解脫．慧解脫。現法自知作
證具足住。於此識身及外境界一切相。無有
我．我所見．我慢繫著使。及心解脫．慧解脫。現
法自知作證具足住。若彼比丘於此識身及
外境界一切相。無有我．我所見．我慢繫著使。

^pb及心解脫．慧解脫。現法自知作證具足住。於
此識身及外境界一切相。無有我．我所見．我
慢繫著使。及彼心解脫．慧解脫。現法自知作
證具足住者。是名比丘斷愛欲。轉諸結。止慢
無間等。究竟苦邊。　佛說此經已。諸比丘聞佛
^pb所說。歡喜奉行。
^n1027如是我聞。　一時。佛住舍衛國祇樹給孤獨園。
如上說。差別者。乃至佛告病比丘。汝不自犯
戒耶。　比丘白佛言。世尊。我不以持淨戒故。於
世尊所修梵行。　佛告比丘。汝以何等法故。於
^pb我所修梵行。　比丘白佛。為離貪欲故。於世尊
所修梵行。為離瞋恚．愚癡故。於世尊所修梵
行。　佛告比丘。如是。如是。汝正應為離貪欲故。
於我所修梵行。離瞋恚．愚癡故。於我所修梵
行。比丘。貪欲纏故。不得離欲。無明纏故。慧不
^pb清淨。是故。比丘。於欲離欲心解脫。離無明故
慧解脫。若比丘於欲離欲心解脫身作證。離
無明故慧解脫。是名比丘斷諸愛欲。轉結縛。
止慢無間等。究竟苦邊。是故。比丘。於此法善
思惟。如前廣說。乃至受第一記。　佛說此經已。
^pb諸比丘聞佛所說。歡喜隨喜。作禮而去。
^n1028如是我聞。　一時。佛住舍衛國祇樹給孤獨園。
時。有眾多比丘集於伽梨隸講堂。時。多有比
丘疾病。　爾時。世尊晡時從禪覺。往至伽梨隸
講堂。於大眾前敷座而坐。坐已。告諸比丘。當
^pb正念正智以待時。是則為我隨順之教。比丘。
云何為正念。謂比丘內身身觀念處。精勤方
便。正念正智。調伏世間貪憂。外身身觀念處．
內外身身觀念處。內受．外受．內外受。內心．外
心．內外心。內法．外法．內外法法觀念處。精勤
方
^pb便。正念正智。調伏世間貪憂。是名比丘正憶
念。　云何正智。謂比丘若來若去。正知而住。瞻
視觀察。屈申俯仰。執持衣缽。行．住．坐．臥．眠．覺。
乃至五十．六十。依語默正智行。比丘。是名正
智。　如是。比丘。正念正智住者能起樂受。有因
^pb緣。非無因緣。云何因緣。謂緣於身。作是思惟。
我此身無常有為。心因緣生。樂受亦無常有
為。心因緣生。身及樂受觀察無常。觀察生滅。
觀察離欲。觀察滅盡。觀察捨彼。觀察身及樂
受無常。乃至捨已。若於身及樂受貪欲使者
^pb永不復使。　如是。正念正智生苦受因緣。非不
因緣。云何為因緣。如是緣身。作是思惟。我此
身無常有為。心因緣生。苦受亦無常有為。心
因緣生。身及苦受觀察無常。乃至捨。於此及
苦受瞋恚所使。永不復使。　如是。正念正
^pb智生不苦不樂受因緣。非不因緣。云何因緣。
謂身因緣。作是思惟。我此身無常有為。心因
緣生。彼不苦不樂受亦無常有為。心因緣生。
彼身及不苦不樂受觀察無常。乃至捨。若所
有身及不苦不樂受無明使使。使永不復使。
^pb多聞聖弟子如是觀者。於色厭離。於受．想．行．
識厭離。厭離已離欲。離欲已解脫。解脫知見。
我生已盡。梵行已立。所作已作。自知不受後
有。　爾時。世尊即說偈言。
樂覺所覺時　莫能知樂覺　貪欲使所使
^pb不見於出離　苦受所覺時　莫能知苦受
瞋恚使所使　不見出離道　不苦不樂受
等正覺所說　彼亦不能知　終不度彼岸
若比丘精勤　正智不傾動　於彼一切受
黠慧能悉知　能知諸受已　現法盡諸漏
　
^pb依慧而命終　　涅槃不墮數佛說此經已。諸比
丘聞佛所說。歡喜奉行。
^n1029如是我聞。　一時。佛住舍衛國祇樹給孤獨園。
如上說。時。有眾多比丘集會迦梨隸講堂。多
有疾病。如上說。差別者。乃至聖弟子如是觀
^pb者。於色解脫。於受．想．行．識解脫。我說是等解
脫生．老．病．死。　爾時。世尊即說偈言。
智慧多聞者　非不覺諸受　若於苦樂受
分別諦明了　當知堅固事　凡夫有昇降
於樂不染著　於苦不傾動　知受不受生
^pb依於貪恚覺　斷除斯等已　其心善解脫
繫念緣妙境　正向待終期　若比丘精勤
正智不傾動　於此一切受　慧者能覺知
了知諸受已　現法盡諸漏　依慧而命終
涅槃不墮數
^pb佛說此經已。諸比丘歡喜。作禮而去。
^n1030如是我聞。　一時。佛住舍衛國祇樹給孤獨園。
　爾時。給孤獨長者得病。身極苦痛。世尊聞已。
晨朝著衣持缽。入舍衛城乞食。次第乞食至
給孤獨長者舍。　長者遙見世尊。馮床欲起。　世
^pb尊見已。即告之言。長者勿起。增其苦患。世尊
即坐。告長者言。云何。長者。病可忍不。身所苦
患。為增．為損。　長者白佛。甚苦。世尊。難可堪忍。
　乃至說三受。如差摩修多羅廣說。乃至苦受
但增不損。　佛告長者。當如是學。於佛不壞淨。
^pb於法．僧不壞淨。聖戒成就。　長者白佛。如世尊
說四不壞淨。我有此法。此法中有我。世尊。我
今於佛不壞淨。法．僧不壞淨。聖戒成就。　佛告
長者。善哉。善哉。即記長者得阿那含果。　長者
白佛。唯願世尊今於此食。爾時。世尊默而許
^pb之。　長者即敕辦種種淨美飲食。供養世尊。世
尊食已。為長者種種說法。示教照喜已。從坐
起而去。
^n1031如是我聞。　一時。佛住舍衛國祇樹給孤獨園。
　時。尊者阿難聞給孤獨長者身遭苦患。往詣
^pb其舍。長者遙見阿難。馮床欲起。乃至說三受。
如前叉摩修多羅廣說。乃至苦患但增不損。
　時。尊者阿難告長者言。勿恐怖。若愚癡無聞
凡夫不信於佛。不信法．僧。聖戒不具。故有恐
怖。亦畏命終及後世苦。汝今不信已斷．已知。
^pb於佛淨信具足。於法．僧淨信具足。聖戒成就。
　長者白尊者阿難。我今何所恐怖。我始於王
舍城寒林中丘塜見世尊。即得於佛不壞淨。
於法．僧不壞淨。聖戒成就。自從是來。家有錢
財悉與佛．弟子。比丘．比丘尼．優婆塞．優婆
^pb夷共。　尊者阿難言。善哉。長者。汝自記說是須
陀洹果。　長者白尊者阿難。可就此食。　尊者阿
難默然受請。　即辦種種淨美飲食。供養尊者
阿難。食已。復為長者種種說法。示教照喜已。
從坐起而去。
^pb^n1032如是我聞。　一時。佛住舍衛國祇樹給孤獨園。
　爾時。尊者舍利弗聞給孤獨長者身遭苦患。
聞已。語尊者阿難。知不。給孤獨長者身遭苦
患。當共往看。尊者阿難默然而許。　時。尊者舍
利弗與尊者阿難共詣給孤獨長者舍。長者
^pb遙見尊者舍利弗。扶床欲起。乃至說三種受。
如叉摩修多羅廣說。身諸苦患轉增無損。　尊
者舍利弗告長者言。當如是學。不著眼。不依
眼界生貪欲識。不著耳．鼻．舌．身。意亦不著。不
依意界生貪欲識。不著色。不依色界生貪欲
^pb識。不著聲．香．味．觸．法。不依法界生貪欲識。不
著於地界。不依地界生貪欲識。不著於水．火．
風．空．識界。不依識界生貪欲識。不著色陰。不
依色陰生貪欲識。不著受．想．行．識陰。不依識
陰生貪欲識。　時。給孤獨長者悲歎流淚。尊者
^pb阿難告長者言。汝今怯劣耶。　長者白阿難。不
怯劣也。我自顧念。奉佛以來二十餘年。未聞
尊者舍利弗說深妙法。如今所聞。　尊者舍利
弗告長者言。我亦久來未嘗為諸長者說如
是法。　長者白尊者舍利弗。有居家白衣。有勝
^pb信．勝念．勝樂。不聞深法。而生退沒。善哉。尊者
舍利弗。當為居家白衣說深妙法。以哀愍故。
尊者舍利弗。今於此食。尊者舍利弗等默然
受請。　即設種種淨美飲食。恭敬供養。食已。復
為長者種種說法。示教照喜。示教照喜已。即
^pb從坐起而去。
^n1033達磨提離長者修多羅亦如世尊為給孤獨
長者初修多羅廣說。第二修多羅亦如是說。
差別者。若復長者依此四不壞淨已。於上修
習六念。謂念如來事。乃至念天。長者白佛言。
^pb世尊。依四不壞淨。於上修六隨念。我今悉成
就。我常修念如來事。乃至念天。　佛告長者。善
哉。善哉。汝今自記阿那含果。　長者白佛。唯願
世尊受我請食。爾時。世尊默然受請。　長者知
佛受請已。即具種種淨美飲食。恭敬供養。世
^pb尊食已。復為長者種種說法。示教照喜已。從
坐起而去。
^n1034如是我聞。　一時。佛住王舍城迦蘭陀竹園。　時。
有長壽童子。是樹提長者孫子。身嬰重病。　爾
時。世尊聞長壽童子身嬰重病。晨朝著衣持
^pb缽。入王舍城乞食。次第到長壽童子舍。長壽
童子遙見世尊。扶床欲起。乃至說三受。如叉
摩修多羅廣說。乃至病苦但增無損。是故。童
子。當如是學。於佛不壞淨。於法．僧不壞淨。聖
戒成就。當如是學。　童子白佛言。世尊。如世尊
^pb說四不壞淨。我今悉有。我常於佛不壞淨。於
法．僧不壞淨。聖戒成就。　佛告童子。汝當依四
不壞淨。於上修習六明分想。何等為六。謂一
切行無常想．無常苦想．苦無我想．觀食想．一
切世間不可樂想．死想。　童子白佛言。如世尊
^pb說。依四不壞淨。修習六明分想。我今悉有。然
我作是念。我命終後。不知我祖父樹提長者
當云何。　爾時。樹提長者語長壽童子言。汝於
我所。故念且停。汝今且聽世尊說法。思惟憶
念。可得長夜福利安樂饒益。　時。長壽童子言。

^pb我於一切諸行當作無常想．無常苦想．苦無
我想．觀食想．一切世間不可樂想．死想。常現
在前。　佛告童子。汝今自記斯陀含果。　長壽童
子白佛言。世尊。唯願世尊住我舍食。爾時世
尊默然而許。　長壽童子即辦種種淨美飲食。
^pb恭敬供養。世尊食已。復為童子種種說法。示
教照喜已。從坐起而去。
^n1035如是我聞。　一時。佛住波羅奈國仙人住處鹿
野苑中。　時。婆藪長者身遭苦患。　爾時。世尊聞
婆藪長者身遭苦患。如前達摩提那長者修
^pb多羅廣說。得阿那含果記。乃至從坐起而去。
^n1036如是我聞。　一時。佛住迦毘羅衛國尼拘律園
中。　時。有釋氏沙羅疾病委篤。　爾時。世尊聞釋
氏沙羅疾病委篤。晨朝著衣持缽。入迦維羅
衛國乞食。次到釋氏沙羅舍。釋氏沙羅遙見
^pb世尊。扶床欲起。乃至說三受。如差摩迦修多
羅廣說。乃至患苦但增不損。是故。釋氏沙羅。
當如是學。於佛不壞淨。於法．僧不壞淨。聖戒
成就。　釋氏沙羅白佛言。如世尊說。於佛不壞
淨。於法．僧不壞淨。聖戒成就。我悉有之。我常
^pb於佛不壞淨。於法．僧不壞淨。聖戒成就。　佛告
釋氏沙羅。是故。汝當依佛不壞淨。法．僧不壞
淨。聖戒成就。於上修習五喜處。何等為五。謂
念如來事。乃至自所施法。　釋氏沙羅白佛言。
如世尊說。依四不壞淨。修五喜處。我亦有之。
^pb我常念如來事。乃至自所施法。　佛言。善哉。善
哉。汝今自記斯陀含果。　沙羅白佛。唯願世尊
今我舍食。爾時。世尊默然而許。　沙羅長者即
辦種種淨美飲食。恭敬供養。世尊食已。復為
沙羅長者種種說法。示教照喜已。從坐起而
去。
^pb^n1037如是我聞。　一時。佛住那梨聚落曲谷精舍。　爾
時。耶輸長者疾病困篤。如是。乃至得阿那含
果記。如達摩提那修多羅廣說。
^n1038如是我聞。　一時。佛住瞻婆國竭伽池側。時。有
摩那提那長者疾病新差。　時。摩那提長者語
^pb一士夫言。善男子。汝往尊者阿那律所。為我
稽首阿那律足。問訊起居輕利．安樂住不。明
日通身四人願受我請。若受請者。汝復為我
白言。我俗人多有王家事。不能得自往奉迎。
唯願尊者時到。通身四人來赴我請。哀愍故。
^pb　時。彼男子受長者教。詣尊者阿那律所。稽首
禮足。白言尊者。摩那提那長者敬禮問訊。少
病少惱．起居輕利．安樂住不。唯願尊者通身
四人明日日中。哀受我請。時。尊者阿那律默
然受請。　時。彼士夫復以摩那提那長者語
^pb白尊者阿那律。我是俗人。多有王家事。不得
躬自奉迎。唯願尊者通身四人明日日中。哀
受我請。憐愍故。尊者阿那律陀言。汝且自安。
我自知時。明日通身四人往詣其舍。　時。彼士
夫受尊者阿那律教。還白長者。阿梨。當知我
^pb已詣尊者阿那律。具宣尊意。尊者阿那律言。
汝且自安。我自知時。　彼長者摩那提那夜辦
淨美飲食。晨朝復告彼士夫。汝往至彼尊者
阿那律所。白言。時到。　時。彼士夫即受教。行詣
尊者阿那律所。稽首禮足。白言。供具已辦。唯
^pb願知時。時。尊者阿那律著衣持缽。通身四人
詣長者舍。　時。摩那提那長者婇女圍遶。住內
門左。見尊者阿那律。舉體執足敬禮。引入就
坐。各別稽首。問訊起居。退坐一面。　尊者阿那
律問訊長者。堪忍安樂住不。　長者答言。如是。

^pb尊者。堪忍樂住。先遭疾病。當時委篤。今已蒙
差。　尊者阿那律問長者言。汝住何住。能令疾
病苦患時得除差。　長者白言。尊者阿那律。我
住四念處。專修繫念故。身諸苦患時得休息。
何等為四。謂內身身觀念住。精勤方便。正念
^pb正智。調伏世間貪憂。外身．內外身。內受．外受．
內外受。內心．外心．內外心。內法．外法．內外法
法觀念住。精勤方便。正念正智。調伏世間貪
憂。如是。尊者阿那律。我於四念處繫心住故。
身諸苦患時得休息。尊者阿那律。住故。身諸
^pb苦患時得休息。　尊者阿那律告長者言。汝今
自記阿那含果。　時。摩那提那長者以種種淨
美飲食自手供養。自恣飽滿。食已。澡漱畢。摩
那提那長者復坐卑床。聽說法。尊者阿那律
種種說法。示教照喜已。從坐起去。
^pb^n1039如是我聞。　一時。佛住王舍城金師精舍。時。有
淳陀長者來詣佛所。稽首佛足。退坐一面。　爾
時。世尊問淳陀長者。汝今愛樂何等沙門．婆
羅門淨行。　淳陀白佛。有沙門．婆羅門。奉事於
水。事毘濕波天。執杖澡罐。常淨其手。如是正
^pb士能善說法言。善男子。月十五日。以胡麻屑．
菴摩羅屑以澡其髮。修行齋法。被著新淨長
髮白㲲牛糞塗地而臥其上。善男子。晨朝早起。
以手觸地。作如是言。此地清淨。我如是淨手。
執牛糞團并把生草。口說是言。此是清淨。我
^pb如是淨。若如是者。見為清淨。不如是者。永不
清淨。世尊。如是像類沙門．婆羅門。若為清淨。
我所宗仰。　佛告淳陀。有黑法．黑報。不淨．不淨
果。負重向下。成就如此諸惡法者。雖復晨朝
早起。以手觸地。唱言清淨。猶是不淨。正
^pb復不觸。亦不清淨。執牛糞團。并及生草。唱言
清淨。亦復不淨。正復不觸。亦不清淨。　淳陀。何
等為黑．黑報。不淨．不淨果。負重向下。乃至觸
以不觸。悉皆不淨。淳陀。謂殺生惡業。手常血
腥。心常思惟撾捶殺害。無慚無愧。慳貪吝惜。
^pb於一切眾生乃至昆蟲。不離於殺。於他財物．
聚落．空地。皆不離盜。行諸邪婬。若父母．兄弟．
姊妹．夫主．親族。乃至授花鬘者。如是等護。以
力強干。不離邪婬。不實妄語。或於王家．真實
言家．多眾聚集。求當言處。作不實說。不見言
^pb見。見言不見。不聞言聞。聞言不聞。知言不知。
不知言知。因自因他。或因財利。知而妄語。而
不捨離。是名妄語。兩舌乖離。傳此向彼。傳彼
向此。遍相破壞。令和合者離。離者歡喜。是名
兩舌。不離惡口罵。若人軟語說。悅耳心喜。方
^pb正易知。樂聞無依說。多人愛念。適意．隨順三
昧捨。如是等而作剛強。多人所惡。不愛．不適
意．不順三昧說。如是等言。不離麤澀。是名惡
心。綺飾壞語。不時言．不實言．無義言．非法言．
不思言。如是等。名壞語。　不捨離貪。於他財物
^pb而起貪欲。言。此物我有者。好不捨。瞋恚弊惡。
心思惟言。彼眾生應縛．應鞭．應伏．應殺。欲為
生難。不捨邪見顛倒。如是見．如是說。無施．無
報．無福。無善行惡行．無善惡業果報。無此世．
無他世。無父母．無眾生生世間。無世阿羅漢
^pb等趣等向此世他世自知作證。我生已盡。梵
行已立。所作已作。自知不受後有。淳陀。是名
黑．黑報。不淨．不淨果。乃至觸以不觸。皆悉不
淨。　淳陀。有白．白報。淨有．淨果。輕仙上昇。成就
已。晨朝觸地。此淨我淨者。亦得清淨。若不觸
^pb者。亦得清淨。把牛糞團。手執生草。淨因淨果
者。執與不執。亦得清淨。　淳陀。何等為白．白報。
乃至執以不執。亦得清淨。謂有人不殺生。離
殺生。捨刀杖。慚愧。悲念一切眾生。不偷盜。遠
離偷盜。與者取。不與不取。淨心不貪。離於邪
^pb婬。若父母護。乃至授一花鬘者。悉不強干起
於邪婬。離於妄語。審諦實說。遠離兩舌。不傳
此向彼。傳彼向此。共相破壞。離者令和。和者
隨喜。遠離惡口。不剛強。多人樂其所說。離於
壞語。諦說．時說．實說．義說．法說．見說。離於貪
^pb欲。不於他財．他眾具作己有想。而生貪著。離
於瞋恚。不作是念。撾打縛殺。為作眾難。正見
成就。不顛倒見。有施．有說報．有福。有善惡行
果報。有此世。有父母．有眾生生。有世阿羅漢
於此世他世現法自知作證。我生已盡。梵行
已
^pb立。所作已作。自知不受後有。淳陀。是名白．白
報。乃至觸與不觸。皆悉清淨。　爾時。淳陀長者
聞佛所說。歡喜隨喜。作禮而去。
^n1040如是我聞。　一時。佛住王舍城金師精舍。　時。有
異婆羅門於十五日。洗頭已。受齋法。被新長
^pb髮白㲲手執生草。來詣佛所。與世尊面相問訊
慰勞已。退坐一面。　爾時。佛告婆羅門。汝洗頭
被新長髮白㲲是誰家法。　婆羅門白佛。瞿曇。是
學捨法。　佛告婆羅門。云何婆羅門捨法。　婆羅
門白佛言。瞿曇。如是十五日。洗頭受持法齋。
^pb著新淨長髮白㲲手執生草。隨力所能。布施作
福。瞿曇。是名婆羅門修行捨行。　佛告婆羅門。
賢聖法．律所行捨行異於此也。　婆羅門白佛。
瞿曇。云何為賢聖法．律所行捨行。　佛告婆羅
門。謂離殺生。不樂殺生。如前清淨分
^pb廣說。依於不殺。捨離殺生。乃至如前清淨分
廣說。離偷盜。不樂於盜。依於不盜。捨不與取。
離諸邪婬。不樂邪婬。依於不婬。捨非梵行。離
於妄語。不樂妄語。依不妄語。捨不實言。離諸
兩舌。不樂兩舌。依不兩舌。捨別離行。離於惡
^pb口。不樂惡口。依不惡口。捨於麤言。離諸綺語。
不樂綺語。依不綺語。捨無義言。斷除貪欲。遠
離苦貪。依無貪心。捨於愛著。斷除瞋恚。不生
忿恨。依於無恚。捨彼瞋恨。修習正見。不起顛
倒。依於正見。捨彼邪見。婆羅門。是名賢聖法．
^pb律所行捨行。　婆羅門白佛。善哉。瞿曇賢聖法．
律所行捨行。　時。婆羅門聞佛所說。歡喜隨喜。
從坐起去。
^n1041如是我聞。　一時。佛住王舍城迦蘭陀竹園。　時。
有生聞梵志來詣佛所。與世尊面相問訊慰
^pb勞已。退坐一面。白佛言。瞿曇。我有親族。極所
愛念。忽然命終。我為彼故。信心布施。云何。世
尊。彼得受不。　佛告婆羅門。非一向得。若汝親
族生地獄中者。得彼地獄眾生食。以活其命。
不得汝所信施飲食。若生畜生．餓鬼．人中者。
^pb得彼人中飲食。不得汝所施者。婆羅門。餓鬼
趣中有一處。名為入處餓鬼。若汝親族生彼
入處餓鬼中者。得汝施食。　婆羅門白佛。若我
親族不生入處餓鬼趣中者。我信施。誰應食
之。　佛告婆羅門。若汝所可為信施親族不生
^pb入處餓鬼趣者。要有餘親族知識生入處餓
鬼趣中者。得食之。　婆羅門白佛。瞿曇。若我所
為信施親族不生入處餓鬼趣中。亦無更餘
親族知識生入處餓鬼趣者。此信施食。誰當
食之。　佛告婆羅門。設使所為施親族知識不
^pb生入處餓鬼趣中。復無諸餘知識生餓鬼者。
且信施而自得其福。彼施者所作信施。而彼
施者不失達嚫。　婆羅門白佛。云何施者行施。
施者得彼達嚫。　佛告婆羅門。有人殺生行惡。
手常血腥。乃至十不善業跡。如淳陀修多羅
^pb廣說。而復施諸沙門．婆羅門。乃至貧窮．乞士。
悉施錢財．衣被．飲食．燈明．諸莊嚴具。婆羅門。
彼惠施主若復犯戒。生象中者。以彼曾施沙
門．婆羅門錢財．衣被．飲食。乃至莊嚴眾具故。
雖在象中。亦得受彼施報。衣服．飲食。乃至種
^pb種莊嚴眾具。　若復生牛．馬．驢．騾等種種畜生
趣中。以本施惠功德。悉受其報。隨彼生處所
應受用。皆悉得之。婆羅門。若復施主持戒。不
殺．不盜。乃至正見。布施諸沙門．婆羅門乃至
乞士錢財．衣服．飲食。乃至燈明。緣斯功德。生
^pb人道中。坐受其報。衣被．飲食。乃至燈明眾具。
　復次。婆羅門。若復持戒生天上者。彼諸惠施
天上受報。財寶．衣服．飲食。乃至莊嚴眾具。婆
羅門。是名施者行施。施者受達嚫。果報不失。
　時。生聞婆羅門聞佛所說。歡喜隨喜。從坐起
^pb去。
^n1042如是我聞。　一時。佛在拘薩羅國人間遊行。住
鞞羅磨聚落北身恕林中。　鞞羅聚落婆羅門
長者聞世尊住聚落北身恕林中。聞已。共相
招集。往詣佛所。稽首佛足。退坐一面。白佛言。
^pb世尊。何因．何緣有眾生身壞命終。生地獄中。
　佛告諸婆羅門長者。行非法行．行危嶮行因
緣故。身壞命終。生地獄中。諸婆羅門長者白
佛。行何等非法行．危嶮行。身壞命終。生地獄
中。　佛告婆羅門長者。殺生。乃至邪見。具足
^pb十不善業因緣故。婆羅門。是非法行．危嶮行。
身壞命終。生地獄中。　婆羅門白佛。何因緣諸
眾生身壞命終。得生天上。　佛告婆羅門長者。
行法行．行正行。以是因緣故。身壞命終。得生
天上。　復問。世尊。行何等法行．何等正行。身壞
^pb命終。得生天上。　佛告婆羅門長者。謂離殺生。
乃至正見。十善業跡因緣故。身壞命終。得生
天上。婆羅門長者。若有行此法行．行此正行
者。欲求剎利大性家．婆羅門大性家．居士大
性家。悉得往生。所以者何。以法行．正行因緣
^pb故。　若復欲求生四王．三十三天。乃至他化自
在天。悉得往生。所以者何。以法行．正行故。行
淨戒者。其心所願。悉自然得。　若復如是法行．
正行者。欲求生梵天。亦得往生。所以者何。以
行正行．法行故。持戒清淨。心離愛欲。所願必
^pb得。　若復欲求往生光音．遍淨。乃至阿伽尼吒。
亦復如是。所以者何。以彼持戒清淨。心離欲
故。　若復欲求離欲．惡不善法。有覺有觀。乃至
第四禪具足住。悉得成就。所以者何。以彼法
行．正行故。持戒清淨。心離愛欲。所願必得。　欲
^pb求慈．悲．喜．捨。空入處．識入處．無所有入處．非
想非非想入處皆悉得。所以者何。以法行．正
行故。持戒清淨。心離愛欲。所願必得。　欲求斷
三結。得須陀洹．斯陀含．阿那含果。無量神通。
天耳．他心智．宿命智．生死智．漏盡智皆悉得。
^pb所以者何。以法行．正行故。持戒．離欲。所願必
得。　時。婆羅門長者聞佛所說。歡喜隨喜。作禮
而去。
^n1043如是我聞。　一時。佛在拘薩羅國人間遊行。住
鞞羅磨聚落北身恕林中。　時。鞞羅磨聚落中。

^pb婆羅門長者聞世尊住鞞羅磨聚落身恕林
中。聞已。乘白馬車。多將翼從。持金斗．傘蓋．金
澡瓶。出鞞羅磨聚落。詣身恕林。至道口。下車
步進。入於園門。至世尊前。面相問訊慰勞已。
退坐一面。白佛言。瞿曇。何因．何緣有人命終
^pb生地獄中。乃至生天。如上修多羅廣說。　時。鞞
羅磨婆羅門聞佛所說。歡喜隨喜。從坐起而
去。
^n1044如是我聞。　一時。佛住在拘薩羅人間遊行。至
鞞紐多羅聚落北身恕林中住。鞞紐多羅聚
^pb落婆羅門長者聞世尊住聚落北身恕林中。
聞已。共相招引。往詣身恕林。至世尊所。面相
慰勞已。退坐一面。　爾時。世尊告婆羅門長者。
我當為說自通之法。諦聽。善思。何等自通之
法。謂聖弟子作如是學。我作是念。若有欲殺
我者。我不喜。我若所不喜。他亦如是。云何
^pb殺彼。作是覺已。受不殺生。不樂殺生。如上說。
我若不喜人盜於我。他亦不喜。我云何盜他。
是故持不盜戒。不樂於盜。如上說。我既不喜
人侵我妻。他亦不喜。我今云何侵人妻婦。是
故受持不他婬戒。如上說。我尚不喜為人所
^pb欺。他亦如是。云何欺他。是故受持不妄語戒。
如上說。我尚不喜他人離我親友。他亦如是。
我今云何離他親友。是故不行兩舌。我尚不
喜人加麤言。他亦如是。云何於他而起罵辱。
是故於他不行惡口。如上說。我尚不喜人作
^pb綺語。他亦如是。云何於他而作綺語。是故於
他不行綺飾。如上說。如是七種。名為聖戒。　又
復於佛不壞淨成就。於法．僧不壞淨成就。是
名聖弟子四不壞淨成就。自現前觀察。能自
記說。我地獄盡。畜生．餓鬼盡。一切惡趣盡。得
^pb須陀洹。不墮惡趣法。決定正向三菩提。七有
天人往生。究竟苦邊。　時。鞞紐聚落婆羅門長
者聞佛所說。歡喜隨喜。從坐起而去。
^n1045如是我聞。　一時。佛住舍衛國祇樹給孤獨園。
　爾時。世尊告諸比丘。有相習近法。諦聽。善思。
^pb當為汝說。何等為相習近法。謂殺生者．殺生
者習近。盜．婬．妄語．兩舌．惡口．綺語．貪．恚．邪見。
各各隨類更相習近。譬如不淨物．不淨物自
相和合。如是。殺生．殺生。乃至邪見．邪見自相
習近。如是。比丘。不殺生．不殺生相習近。乃至
^pb正見．正見更相習近。譬如淨物．淨物自相和
合。乳生酪。酪生酥。酥生醍醐。醍醐自相和合。
如是。不殺．不殺更相習近。乃至正見．正見更
相習近。是名比丘相習近法。　佛說是經已。諸
比丘聞佛所說。歡喜奉行。
^pb^n1046如是我聞。　一時。佛住舍衛國祇樹給孤獨園。
　爾時。世尊告諸比丘。有蛇行法。諦聽。善思。當
為汝說。何等為蛇行法。謂殺生惡行。手常血
腥。乃至十不善業跡。如前淳陀修多羅廣說。
彼當爾時。身蛇行．口蛇行．意蛇行。彼如是身．
^pb口．意蛇行已。於其二趣向一一趣。若地獄．若
畜生。蛇行眾生。謂蛇．鼠．貓．狸等腹行眾生。是
名蛇行法。　云何非蛇行法。謂不殺生。乃至正
見。如前淳陀修多羅十業跡廣說。是名非蛇
行法。身非蛇行．口非蛇行．意非蛇行。於其二
^pb趣生一一趣。若天上．若人中。是名非蛇行法。
　佛說此經已。諸比丘聞佛所說。歡喜奉行。
^n1047如是我聞。　一時。佛住舍衛國祇樹給孤獨園。
　爾時。世尊告諸比丘。有惡業因．惡心因．惡見
因。如是眾生身壞命終。必墮惡趣泥犁中。譬
^pb如圓珠。擲著空中。落地流轉。不一處住。如是。
惡業因．惡心因．惡見因。身壞命終。必墮地獄
中。無住處。　云何為惡業。謂殺生。乃至綺語。如
上廣說。是名惡業。云何惡心。謂貪恚心。如上
廣說。是名惡心。云何惡見。謂邪顛倒。如上廣
^pb說。是名惡見。是名惡業因．惡心因．惡見因。身
壞命終。必生惡趣泥犁中。善業因．善心因．善
見因。身壞命終。必生善趣天上。　婆羅門。云何
為善業。謂離殺生．不樂殺生。乃至不綺語。是
名善業。云何善心。謂不貪．不恚。是名心善。云
^pb何為見善。謂正見不顛倒。乃至見不受後有。
是名見善。是名業善因．心善因．見善因。身壞
命終。得生天上。譬如四方摩尼珠。擲著空中。
隨墮則安。如是彼三善因。所在受生。隨處則
安。　佛說如是經已。諸比丘聞佛所說。歡喜奉
行。
^pb^n1048如是我聞。　一時。佛住舍衛國祇樹給孤獨園。
　爾時。世尊告諸比丘。若殺生人多習多行。生
地獄中。若生人中。必得短壽。不與取多習多
行。生地獄中。若生人中。錢財多難。邪婬多習
多行。生地獄中。若生人中。所有妻室為人所
^pb圖。妄語多習多行。生地獄中。若生人中。多被
譏論。兩舌多習多行。生地獄中。若生人中。親
友乖離。惡口多習多行。生地獄中。若生人中。
常聞醜聲。綺語多習多行。生地獄中。若生人
中。言無信用。貪欲多習多行。生地獄中。若生
^pb人中。增其貪欲。瞋恚多習多行。生地獄中。若
生人中。增其瞋恚。邪見多習多行。生地獄中。
若生人中。增其愚癡。　若離殺生修習多修習。
得生天上。若生人中。必得長壽。不盜修習多
修習。得生天上。若生人中。錢財不喪。不邪婬
^pb修習多修習。得生天上。若生人中。妻室修良。
不妄語修習多修習。得生天上。若生人中。不
被譏論。不兩舌修習多修習。得生天上。若生
人中。親友堅固。不惡口修習多修習。得生天
上。若生人中。常聞妙音。不綺語修習多修習。
^pb得生天上。若生人中。言見信用。不貪修習多
修習。得生天上。若生人中。不增愛欲。不恚修
習多修習。得生天上。若生人中。不增瞋恚。正
見修習多修習。得生天上。若生人中。不增愚
癡。　佛說是經已。諸比丘聞佛所說。歡喜奉行。
^pb^n1049如是我聞。　一時。佛住舍衛國祇樹給孤獨園。
　爾時。世尊告諸比丘。殺生有三種。謂從貪生
故．從恚生故．從癡生。乃至邪見亦三種。從貪
生．從恚生．從癡生。離殺生亦有三種。不貪生．
不恚生．不癡生。乃至離邪見亦三種。不貪生．
不恚生．不癡生。　佛說是經已。諸比丘聞佛所
^pb說。歡喜奉行。
^n1050如是我聞。　一時。佛住舍衛國祇樹給孤獨園。
　爾時。世尊告諸比丘。所謂有出法。出不出法。
何等為出法。出不出法。謂不殺生出於殺生。
乃至正見出於邪見。　佛說是經已。諸比丘聞
^pb佛所說。歡喜奉行。
^n1051如是我聞。　一時。佛住王舍城迦蘭陀竹園。　時。
有生聞婆羅門來詣佛所。稽首佛足。退坐一
面。白佛言。瞿曇。所說此．彼岸。云何此岸。云何
彼岸。　佛告婆羅門。殺生者。謂此岸。不殺生者。
^pb謂彼岸。邪見者。謂此岸。正見者。謂彼岸。爾時。
世尊即說偈言。
少有修善人　能度於彼岸　一切眾生類
驅馳走此岸　於此正法律　觀察法法相
此等度彼岸　摧伏死魔軍
^pb爾時。生聞婆羅門聞佛所說。歡喜隨喜。從坐
起去。　如是。異比丘所問．尊者阿難所問．佛問
諸比丘三經。亦如上說。
^n1052如是我聞。　一時。佛住舍衛國祇樹給孤獨園。
　爾時。世尊告諸比丘。有惡法。有真實法。諦聽。
^pb善思。當為汝說。云何為惡法。謂殺生．不與取．
邪婬．妄語．兩舌．惡口．綺語．貪．恚．邪見。是名惡
法。云何為真實法。謂離殺生。乃至正見。是名
真實法。　佛說是經已。諸比丘聞佛所說。歡喜
奉行。
^pb^n1053如是我聞。　一時。佛住舍衛國祇樹給孤獨園。
　爾時。世尊告諸比丘。有惡法．惡惡法。有真實
法．真實真實法。諦聽。善思。當為汝說。云何為
惡法。謂殺生。乃至邪見。是名惡法。云何為惡
惡法。謂自殺生。教人令殺。乃至自起邪見。復
^pb以邪見教人令行。是名惡惡法。云何為真實
法。謂不殺生。乃至正見。是名真實法。云何為
真實真實法。謂自不殺生。教人不殺。乃至自
行正見。復以正見教人令行。是名真實真實
法。　佛說此經已。諸比丘聞佛所說。歡喜奉行。
^pb^n1054如是我聞。　一時。佛住舍衛國祇樹給孤獨園。
　有不善男子．善男子。諦聽。善思。今當為汝說。
云何為不善男子。謂殺生者。乃至邪見者。是
名不善男子。云何善男子。謂不殺生。乃至正
見。是名善男子。　佛說此經已。諸比丘聞佛所
^pb說。歡喜奉行。
^n1055如是我聞。　一時。佛住舍衛國祇樹給孤獨園。
　爾時。世尊告諸比丘。有不善男子．不善男子
不善男子。有善男子．善男子善男子。諦聽。善
思。當為汝說。　云何為不善男子。謂殺生。乃至
邪見者。是名不善
^pb男子。云何為不善男子不善男子。謂手自殺
生。教人令殺。乃至自行邪見。教人令行邪見。
是名不善男子不善男子。　云何為善男子。謂
不殺生。乃至正見者。是名善男子。云何為善
男子善男子。謂自不殺生。教人不殺。乃至自
^pb行正見。復以正見教人令行。是名善男子善
男子。　佛說是經已。諸比丘聞佛所說。歡喜奉
行。
^n1056如是我聞。　一時。佛住舍衛國祇樹給孤獨園。
　爾時。世尊告諸比丘。若成就十法者。如鐵鉾
^pb鑽水。身壞命終。下入惡趣泥犁中。何等為十。
謂殺生。乃至邪見。若成就十法。譬如鐵鉾仰
鑽虛空。身壞命終。上生天上。何等為十。謂不
殺生。乃至正見。　佛說是經已。諸比丘聞佛所
說。歡喜奉行。
^pb^n1057如是我聞。　一時。佛住舍衛國祇樹給孤獨園。
　爾時。世尊告諸比丘。若成就二十法者。如鐵
鉾鑽水。身壞命終。下生惡趣泥犁中。何等為
二十。謂自手殺生。教人令殺。乃至自行邪見。
復以邪見教人令行。是名二十法成就。如鐵
^pb鉾鑽水。身壞命終。下生惡趣泥犁中。二十法
成就。譬如鐵鉾仰鑽虛空。身壞命終。上生天
上。何等為二十法。謂自不殺生。教人不殺。乃
至自行正見。復以正見教人令行。是名二十
法成就。如鐵鉾仰鑽虛空。身壞命終。上生天
^pb上。諸比丘聞佛所說。歡喜奉行。
^n1058如是我聞。　一時。佛住舍衛國祇樹給孤獨園。
　爾時。世尊告諸比丘。三十法成就者。如鐵鉾
鑽水。身壞命終。下生惡趣泥犁中。何等為三
十法。謂自手殺生。教人令殺。讚歎殺生。乃至
^pb自行邪見。復以邪見教人令行。常復讚歎行
邪見者。是名三十法。如鐵鉾鑽水。身壞命終。
下生惡趣泥犁中。有三十法成就者。如鐵鉾
鑽空。身壞命終。上生天上。何等為三十法。謂
自不殺生。教人不殺。常復讚歎不殺功德。乃
^pb至自行正見。復以正見教人令行。常復讚歎
正見功德。是名三十法成就。如鐵鉾鑽空。身
壞命終。上生天上。　諸比丘聞佛所說。歡喜奉
行。
^n1059如是我聞。　一時。佛住舍衛國祇樹給孤獨園。
^pb　爾時。世尊告諸比丘。有四十法成就。如鐵槍
投水。身壞命終。下生惡趣泥犁中。何等為四
十法。謂手自殺生。教人令殺。讚歎殺生。見人
殺生心隨歡喜。乃至自行邪見。教人令行。讚
歎邪見。見行邪見心隨歡喜。是名四十法成
^pb就。如鐵槍投水。身壞命終。下生惡趣泥犁中。
有四十法成就。如鐵槍鑽空。身壞命終。上生
天上。何等為四十。謂不殺生。教人不殺。口常
讚歎不殺功德。見不殺者心隨歡喜。乃至自
行正見。教人令行。亦常讚歎正見功德。見人
^pb行者心隨歡喜。是名四十法成就。如鐵槍鑽
空。身壞命終。上生天上。　佛說此經已。諸比丘
聞佛所說。歡喜奉行。
^n1060如是我聞。　一時。佛住舍衛國祇樹給孤獨園。
　爾時。世尊告諸比丘。有非法。有正法。諦聽。善
^pb思。當為汝說。何等為非法。謂殺生。乃至邪見。
是名非法。何等正法。謂不殺生。乃至正見。是
名正法。　佛說此經已。諸比丘聞佛所說。歡喜
奉行。
^n1061如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有非律。有正律。諦聽。善
思。當為汝說。何等為非律。謂殺生。乃至邪見。
是名非律。何等為正律。謂不殺。乃至正見。是
名正律。　佛說此經已。諸比丘聞佛所說。歡喜
奉行。如非律．正律。如是非聖及聖。不善及善。
^pb非親近．親近。非善哉．善哉。黑法．白法。非義．正
義。卑法．勝法。有罪法．無罪法。棄法．不棄法。一
一經如上說。雜阿含經卷第三十七
^juan38^pb


雜阿含經卷第三十八
　　　　宋天竺三藏求那跋陀羅譯
^n1062如是我聞。　一時。佛住舍衛國祇樹給孤獨園。
^pb　時。有尊者善生。新剃鬚髮。著袈裟衣。正信．非
家．出家學道。來詣佛所。稽首佛足。退坐一面。
　爾時。世尊告諸比丘。諸比丘。當知此善生善
男子有二處端嚴。一者剃除鬚髮。著袈裟衣。
正信．非家．出家學道。二者盡諸有漏。無漏心
^pb解脫．慧解脫。現法自知作證。我生已盡。梵行
已立。所作已作。自知不受後有。爾時。世尊即
說偈言。
寂靜盡諸漏　比丘莊嚴好　離欲斷諸結
涅槃不復生　持此最後身　摧伏魔怨敵
佛說此經已。諸比丘聞佛所說。歡喜奉行。
^n1063如是我聞。　一時。佛住舍衛國祇樹給孤獨園。
　
^pb時。有異比丘形色醜陋。難可觀視。為諸比丘
之所輕慢。來詣佛所。　爾時。世尊四眾圍遶。見
彼比丘來。皆起輕想。更相謂言。彼何等比丘。
隨路而來。形貌醜陋。難可觀視。為人所慢。　爾
時。世尊知諸比丘心之所念。告諸比丘。汝等
^pb見彼比丘來。形狀甚醜。難可視見。令人起慢
不。　諸比丘白佛。唯然。已見。　佛告諸比丘。汝等
勿於彼比丘起於輕想。所以者何。彼比丘已
盡諸漏。所作已作。離諸重擔。斷諸有結。正智。
心善解脫。諸比丘。汝等莫妄量於人。唯有如
^pb來能量於人。　彼比丘詣佛所。稽首佛足。退坐
一面。爾時。世尊復告諸比丘。汝等見此比丘
稽首作禮。退坐一面不。　比丘白佛。唯然。已見。
　佛告諸比丘。汝等勿於是比丘起於輕想。乃
至汝等莫量於人。唯有如來能知人耳。爾時。

^pb世尊即說偈言。
飛鳥及走獸　莫不畏師子　唯師子獸王
無有與等者　如是智慧人　雖小則為大
莫取其身相　而生輕慢心　何用巨大身
多肉而無慧　此賢勝智慧　則為上士夫
^pb離欲斷諸結　涅槃永不生　持此最後身
摧伏眾魔軍
佛說此經已。諸比丘聞佛所說。歡喜奉行。
^n1064如是我聞。　一時。佛住王舍城迦蘭陀竹園。　爾
時。提婆達多有利養起。摩竭陀王阿闍世毘
^pb提希子日日侍從五百乘車。來詣提婆達多
所。日日持五百釜食。供養提婆達多。提婆達
多將五百人別眾受其供養。時。有眾多比丘
晨朝著衣持缽。入王舍城乞食。聞提婆達多
有如是利養起。乃至五百人別眾受其供養。

^pb乞食已。還精舍。舉衣缽。洗足畢。往詣佛所。稽
首佛足。退坐一面。白佛言。世尊。我等晨朝著
衣持缽。入王舍城乞食。聞提婆達多有如是
利養起。乃至五百人別眾受其供養。　佛告諸
比丘。汝等莫稱是提婆達多所得利養。所以
^pb者何。彼提婆達多別受利養。今則自壞。他世
亦壞。譬如芭蕉．竹．蘆。生果即死。來年亦壞。提
婆達多亦復如是。受其利養。今世則壞。他世
亦壞。譬如駏驉。受胎必死。提婆達多亦復如
是。受諸利養。今世亦壞。他世亦壞。彼愚癡提
^pb婆達多隨幾時受其利養。當得長夜不饒益
苦。是故。諸比丘。當如是學。我設有利養起。莫
生染著。爾時。世尊即說偈言。
芭蕉生果死　竹蘆實亦然　駏驉坐妊死
士以貪自喪　常行非義行　多知不免愚
　
^pb善法日損減　　莖枯根亦傷佛說此經已。諸比
丘聞佛所說。歡喜奉行。
^n1065如是我聞。　一時。佛住舍衛國祇樹給孤獨園。
　爾時。舍衛國有手比丘是釋氏子。在舍衛國
命終。　時。有眾多比丘。晨朝著衣持缽。入舍衛
^pb城乞食。聞手比丘釋子於舍衛國命終。聞已。
入舍衛城。乞食還。舉衣缽。洗足畢。詣佛所。稽
首佛足。退坐一面。白佛言。世尊。今日晨朝。眾
多比丘著衣持缽。入舍衛城乞食。聞釋氏子
手比丘於舍衛國命終。云何。世尊。手比丘命
^pb終。當生何處。云何受生。後世云何。　佛告諸比
丘。是手比丘成就三不善法。彼命終當生惡
趣泥犁中。何等三不善法。謂貪欲．瞋恚．愚癡。
此三不善法結縛於心。釋種子手比丘生惡
趣泥犁中。爾時。世尊即說偈言。
　
^pb貪欲瞋恚癡　　結縛士夫心
內發還自傷　猶如竹蘆實　無貪恚癡心
是說為黠慧　內發不自傷　是名為勝出
是故當離貪　瞋恚癡冥心　比丘智慧明
苦盡般涅槃
^pb佛說此經已。諸比丘聞佛所說。歡喜奉行。
^n1066如手比丘。難陀修多羅亦如是說。
^n1067如是我聞。　一時。佛住舍衛國祇樹給孤獨園。
　爾時。尊者難陀是佛姨母子。好著好衣。染色。
擣治光澤。執持好缽。好作嬉戲調笑而行。　時。
^pb有眾多比丘來詣佛所。稽首佛足。退坐一面。
白佛言。世尊。尊者難陀是佛姨母子。好著好
衣。擣治光澤。執持好缽。好作嬉戲調笑而行。
　爾時。世尊告一比丘。汝往詣難陀比丘所。語
言。難陀。大師語汝。　時。彼比丘受世尊教。往語
難陀言。世尊語汝。　難陀聞已。即詣佛所。稽首
^pb佛足。退住一面。　佛告難陀。汝實好著好衣。擣
治光澤。好作嬉戲調笑而行不。　難陀白佛。實
爾。世尊。　佛告難陀。汝佛姨母子。貴姓出家。不
應著好衣服。擣令光澤。執持好缽。好作嬉戲
調笑而行。汝應作是念。我是佛姨母子。貴姓
^pb出家。應作阿練若。乞食。著糞掃衣。常應讚歎
著糞掃衣。常處山澤。不顧五欲。　爾時。難陀受
佛教已。修阿蘭若行。乞食。著糞掃衣。亦常讚
歎著糞掃衣者。樂處山澤。不顧愛欲。爾時。世
尊即說偈言。
^pb難陀何見汝　修習阿蘭若　家家行乞食
身著糞掃衣　樂處於山澤　不顧於五欲
佛說此經已。尊者難陀聞佛所說。歡喜奉行。
^n1068如是我聞。　一時。佛在舍衛國祇樹給孤獨園。
　爾時。尊者低沙自念。我是世尊姑子兄弟故。

^pb不修恭敬。無所顧錄。亦不畏懼。不堪諫止。　時。
有眾多比丘往詣佛所。稽首佛足。退坐一面。
白佛言。世尊。尊者低沙自念是世尊姑子兄
弟故。不修恭敬。無所顧錄。亦不畏懼。不堪諫
止。　爾時。世尊告一比丘。汝往詣低沙比丘所。
^pb語言。低沙。大師語汝。　時。彼比丘受世尊教。往
語低沙比丘言。世尊語汝。　低沙比丘即詣佛
所。稽首佛足。退住一面。　佛告低沙。汝實作是
念。我是世尊姑子兄弟。不修恭敬。無所顧錄。
亦不畏懼。不堪忍諫不。　低沙白佛。實爾。世尊。
^pb　佛告低沙。汝不應爾。汝應念言。我是世尊姑
子兄弟故。應修恭敬畏懼。堪忍諫止。爾時。世
尊即說偈言。
善哉汝低沙　離瞋恚為善　莫生瞋恚心
瞋恚者非善　若能離瞋慢　修行軟下心
　
^pb然後於我所　　修行於梵行佛說此經已。低沙
比丘聞佛所說。歡喜隨喜。作禮而去。
^n1069如是我聞。　一時。佛住舍衛國祇樹給孤獨園。
　時。有尊者毘舍佉般闍梨子。集供養堂。為眾
多比丘說法。言辭滿足。妙音清徹。句味辯正。
^pb隨智慧說。聽者樂聞。無所依說。顯現深義。令
諸比丘一心專聽。　爾時。世尊入晝正受。以淨
天耳過於人耳。聞說法聲。從三昧起。往詣講
堂。於大眾前坐。告毘舍佉般闍梨子。善哉。善
哉。毘舍佉。汝能為諸比丘於此供養堂。為眾
^pb多比丘說法。言辭滿足。乃至顯現深義。令諸
比丘專精敬重。一心樂聽。汝當數數為諸比
丘如是說法。令諸比丘專精敬重。一心樂聽。
當得長夜以義饒益。安隱樂住。爾時。世尊即
^pb說偈言。
若不說法者　愚智雜難分　此愚此智慧
無由自顯現　善說清涼法　因說智乃彰
說法為明照　光顯大仙幢　善說為仙幢
法為羅漢幢
^pb佛說此經已。尊者毘舍佉般闍梨子聞佛所
說。歡喜隨喜。作禮而去。
^n1070如是我聞。　一時。佛住舍衛國祇樹給孤獨園。
　時。有眾多比丘集供養堂。悉共作衣。時。有一
年少比丘。出家未久。初入法．律。不欲營助諸
^pb比丘作衣。　時。眾多比丘詣世尊所。稽首禮足。
退坐一面。白佛言。世尊。時。有眾多比丘集供
養堂。為作衣故。有一年少比丘。出家未久。始
入法．律。不欲營助諸比丘作衣。　爾時。世尊問
彼比丘。汝實不欲營助諸比丘作衣耶。　彼比
^pb丘白佛言。世尊。隨我所能。當力營助。　爾時。世
尊知彼比丘心之所念。告諸比丘。汝等莫與
是年少比丘語。所以者何。是比丘得四增心
法。正受現法安樂住。不勤而得。若彼本心所
為。剃鬚髮。著袈裟衣。出家學道。增進修學。現
^pb法自知作證。我生已盡。梵行已立。所作已作。
自知不受後有。爾時。世尊即說偈言。
非下劣方便　薄德少智慧　正向於涅槃
免脫煩惱鎖　此賢年少者　逮得上士處
離欲心解脫　涅槃不復生　持此最後身
^pb摧伏眾魔軍
佛說此經已。諸比丘聞佛所說。歡喜奉行。
^n1071如是我聞。　一時。佛住舍衛國祇樹給孤獨園。
　時。有比丘名曰上坐。獨住一處。亦常讚歎獨
一住者。獨行乞食。食已。獨還。獨坐禪思。　時。有
^pb眾多比丘詣佛所。稽首佛足。退坐一面。白佛
言。世尊。有尊者名曰上坐。樂一獨處。亦常讚
歎獨一住者。獨入聚落乞食。獨出聚落。還至
住處。獨坐禪思。　爾時。世尊語一比丘。汝往詣
彼上坐比丘所。語上坐比丘言。大師告汝。　比
^pb丘受教。詣上坐比丘所。白言。尊者。大師告汝。
時。上坐比丘即時奉命。詣世尊所。稽首禮足。
退住一面。　爾時。世尊告上坐比丘。汝實獨一
靜處。讚歎獨處者。獨行乞食。獨出聚落。獨坐
禪思耶。　上坐比丘白佛。實爾。世尊。佛告上坐
^pb比丘。汝云何獨一處。讚歎獨住者。獨行乞食。
獨還住處。獨坐禪思。　上坐比丘白佛。我唯獨
一靜處。讚歎獨住者。獨行乞食。獨出聚落。獨
坐禪思。　佛告上坐比丘。汝是一住者。我不言
非一住。然更有勝妙一住。何等為勝妙一住。

^pb謂比丘前者枯乾。後者滅盡。中無貪喜。是婆
羅門心不猶豫。已捨憂悔。離諸有愛。群聚使
斷。是名一住。無有勝住過於此者。爾時。世尊
即說偈言。
悉映於一切　悉知諸世間　不著一切法
^pb悉離一切愛　如是樂住者　我說為一住
佛說此經已。尊者上坐聞佛所說。歡喜隨喜。
作禮而去。
^n1072如是我聞。　一時。佛在舍衛國祇樹給孤獨園。
　時。有尊者僧迦藍於拘薩羅人間遊行。至舍
^pb衛國祇樹給孤獨園。彼僧迦藍比丘有本二。
在舍衛國中。聞僧迦藍比丘於拘薩羅人間
遊行。至舍衛國祇樹給孤獨園。聞已。著好衣
服。莊嚴華瓔。抱其兒來詣祇洹。至僧迦藍比
丘房前。　爾時。尊者僧迦藍出房露地經行。時。

^pb彼本二來到其前。作是言。此兒幼小。汝捨出
家。誰當養活。　時。僧迦藍比丘不共語。如是再
三。亦不共語。　時。彼本二作如是言。我再三告。
不與我語。不見顧視。我今置兒。著經行道頭
而去。言。沙門。此是汝子。汝自養活。我今捨去。
^pb　尊者僧迦藍亦不顧視其子。　彼本二復言。是
沙門今於此兒都不顧視。彼必得仙人難得
之處。善哉。沙門。必得解脫。情願不遂。抱子而
去。　爾時。世尊入晝正受。以天耳過人之耳。聞
尊者僧迦藍本二所說。即說偈言。
^pb來者不歡喜　去亦不憂慼　於世間和合
解脫不染著　我說彼比丘　為真婆羅門
來者不歡喜　去亦不憂慼　不染亦無憂
二心俱寂靜　我說是比丘　是真婆羅門
佛說此經已。尊者僧迦藍聞佛所說。歡喜隨
^pb喜。作禮而去。
^n1073如是我聞。　一時。佛住舍衛國祇樹給孤獨園。
　爾時。尊者阿難獨一靜處。作是思惟。有三種
香。順風而熏。不能逆風。何等為三。謂根香．莖
香．華香。或復有香。順風熏。亦逆風熏。亦順風
^pb逆風熏耶。作是念已。晡時從禪覺。往詣佛所。
稽首佛足。退住一面。白佛言。世尊。我獨一靜
處。作是思惟。有三種香。順風而熏。不能逆風。
何等為三。謂根香．莖香．華香。或復有香。順風
熏．逆風熏。亦順風逆風熏耶。　佛告阿難。如是。
^pb如是。有三種香。順風熏。不能逆風。謂根香．莖
香．華香。阿難。亦有香。順風熏．逆風熏．順風逆
風熏。阿難。順風熏．逆風熏．順風逆風熏者。阿
難。有善男子．善女人。在所城邑．聚落。成就真
實法。盡形壽不殺生．不偷盜．不邪婬．不妄語．

^pb不飲酒。如是善男子．善女人。八方上下。崇善
士夫。無不稱歎言。某方某聚落善男子．善女
人。持戒清淨。成真實法。盡形壽不殺。乃至不
飲酒。阿難。是名有香順風熏．逆風熏．順風逆
風熏。爾時。世尊即說偈言。
^pb非根莖華香　能逆風而熏　唯有善士女
持戒清淨香　逆順滿諸方　無不普聞知
多迦羅栴檀　優缽羅末利　如是比諸香
戒香最為上　栴檀等諸香　所熏少分限
唯有戒德香　流熏上昇天　斯等淨戒香
^pb不放逸正受　正智等解脫　魔道莫能入
是名安隱道　是道則清淨　正向妙禪定
斷諸魔結縛
佛說此經已。尊者阿難聞佛所說。歡喜隨喜。
作禮而去。
^pb^n1074如是我聞。　一時。佛在摩竭提國人間遊行。與
千比丘俱。皆是古昔縈髮出家。皆得阿羅漢。
諸漏已盡。所作已作。捨諸重擔。逮得己利。盡
諸有結。正智。善解脫。到善建立支提杖林中
住。　摩竭提王瓶沙聞世尊摩竭提國人間遊
^pb行。至善建立支提杖林中住。與諸小王群臣
羽從。車萬二千．乘馬萬八千．步逐眾無數。摩
竭提婆羅門長者悉皆從。　王出王舍城。詣世
尊所。恭敬供養。到於道口。下車步進。及於內
門。除去五飾。脫冠卻蓋。除扇去劍刀。脫革屣。
^pb到於佛前。整衣服。偏露右肩。為佛作禮。右遶
三匝。自稱姓名。白佛言。世尊。我是摩竭提王
瓶沙。　佛告瓶沙。如是。大王。汝是瓶沙。可就此
坐。隨其所安。　時。瓶沙王重禮佛足。退坐一面。
諸王大臣．婆羅門居士悉禮佛足。次第而坐。
　
^pb時。鬱鞞羅迦葉亦在座中。　時。摩竭提婆羅門
長者作是念。為大沙門從鬱鞞羅迦葉所修
梵行耶。為鬱鞞羅迦葉於大沙門所修梵行
耶。　爾時。世尊知摩竭提婆羅門長者心之所
念。即說偈而問言。
^pb鬱鞞羅迦葉　於此見何利　棄汝先所奉
事火等眾事　今可說其義　捨事火之由
鬱鞞迦葉說偈白佛。
錢財等滋味　女色五欲果　觀察未來受
斯皆大垢穢　是故悉棄捨　先諸奉火事
^pb爾時。世尊復說偈問言。
汝不著世間　錢財五色味　復何捨天人
迦葉隨義說
迦葉復以偈答世尊言。
見道離有餘　寂滅無餘跡
　無所有不著　　
^pb無異趣異道
是故悉棄捨　先修奉火事　大會等受持
奉事於水火　愚癡沒於中　志求解脫道
盲無智慧目　向生老病死　不見於正路
永離生死道　今始因世尊　得見無為道
^pb大龍所說力　得度於彼岸　牟尼廣濟度
安慰無量眾　今始知瞿曇　真諦超出者
佛復說偈歎迦葉言。
善哉汝迦葉　先非惡思量　次第分別求
遂至於勝處
^pb汝今。迦葉。當安慰汝徒眾之心。　時。鬱鞞羅迦
葉即入正受。以神足力向於東方。上昇虛空。
作四種神變。行．住．坐．臥。入火三昧。舉身洞然。
青．黃．赤．白．頗梨紅色。身上出水。身下出火。還
燒其身。身上出水以灌其身。或身上出火。以
^pb燒其身。身下出水。以灌其身。如是種種現化
神通息已。稽首佛足。白佛言。世尊。佛是我師。
我是弟子。　佛告迦葉。我是汝師。汝是弟子。隨
汝所安。復座而坐。　時。鬱鞞羅迦葉還復故坐。
　爾時。摩竭提婆羅門長者作是念。鬱鞞羅迦
^pb葉定於大沙門所修行梵行。　佛說此經已。摩
竭提王瓶沙及諸婆羅門長者聞佛所說。歡
喜隨喜。作禮而去。
^n1075如是我聞。　一時。佛住王舍城迦蘭陀竹園。　時。
有陀驃摩羅子。舊住王舍城。典知眾僧飲食。
^pb床座隨次差請。不令越次。　時。有慈地比丘。頻
三過次得麤食處。食時辛苦。作是念。怪哉。大
苦。陀驃摩羅子比丘有情故。以麤食惱我。令
我食時極苦。我當云何為其作不饒益事。　時。
慈地比丘有姊妹比丘尼。名蜜多羅。住王舍
^pb城王園比丘尼眾中。蜜多羅比丘尼來詣慈
地比丘。稽首禮足。於一面住。慈地比丘不顧
眄。不與語。蜜多羅比丘尼語慈地比丘。阿梨。
何故不見顧眄。不共言語。　慈地比丘言。陀驃
摩羅子比丘數以麤食惱我。令我食時極苦。
^pb汝復棄我。　比丘尼言。當如何。　慈地比丘言。汝
可至世尊所。白言。世尊。陀驃摩羅子比丘非
法不類。共我作非梵行波羅夷罪。我當證言。
如是。世尊。如妹所說。　比丘尼言。阿梨。我當云
何於梵行比丘所。以波羅夷謗。　慈地比丘言。
^pb汝若不如是者。我與汝絕。不復來往言語．共
相瞻視。　時。比丘尼須臾默念。而作是言。阿梨。
欲令我爾。當從其教。　慈地比丘言。汝且待我
先至世尊所。汝隨後來。　時。慈地比丘即往稽
首。禮世尊足。退住一面。蜜多羅比丘
^pb尼即隨後至。稽首佛足。退住一面。白佛言。世
尊。一何不善不類陀驃摩羅子。於我所作非
梵行波羅夷罪。　慈地比丘復白佛言。如妹所
說。我先亦知。　爾時。陀驃摩羅子比丘即在彼
大眾中。　爾時。世尊告陀驃摩羅子比丘。汝聞
^pb此語不。　陀驃摩羅子比丘言。已聞。世尊。　佛告
陀驃摩羅子比丘。汝今云何。　陀驃摩羅子白
佛。如世尊所知。如善逝所知。　佛告陀驃摩羅
子。汝言如世尊所知。今非是時。汝今憶念。當
言憶念。不憶念。當言不憶念。　陀驃摩羅子言。
^pb我不自憶念。爾時。尊者羅睺住於佛後。執扇
扇佛。白佛言。世尊。不善不類是比丘尼言。尊
者陀驃摩羅子共我作非梵行。慈地比丘言。
如是。世尊。我先已知。如妹所說。　佛告羅睺。我
今問汝。隨意答我。若蜜多羅比丘尼來
^pb語我言。世尊。不善不類羅睺。共我作非梵行
波羅夷罪。慈地比丘復白我言。如是。世尊。如
妹所說。我先亦知者。汝當云何。　羅睺白佛。世
尊。我若憶念。當言憶念。不憶念。當言不憶念。
　佛言。羅睺。愚癡人汝尚得作此語。陀驃摩羅
^pb子清淨比丘何以不得作如是語。　爾時。世尊
告諸比丘。於陀驃摩羅子比丘當憶念。蜜多
羅比丘尼當以自言滅。慈地比丘僧當極善
呵諫教誡。汝云何見。何處見。汝何因往見。世
尊如是教已。從座起。入室坐禪。　爾時。諸比丘
^pb於陀驃摩羅子比丘憶念。蜜多羅比丘尼與
自言滅。慈地比丘極善呵諫教誡言。汝云何
見。何處見。何因往見。　如是諫時。彼作是言。彼
陀驃摩羅子不作非梵行。不犯波羅夷。然陀
驃摩羅子比丘三以麤惡食恐怖。令
^pb我食時辛苦。我於陀驃摩羅子比丘愛恚癡
怖。故作是說。然陀驃摩羅子清淨無罪。　爾時。
世尊晡時從禪覺。至大眾前敷座而坐。諸比
丘白佛言。世尊。我等於陀驃摩羅子比丘所
憶念持。蜜多羅比丘尼與自言滅。慈地比丘
^pb極善呵諫。乃至彼言。陀驃摩羅子清淨無罪。
　爾時。世尊告諸比丘。云何愚癡。以因飲食故。
知而妄語。爾時。世尊即說偈言。
若能捨一法　知而故妄語　不計於後世
無惡而不為　寧食熱鐵丸　如熾然炭火
^pb不以犯禁戒　而食僧信施
佛說此經已。諸比丘聞佛所說。歡喜奉行。
^n1076如是我聞。　一時。佛住王舍城迦蘭陀竹園。　爾
時。尊者陀驃摩羅子詣佛所。稽首佛足。退住
一面。白佛言。世尊。我願於佛前取般涅槃。　世
^pb尊默然。如是三啟。佛告陀驃摩羅子。此有為
諸行。法應如是。　爾時。尊者陀驃摩羅子即於
佛前。入於三昧。如其正受。向於東方。昇虛空
行。現四威儀。行．住．坐．臥。入火三昧。身下出火。
舉身洞然。光焰四布。青．黃．赤．白．頗梨紅色。身
^pb下出火。還燒其身。身上出水。以灑其身。或身
上出火。下燒其身。身下出水。上灑其身。周向
十方。種種現化已。即於空中。內身出火。還自
焚其身。取無餘涅槃。消盡寂滅。令無遺塵。譬
如空中然燈。油炷俱盡。陀驃摩羅子空中涅
^pb槃。身心俱盡。亦復如是。爾時。世尊即說偈言。
譬如燒鐵丸　其焰洞熾然　熱勢漸息滅
莫知其所歸　如是等解脫　度煩惱淤泥
諸流永已斷　莫知其所之　逮得不動跡
入無餘涅槃
^pb佛說此經已。諸比丘聞佛所說。歡喜奉行。
^n1077如是我聞。　一時。佛在央瞿多羅國人間遊行。
經陀婆闍梨迦林中。見有牧牛者．牧羊者．採
柴草者。及餘種種作人。見世尊行路。見已。皆
白佛言。世尊。莫從此道去。前有央瞿利摩羅
^pb賊。脫恐怖人。　佛告諸人。我不畏懼。作此語已。
從道而去。彼再三告。世尊猶去。遙見央瞿利
摩羅手執刀楯走向。世尊以神力現身徐行。
令央瞿利摩羅駃走不及。走極疲乏已。遙語
世尊。住。住。勿去。　世尊並行而答。我常住耳。汝
^pb自不住。　爾時。央瞿利摩羅即說偈言。
沙門尚駃行　而言我常住　我今疲倦住
說言汝不住　沙門說云何　我住汝不住
爾時。世尊以偈答言。
央瞿利摩羅　我說常住者
　於一切眾生　　
^pb謂息於刀杖
汝恐怖眾生　惡業不休息　我於一切蟲
止息於刀杖　汝於一切蟲　常逼迫恐怖
造作凶惡業　終無休息時　我於一切神
止息於刀杖　汝於一切神　長夜苦逼迫
^pb造作黑惡業　于今不止息　我住於息法
一切不放逸　汝不見四諦　故不息放逸
央瞿利摩羅說偈白佛。
久乃見牟尼　故隨路而逐　今聞真妙說
當捨久遠惡　作如是說已　即放捨刀楯
^pb投身世尊足　願聽我出家　佛以慈悲心
大僊多哀愍　告比丘善來　出家受具足
爾時。央瞿利摩羅出家已。獨一靜處。專精思
惟。所以族姓子剃除鬚髮。著袈裟衣。正信．非
家．出家學道。增修梵行。現法自知作證。我生
^pb已盡。梵行已立。所作已作。自知不受後有。　時。
央瞿利摩羅得阿羅漢。覺解脫喜樂。即說偈
言。
本受不害名　而中多殺害　今得見諦名
永離於傷殺　身行不殺害　口意俱亦然
^pb當知真不殺　不迫於眾生　洗手常血色
名央瞿摩羅　浚流之所漂　三歸制令息
歸依三寶已　出家得具足　成就於三明
佛教作已作　調牛以捶杖　伏象以鐵鉤
不以刀捶杖　正度調天人　利刀以水石
^pb直箭以熅火　治材以斧斤　自調以黠慧
人前行放逸　隨後能自斂　是則照世間
如雲解月現　人前放逸行　隨後能自斂
於世恩愛流　正念而超出　少壯年出家
精勤修佛教　是則照世間　如雲解月現
　
^pb少壯年出家　　精勤修佛教
於世恩愛流　正念以超出　若度諸惡業
正善能令滅　是則照世間　如雲解月現
人前造惡業　正善能令滅　於世恩愛流
正念能超出　我已作惡業　必向於惡趣
^pb已受於惡報　宿責食已食　若彼我怨憎
聞此正法者　得清淨法眼　於我修行忍
不復興鬥訟　蒙佛恩力故　我怨行忍辱
亦常讚歎忍　隨時聞正法　聞已隨修行
佛說此經已。央瞿利摩羅聞佛所說。歡喜奉
^pb行。
^n1078如是我聞。　一時。佛住王舍城迦蘭陀竹園。　時。
有異比丘於夜明相出時。出搨補河邊。脫衣
著岸邊。入水洗浴。浴已上岸。被一衣。待身乾。
　時。有一天子放身光明。普照搨補河側。語比
^pb丘言。汝少出家。鮮白髮黑。年始盛美。應習五
欲。莊嚴瓔珞。塗香華鬘。五樂自娛。而於是時。
違親背俗。悲泣別離。剃除鬚髮。著袈裟衣。正
信．非家．出家學道。如何捨現前樂。而求非時
之利。　比丘答言。我不捨現前樂求非時樂。我
^pb今乃是捨非時樂得現前樂。　天問比丘。云何
捨非時樂得現前樂。　比丘答言。如世尊說。非
時之欲。少味多苦。少利多難。我今於現法中。
已離熾然。不待時節。能自通達。現前觀察。緣
自知覺。如是。天子。是名捨非時樂得現前樂。
^pb　天復問比丘。云何復是如來所說。非時之欲。
少樂多苦。云何復是如來所說。現法利樂。乃
至緣自覺知。　比丘答言。我年少出家。不能廣
宣如來所說正法．律儀。世尊近在迦蘭陀竹
園。汝可往詣如來。問其所疑。如世尊說。隨憶
^pb受持。　天子復言。比丘。於如來所。有諸力天眾
多圍遶。我先無問。未易可詣。比丘。汝若能為
先白世尊者。我可隨往。　比丘答言。當為汝去。
　天白比丘。唯然。尊者。我隨後來。　時。彼比丘往
詣佛所。稽首禮足。退住一面。以向天子往反
^pb問答具白世尊。今者。世尊。彼天子誠實言者
須臾應至。不誠實者自當不來。　時。彼天子遙
語比丘。我已此在。我已在此。　爾時。世尊即說
偈言。
眾生隨愛想　以愛想而住　以不知愛故
^pb則為死方便
佛告天子。汝解此偈者。便可發問。　天子白佛。
不解。世尊。不解。善逝。佛復說偈而告天子曰。
若知所愛者　不於彼生愛　彼此無所有
他人莫能說
^pb佛告天子。汝解此義者。便可發問。　天子白佛。
不解。世尊。不解。善逝。　佛復說偈言。
見等勝劣者　則有言論生　三事不傾動
則無軟中上
佛告天子。解此義者。則可發問。　天子白佛。不
^pb解。世尊。不解。善逝。　佛復說偈言。
斷愛及名色　除慢無所繫　寂滅息瞋恚
離結絕悕望　不見於人天　此世及他世
佛告天子。解此義者。乃可發問。　天子白佛。已
解。世尊。已解。善逝。　佛說此經已。彼天子聞佛
^pb所說。歡喜隨喜。即沒不現。
^n1079如是我聞。　一時。佛在王舍城迦蘭陀竹園。　時。
有異比丘於後夜時至搨補河邊。脫衣置岸
邊。入水洗浴。浴已。還上岸。著一衣。待身乾。　時。
有一天子放身光明。普照搨補河側。問比丘
^pb言。比丘。比丘。此是丘塚。夜則起煙。晝則火然。
彼婆羅門見已而作是言。壞此丘塚。發掘者
智。持以刀劍。又見大龜。婆羅門見已。作是言。
除此大龜。發掘者智。持以刀劍。見有氍氀。婆
羅門見已。作此言。卻此氍氀。發掘者智。持以
^pb刀劍。見有肉段。彼婆羅門見已。作是言。除此
肉段。發掘者智。持以刀劍。見有屠殺。婆羅門
見已。作是言。壞是屠殺處。發掘者智。持以刀
劍。見有楞耆。彼婆羅門見已。作是言。卻此楞
耆。發掘者智。持以刀劍。見有二道。彼婆羅門
^pb見已。作是言。除此二道。發掘者智。持以刀劍。
見有門扇。婆羅門見已。作是言。卻此門扇。發
掘者智。持以刀劍。見有大龍。婆羅門見已。作
是言。止。勿卻大龍。應當恭敬。比丘。汝來受此
論。往問世尊。如佛所說。汝隨受持。所以者何。

^pb除如來。我不見世間諸天．魔．梵．沙門．婆羅門
於此論心悅樂者。若諸弟子從我所聞。然後
能說。　爾時。比丘從彼天所聞此論已。往詣世
尊。稽首禮足。退坐一面。以彼天子所問諸論
廣問世尊。云何為丘塚。云何為夜則起煙。云
^pb何為晝則火然。云何是婆羅門。云何發掘。云
何智者。云何刀劍。云何為大龜。云何氍氀。云
何為肉段。云何為屠殺處。云何為楞耆。云何
為二道。云何為門扇。云何為大龍。　佛告比丘。
丘塚者。謂眾生身。麤四大色父母遺體。摶食．
^pb衣服．覆蓋．澡浴．摩飾．長養。皆是變壞磨滅之
法。夜起煙者。謂有人於夜時起。隨覺隨觀。晝
行其教。身業．口業。婆羅門者。謂如來．應．等正
覺。發掘者。謂精勤方便。智士者。謂多聞聖弟
子。刀劍者。謂智慧刀劍。大龜者。謂五蓋。氍氀
^pb者。謂忿恨。肉段者。謂慳愱屠殺者。謂五欲功德。
楞耆者。謂無明。二道。謂疑惑。門扇者。謂我慢。
大龍者。謂漏盡羅漢。如是。比丘。若大師為聲
聞所作。哀愍悲念。以義安慰。於汝已作。汝等
當作所作。當於曝露．林中．空舍．山澤．巖窟。敷
^pb草樹葉。思惟禪思。不起放逸。莫令後悔。是則
為我隨順之教。即說偈言。
說身為丘塚　覺觀夜起煙　晝業為火然
婆羅門正覺　精進勤發掘　黠慧明智士
以智慧利劍　厭離勝進者　五蓋為巨龜
^pb忿恨為氍氀　慳[怡-台+疾]為肉段　五欲屠殺處
無明為楞耆　疑惑於二道　門扇現我慢
漏盡羅漢龍　究竟斷諸論　故我如是說
佛說此經已。彼比丘聞佛所說。歡喜奉行。
^n1080如是我聞。　一時。佛住波羅奈國仙人住處鹿
^pb野苑中。　爾時。世尊晨朝著衣持缽。入波羅奈
城乞食。　時。有異比丘以不住心。其心惑亂。不
攝諸根。晨朝著衣持缽。入波羅奈城乞食。是
比丘遙見世尊。見已。攝持諸根。端視而行。世
尊見是比丘攝持諸根。端視而行。見已入城。
^pb乞食畢。還精舍。舉衣缽。洗足已。入室坐禪。晡
時從禪覺。入僧中。敷坐具。於大眾前坐。告諸
比丘。我今晨朝著衣持缽。入波羅奈城乞食。
見有比丘。以不住心．惑亂心。諸根放散。亦持
衣缽入城乞食。彼遙見我。即自斂攝竟。為是
^pb誰。　時。彼比丘從座起。整衣服。到於佛前。偏袒
右肩。合掌白佛。世尊。我於晨朝入城乞食。其
心惑亂。不攝諸根行。遙見世尊。即自斂心。攝
持諸根。　佛告比丘。善哉。善哉。汝見我已。能自
斂心。攝持諸根。比丘。是法應當如是。若見比
^pb丘。亦應自攝持。若復見比丘尼．優婆塞．優婆
夷。亦當如是攝持諸根。當得長夜以義饒益。
安隱快樂。　爾時。眾中復有異比丘說偈歎曰。
以其心迷亂　不專繫念住　晨朝持衣缽
入城邑乞食　中路見大師　威德容儀備
^pb欣悅生慚愧　即攝持諸根
佛說此經已。諸比丘聞佛所說。歡喜奉行。雜
阿含經卷第三十八
^juan39^pb

雜阿含經卷第三十九
　　　　宋天竺三藏求那跋陀羅譯
^n1081如是我聞。　一時。佛住波羅奈國鹿野苑中。　爾
時。世尊晨朝著衣持缽。入波羅奈城乞食。時。
^pb有異比丘著衣持缽。入城乞食。於其路邊。住
一樹下。起不善覺。以依惡貪。　爾時。世尊見彼
比丘住一樹下。以生不善覺。依惡貪嗜。而告
之曰。比丘。比丘。莫種苦種。而發熏生臭。汁漏
流出。若比丘種苦種子。自發生臭。汁漏流出
^pb者。欲令蛆蠅不競集者。無有是處。　時。彼比丘
作是念。世尊知我心之惡念。即生恐怖。身毛
皆豎。　爾時。世尊入城乞食畢。還精舍。舉衣缽。
洗足已。入室坐禪。晡時從禪覺。至於僧中。於
眾前敷座而坐。告諸比丘。我今晨朝著衣持
缽。入城乞食。見一比丘住於樹下。以生不
^pb善覺。依惡貪嗜。我時見已。即告之言。比丘。比
丘。莫種苦種。發熏生臭。惡汁流出。若有比丘
種苦種子。發熏生臭。惡汁流出。蛆蠅不集。無
有是處。時。彼比丘即思念。佛已知我心之所
念。慚愧恐怖。心驚毛豎。隨路而去。　時。有異比
^pb丘從坐起。整衣服。偏袒右肩。合掌白佛。世尊。
云何苦種。云何生臭。云何汁流。云何蛆蠅。　佛
告比丘。忿怒煩怨。名曰苦種。五欲功德。名為
生臭。於六觸入處不攝律儀。是名汁流。謂觸
入處不攝已。貪．憂．諸惡不善心競生。是名蛆
^pb蠅。爾時。世尊即說偈言。
耳目不防護　貪欲從是生　是名為苦種
生臭汁潛流　諸覺觀氣味　依於惡貪嗜
聚落及空處　若於晝若夜　遠離修梵行
究竟於苦邊　若內心寂靜　決定諦明了
　
^pb臥覺常安樂　　諸惡蛆蠅滅
正士所習近　善說賢聖路　了知八正道
不還更受身
佛說此經已。諸比丘聞佛所說。歡喜奉行。
^n1082如是我聞。　一時。佛住舍衛國祇樹給孤獨園。
^pb　爾時。世尊晨朝著衣持缽。入舍衛城乞食。食
畢。還精舍。洗足已。入安陀林坐禪。　時。有異比
丘亦復晨朝著衣持缽。入舍衛城乞食。食畢。
還精舍。洗足已。入安陀林。坐一樹下。入晝正
受。是比丘入晝正受時。有惡不善覺起。依貪
^pb嗜心。　時。有天神。依安陀林住止者。作是念。此
比丘不善不類。於安陀林坐禪而起不善覺。
心依惡貪。我當往呵責。作是念已。往語比丘
言。比丘。比丘。作瘡疣耶。　比丘答言。當治令愈。
　天神語比丘。瘡如鐵鑊。云何可復。　比丘答言。
正念正智。足能令復。　天神白言。善哉。善哉。此
^pb是真賢治瘡。如是治瘡。究竟能愈。無有發時。
　爾時。世尊晡時從禪覺。還祇樹給孤獨園。入
僧中。於大眾前敷座而坐。告諸比丘。我今晨
朝著衣持缽。入舍衛城乞食。乞食還。至安陀
林坐禪。入晝正受。有一比丘亦乞食還至安
^pb陀林。坐一樹下。入晝正受。而彼比丘起不善
覺。心依惡貪。有天神依安陀林住。語比丘言。
比丘。比丘。作瘡疣耶。如上廣說。乃至如是。比
丘。善哉。善哉。此治眾賢。爾時。世尊即說偈言。
士夫作瘡疣　自生於苦患　願求世間欲
^pb心依於惡貪　以生瘡疣故　蛆蠅競來集
愛求為瘡疣　蛆蠅諸惡覺　及諸貪嗜心
皆悉從意生　鑽鑿士夫心　以求華名利
欲火轉熾然　妄想不善覺　身心日夜羸
遠離寂靜道　若內心寂靜　決定智明了
　
^pb無有斯瘡疣　　見佛安隱路
正士所遊跡　賢聖善宣說　明智所知道
不復受諸有
佛說此經已。諸比丘聞佛所說。歡喜奉行。
^n1083如是我聞。　一時。佛住毘舍離國獼猴池側重
^pb閣講堂。時。有眾多比丘晨朝著衣持缽。入毘
舍離乞食。　時。有年少比丘出家未久。不閑法．
律。當乞食時。不知先後次第。餘比丘見已而
告之言。汝是年少。出家未久。未知法．律。莫越。
莫重。前後失次而行乞食。長夜當得不饒益
^pb苦。　年少比丘言。諸上座亦復越次。不隨前後。
非獨我也。如是再三。不能令止。　眾多比丘乞
食已。還精舍。舉衣缽。洗足已。詣佛所。稽首禮
足。退坐一面。白佛言。世尊。我等晨朝著衣持
缽。入毘舍離乞食。有一年少比丘。於此法．律
出家未久。行乞食時不以次第。前後復重。諸
^pb比丘等再三諫不受。而作是言。諸上座亦不
次第。何故呵我。我等諸比丘三呵不受。故來
白世尊。唯願世尊為除非法。哀愍故。　佛告諸
比丘。如空澤中有大湖水。有大龍象而居其
中。拔諸藕根。洗去泥土。然後食之。食已。身體
^pb肥悅。多力多樂。以是因緣。常喜樂住。有異種
族象。形體羸小。效彼龍象。拔其藕根。洗不能
淨。合泥土食。食之不消。體不肥悅。轉轉羸弱。
緣斯致死。或同死苦。如是。宿德比丘學道日
久。不樂嬉戲。久修梵行。大師所歎。諸餘明智
^pb修梵行者亦復加歎。是等比丘依止城邑聚
落。晨朝著衣持缽。入城乞食。善護身口。善攝
諸根。專心繫念。能令彼人不信者信．信者不
異。若得財利．衣被．飲食．床臥．湯藥。不染．不著．
不貪．不嗜．不迷．不逐。見其過患。見其出離。然
^pb復食之。食已。身心悅澤。得色得力。以是因緣。
常得安樂。　彼年少比丘出家未久。未閑法．律。
依諸長老。依止聚落。著衣持缽。入村乞食。不
善護身。不守根門。不專繫念。不能令彼不信
者信．信者不變。若得財利．衣被．飲食．臥具．湯
^pb藥。染著貪逐。不見過患。不見出離。以嗜欲心
食。不能令身悅澤。安隱快樂。緣斯食故。轉向
於死。或同死苦。所言死者。謂捨戒還俗。失正
法．正律。同死苦者。謂犯正法．律。不識罪相。不
知除罪。爾時。世尊即說偈言。
^pb龍象拔藕根　水洗而食之　異族象效彼
合泥而取食　因雜泥食故　羸病遂至死
佛說此經已。諸比丘聞佛所說。歡喜奉行。
^n1084如是我聞。　一時。佛住王舍城寒林中丘塚間。
　爾時。世尊告諸比丘。壽命甚促。轉就後世。應
^pb勤習善法。修諸梵行。無有生而不死者。而世
間人不勤方便專修善法．修賢修義。　時。魔波
旬作是念。沙門瞿曇住王舍城寒林中丘塚
間。為諸聲聞如是說法。人命甚促。乃至不修
賢修義。我今當往。為作嬈亂。　時。魔波旬化作
^pb年少。往住佛前。而說偈言。
常逼迫眾生　得人間長壽　迷醉放逸心
亦不向死處
爾時。世尊作是念。此是惡魔來作惱亂。即說
偈言。
^pb常逼迫眾生　受生極短壽　當勤修精進
猶如救頭然　勿得須臾懈　令死魔忽至
知汝是惡魔　速於此滅去
天魔波旬作是念。沙門瞿曇已知我心。慚愧
憂慼。即沒不現。
^pb^n1085如是我聞。　一時。佛住王舍城寒林中丘塚間。
　爾時。世尊告諸比丘。一切行無常。一切行不
恒．不安。非穌息。變易之法。乃至當止一切有
為行。厭離．不樂．解脫。　時。魔波旬作是念。今沙
門瞿曇住王舍城寒林中。為諸聲聞說如是
^pb法。一切行無常．不恒。非穌息。變易之法。乃至
當止一切有為。厭離．不樂．解脫。我當往彼。為
作嬈亂。即化作年少。往詣佛所。住於佛前。而
說偈言。
壽命日夜流　無有窮盡時　壽命當來去
^pb猶如車輪轉
爾時。世尊作是念。此是惡魔欲作嬈亂。即說
偈言。
日夜常遷流　壽亦隨損減　人命漸消亡
猶如小河水　我知汝惡魔　便自消滅去
^pb時。魔波旬作是念。沙門瞿曇已知我心。慚愧
憂慼。即沒不現。
^n1086如是我聞。　一時。佛住王舍城迦蘭陀竹園。　爾
時。世尊夜起經行。至於後夜。洗足入室。斂身
正坐。專心繫念。　時。魔波旬作是念。今沙門瞿
^pb曇於王舍城迦蘭陀竹園。夜起經行。於後夜
時。洗足入室。正身端坐。繫念禪思。我今當往。
為作嬈亂。即化作年少。住於佛前。而說偈言。
我心於空中　執長繩罥下　政欲縛沙門
不令汝得脫
^pb爾時。世尊作是念。惡魔波旬欲作嬈亂。即說
偈言。
我說於世間　五欲意第六　於彼永已離
一切苦已斷　我已離彼欲　心意識亦滅
波旬我知汝　速於此滅去
^pb時。魔波旬作是念。沙門已知我心。慚愧憂慼。
即沒不現。
^n1087如是我聞。　一時。佛住王舍城迦蘭陀竹園。　爾
時。世尊夜起經行。至後夜時。洗足入室。右脅
臥息。繫念明相。正念正智。作起覺想。　時。魔波
^pb旬作是念。今沙門瞿曇住王舍城迦蘭陀竹
園。乃至作起覺想。我今當往。為作留難。即化
作年少。往住佛前。而說偈言。
何眠何故眠　已滅何復眠　空舍何以眠
得出復何眠
^pb爾時。世尊作是念。惡魔波旬欲作嬈亂。即說
偈言。
愛網故染著　無愛誰持去　一切有餘盡
唯佛得安眠　汝惡魔波旬　於此何所說
時。魔波旬作是念。沙門瞿曇已知我心。慚愧
^pb憂慼。即沒不現。
^n1088如是我聞。　一時。佛住王舍城耆闍崛山中。　爾
時。世尊於夜闇時。天小微雨。電光睒現。出房
經行。　時。魔波旬作是念。今沙門瞿曇住王舍
城耆闍崛山中。夜闇微雨。電光時現。出房經
^pb行。我今當往。為作留難。執大團石。兩手調弄。
到於佛前。碎成微塵。　爾時。世尊作是念。惡魔
波旬欲作嬈亂。即說偈言。
若耆闍崛山　於我前令碎　於佛等解脫
不能動一毛　假令四海內　一切諸山地
^pb放逸之親族　令其碎成塵　亦不能傾動
如來一毛髮
時。魔波旬作是念。沙門瞿曇已知我心。內懷
憂慼。即沒不現。
^n1089如是我聞。　一時。佛住王舍城耆闍崛山中。　爾
^pb時。世尊夜起經行。至後夜時。洗足入房。正身
端坐。繫念在前。　時。魔波旬作是念。今沙門瞿
曇住王舍城耆闍崛山中。夜起經行。後夜入
房。正身端坐。繫念在前。我今當往。為作留難。
即化作大龍。遶佛身七匝。舉頭臨佛頂上。身
^pb如大船。頭如大帆。眼如銅鑪。舌如曳電。出息
入息若雷雹聲。　爾時。世尊作是念。惡魔波旬
欲作嬈亂。即說偈言。
猶如空舍宅　牟尼心虛寂　於中而旋轉
佛身亦如是　無量凶惡龍　蚊虻蠅蚤等
^pb普集食其身　不能動毛髮　破裂於虛空
傾覆於大地　一切眾生類　悉來作恐怖
刀矛槍利箭　悉來害佛身　如是諸暴害
不能傷一毛
時。魔波旬作是念。沙門瞿曇已知我心。內懷
^pb憂慼。即沒不現。
^n1090如是我聞。　一時。佛住王舍城毘婆羅山七葉
樹林石室中。　爾時。世尊夜起露地。或坐或經
行。至後夜時。洗足入室。安身臥息。右脅著地。
足足相累。繫念明相。正念正智。作起覺想。　時。
^pb魔波旬作是念。沙門瞿曇住王舍城毘婆羅
山七葉樹林石室中。夜起露地若坐若行。至
後夜時。洗足入室而坐。右脅臥息。足足相累。
繫念明相。正念正智。作起覺想。我今當往。為
作留難。化作年少。往住佛前。而說偈言。
^pb為因我故眠　為是後邊故　多有錢財寶
何故守空閑　獨一無等侶　而著於睡眠
爾時。世尊作是念。惡魔波旬欲作嬈亂。即說
偈言。
不因汝故眠　非為最後邊
　亦無多錢財　　
^pb唯集無憂寶
哀愍世間故　右脅而臥息　覺亦不疑惑
眠亦不恐怖　若晝若復夜　無增亦無損
為哀眾生眠　故無有損減　正復以百槍
貫身常掘動　猶得安隱眠　已離內槍故
^pb時。魔波旬作是念。沙門瞿曇已知我心。內懷
憂慼。即沒不現。
^n1091如是我聞。　一時。佛住王舍城毘婆羅山七葉
樹林石室中。　時。有尊者瞿低迦。住王舍城仙
人山側黑石室中。獨一思惟。不放逸行。修自
^pb饒益。時受意解脫身作證。數數退轉。一．二．三．
四．五．六反退。還復得。時受意解脫身作證。尋
復退轉。　彼尊者瞿低迦作是念。我獨一靜處
思惟。不放逸行。精勤修習。以自饒益。時受意
解脫身作證。而復數數退轉。乃至六反。猶復
^pb退轉。我今當以刀自殺。莫令第七退轉。　時。魔
波旬作是念。沙門瞿曇住王舍城毘婆羅山
側七葉樹林石窟中。有弟子瞿低迦住王舍
城仙人山側黑石室中。獨一靜處。專精思惟。
得時受意解脫身作證。六反退轉。而復還得。
^pb彼作是念。我已六反退。而復還得。莫令我第
七退轉。我寧以刀自殺。莫令第七退轉。若彼
比丘以刀自殺者。莫令自殺。出我境界去。我
今當往告彼大師。　爾時。波旬執琉璃柄琵琶。
詣世尊所。鼓絃說偈。
^pb大智大方便　自在大神力　得熾然弟子
而今欲取死　大牟尼當制　勿令其自殺
何聞佛世尊　正法律聲聞　學其所不得
而取於命終
時。魔說此偈已。世尊說偈答言。
　
^pb波旬放逸種　　以自事故來
堅固具足士　常住妙禪定　晝夜勤精進
不顧於性命　見三有可畏　斷除彼愛欲
已摧伏魔軍　瞿低般涅槃　波旬心憂惱
琵琶落於地　內懷憂慼已　即沒而不現
^pb爾時。世尊告諸比丘。汝等當來。共至仙人山
側黑石室所。觀瞿低迦比丘以刀自殺。　爾時。
世尊與眾多比丘往至仙人山側黑石室中。
見瞿低迦比丘殺身在地。告諸比丘。汝等見
此瞿低迦比丘殺身在地不。　諸比丘白佛。唯
^pb然。已見。世尊。　佛告比丘。汝等見瞿低迦比丘
周匝遶身黑闇煙起。充滿四方不。　比丘白佛。
已見。世尊。　佛告比丘。此是惡魔波旬於瞿低
迦善男子身側。周匝求其識神。然比丘瞿低
迦以不住心。執刀自殺。　爾時。世尊為瞿低迦
^pb比丘受第一記。　爾時。波旬而說偈言。
上下及諸方　遍求彼識神　都不見其處
瞿低何所之
爾時。世尊復說偈言。
如是堅固士　一切無所求　拔恩愛根本
^pb瞿低般涅槃
佛說此經已。諸比丘聞佛所說。歡喜奉行。
^n1092如是我聞。　一時。佛住鬱鞞羅聚落尼連禪河
側。於菩提樹下成佛未久。　時。魔波旬作是念。
今沙門瞿曇住鬱鞞羅聚落尼連禪河側。於
^pb菩提樹下成佛未久。我當往彼。為作留難。即
化作年少。往住佛前。而說偈言。
獨入一空處　禪思靜思惟　已捨國財寶
於此復何求　若求聚落利　何不習近人
既不習近人　終竟何所得
^pb爾時。世尊作是念。惡魔波旬欲作嬈亂。即說
偈言。
已得大財利　志足安寂滅　摧伏諸魔軍
不著於色欲　獨一而禪思　服食禪妙樂
是故不與人　周旋相習近
^pb魔復說偈言。
瞿曇若自知　安隱涅槃道　獨善無為樂
何為強化人
佛復說偈答言。
非魔所制處　來問度彼岸　我則以正答
^pb令彼得涅槃　時得不放逸　不隨魔自在
魔復說偈言。
有石似凝膏　飛烏欲來食　竟不得其味
損觜還歸空　我今亦如彼　徒勞歸天宮
魔說是已。內懷憂慼。心生變悔。低頭伏地。以
^pb指畫地。　魔有三女。一名愛欲。二名愛念。三名
愛樂。來至波旬所。而說偈言。
父今何愁慼　士夫何足憂　我以愛欲繩
縛彼如調象　牽來至父前　令隨父自在
魔答女言。
^pb彼已離恩愛　非欲所能招　已出於魔境
是故我憂愁
時。魔三女身放光焰。熾如雲中電。來詣佛所。
稽首禮足。退住一面。白佛言。我今歸世尊足
下。給侍使令。　爾時。世尊都不顧視。　知如來離
^pb諸愛欲。心善解脫。如是第二．第三說。　時。三魔
女自相謂言。士夫有種種隨形愛欲。今當各
各變化。作百種童女色．作百種初嫁色．作百
種未產色．作百種已產色．作百種中年色．作
百種宿年色。作此種種形類。詣沙門瞿曇所
^pb。作是言。今悉歸尊足下。供給使令。　作此議已。
即作種種變化。如上所說。詣世尊所。稽首禮
足。退住一面。白佛言。世尊。我等今日歸尊足
下。供給使令。爾時。世尊都不顧念。　如來法離
諸愛欲。如是再三說已。　時。三魔女自相謂言。
^pb若未離欲士夫。見我等種種妙體。心則迷亂。
欲氣衝擊。胸臆破裂。熱血熏面。然今沙門瞿
曇於我等所都不顧眄。如其如來離欲解脫。
得善解脫想。我等今日當復各各說偈而問。
復到佛前。稽首禮足。退住一面。　愛欲天女即
^pb說偈言。
獨一禪寂默　捨俗錢財寶　既捨於世利
今復何所求　若求聚落利　何不習近人
竟不習近人　終竟何所得
佛說偈答言。
　
^pb已得大財利　　志足安寂滅
摧伏諸魔軍　不著於色欲　是故不與人
周旋相習近
愛念天女復說偈言。
多修何妙禪　而度五欲流　復以何方便
^pb度於第六海　云何修妙禪　於諸深廣欲
得度於彼岸　不為愛所持
爾時。世尊說偈答言。
身得止息樂　心得善解脫　無為無所作
正念不傾動　了知一切法　不起諸亂覺
^pb愛恚睡眠覆　斯等皆已離　如是多修習
得度於五欲　亦於第六海　悉得度彼岸
如是修習禪　於諸深廣欲　悉得度彼岸
不為彼所持
時。愛樂天女復說偈言。
已斷除恩愛　淳厚積集欲
　多生人淨信　　
^pb得度於欲流
開發明智慧　超踰死魔境
爾時。世尊說偈答言。
大方便廣度　入如來法律　斯等皆已度
慧者復何憂
^pb時。三天女志願不滿。還詣其父魔波旬所。　時。
魔波旬遙見女來。說偈弄之。
汝等三女子　自誇說堪能　咸放身光焰
如電雲中流　至大精進所　各現其容姿
反為其所破　如風飄其綿　欲以爪破山
^pb齒齧破鐵丸　欲以髮藕絲　旋轉於大山
和合悉解脫　而望亂其心　著能縛風足
令月空中墮　以手抒大海　氣歔動雪山
和合悉解脫　亦可令傾動　於深巨海中
而求安足地　如來於一切　和合悉解脫
正覺大海中　求傾動亦然
^pb如魔波旬弄三女已。即沒不現。
^n1093如是我聞。　一時。佛住鬱鞞羅處尼連禪河側
大菩提樹下。初成佛道。　天魔波旬作是念。此
沙門瞿曇在鬱鞞羅住處尼連禪河側菩提
樹下。初成佛道。我今當往。為作留難。即自變
^pb身。作百種淨．不淨色。詣佛所。　佛遙見波旬百
種淨．不淨色。作是念。惡魔波旬作百種淨．不
淨色。欲作嬈亂。即說偈言。
長夜生死中　作淨不淨色　汝何為作此
不度苦彼岸　若諸身口意　不作留難者
^pb魔所不能教　不隨魔自在　如是知惡魔
於是自滅去
時。魔波旬作是念。沙門瞿曇已知我心。內懷
憂慼。即沒不現。
^n1094如是我聞。　一時。佛住鬱鞞羅處尼連禪河側
^pb菩提樹下。初成正覺。　爾時。世尊獨一靜處。專
心禪思。作如是念。我今解脫苦行。善哉。我今
善解脫苦行。先修正願。今已果得無上菩提。
　時。魔波旬作是念。今沙門瞿曇住鬱鞞羅處
尼連禪河側菩提樹下。初成正覺。我今當往。
^pb為作留難。即化作年少。住於佛前。而說偈言。
大修苦行處　能令得清淨　而今反棄捨
於此何所求　欲於此求淨　淨亦無由得
爾時。世尊作是念。此魔波旬欲作嬈亂。即說
偈言。
^pb知諸修苦行　皆與無義俱　終不獲其利
如弓彈有聲　戒定聞慧道　我已悉修習
得第一清淨　其淨無有上
時。魔波旬作是念。沙門瞿曇已知我心。內懷
憂慼。即沒不現。
^pb^n1095如是我聞。　一時。佛住娑羅婆羅門聚落。　爾時。
世尊晨朝著衣持缽。入婆羅聚落乞食。時。魔
波旬作是念。今沙門瞿曇晨朝著衣持缽。入
婆羅聚落乞食。我今當往。先入其舍。語諸信
心婆羅門長者。令沙門瞿曇空缽而出。　時。魔
^pb波旬隨逐佛後。作是唱言。沙門。沙門。都不得
食耶。　爾時。世尊作是念。惡魔波旬欲作嬈亂。
即說偈言。
汝新於如來　獲得無量罪　汝謂呼如來
受諸苦惱耶
^pb時。魔波旬作是言。瞿曇。更入聚落。當令得食。
　爾時。世尊而說偈言。
正使無所有　安樂而自活　如彼光音天
常以欣悅食　正使無所有　安樂而自活
常以欣悅食　不依於有身
^pb時。魔波旬作是念。沙門瞿曇已知我心。內懷
憂慼。即沒不現。
^n1096如是我聞。　一時。佛住波羅奈國仙人住處鹿
野苑中。　爾時。世尊告諸比丘。我已解脫人天
繩索。汝等亦復解脫人天繩索。汝等當行人
^pb間。多所過度。多所饒益。安樂人天。不須伴行。
一一而去。我今亦往鬱鞞羅住處人間遊行。
　時。魔波旬作是念。沙門瞿曇住波羅奈仙人
住處鹿野苑中。為諸聲聞如是說法。我已解
脫人天繩索。汝等亦能。汝等各別人間教化。
^pb乃至我亦當至鬱鞞羅住處人間遊行。我今
當往。為作留難。即化作年少。住於佛前。而說
偈言。
不脫作脫想　謂呼已解脫　為大縛所縛
我今終不放
^pb爾時。世尊作是念。惡魔波旬欲作嬈亂。即說
偈言。
我已脫一切　人天諸繩索　已知汝波旬
即自消滅去
時。魔波旬作是念。沙門瞿曇已知我心。內懷
^pb憂慼。即沒不現。
^n1097如是我聞。　一時。佛住釋氏石主釋氏聚落。　時。
石主釋氏聚落多人疫死。處處人民。若男若
女。從四方來受持三歸。其諸病人。若男若女。
若大若小。皆因來者自稱名字。我某甲等。歸
^pb佛．歸法．歸比丘僧。舉村舉邑。皆悉如是。　爾時。
世尊勤為聲聞說法。　時。諸信心歸三寶者。斯
則皆生人．天道中。　時。魔波旬作是念。今沙門
瞿曇住於釋氏石主釋氏聚落。勤為四眾說
法。我今當往。為作留難。化作年少。往住佛前。
而
^pb說偈言。
何為勤說法　教化諸人民　相違不相違
不免於驅馳　以有繫縛故　而為彼說法
爾時。世尊作是念。惡魔波旬欲作嬈亂。即說
偈言。
^pb汝夜叉當知　眾生群集生　諸有智慧者
孰能不哀愍　以有哀愍故　不能不教化
哀愍諸眾生　法自應如是
惡魔波旬作是念。沙門瞿曇已知我心。內懷
憂慼。即沒不現。
^pb^n1098如是我聞。　一時。佛住釋氏石主釋氏聚落。　爾
時。世尊獨一靜處。禪思思惟。作是念。頗有作
王。能得不殺。不教人殺。一向行法。不行非法
耶。　時。魔波旬作是念。今沙門瞿曇住石主釋
氏聚落。獨一禪思。作是念。頗有作王。不殺生。

^pb不教人殺。一向行法。不行非法耶。我今當往。
為其說法。化作年少。往住佛前。作是言。如是。
世尊。如是。善逝。可得作王。不殺生。不教人殺。
一向行法。不行非法。世尊。今可作王。善逝。今
可作王。必得如意。　爾時。世尊作是念。惡魔波
^pb旬欲作嬈亂。而告魔言。汝魔波旬。何故作是
言。作王。世尊。作王。善逝。可得如意。魔白佛言。
我面從佛聞作是說。若四如意足修習多修
習已。欲令雪山王變為真金。即作不異。世尊
今有四如意足。修習多修習。令雪山王變為
^pb真金。如意不異。是故。我白世尊。作王。世尊。作
王。善逝。可得如意。　佛告波旬。我都無心欲作
國王。云何當作。我亦無心欲令雪山王變為
真金。何由而變。　爾時。世尊即說偈言。
正使有真金　如雪山王者
　一人得此金　　
^pb亦復不知足
是故智慧者　金石同一觀
時。魔波旬作是念。沙門瞿曇已知我心。內懷
憂慼。即沒不現。
^n1099如是我聞。　一時。佛住釋氏石主釋氏聚落。時。
^pb有眾多比丘集供養堂。為作衣事。　時。魔波旬
作是念。今沙門瞿曇住於釋氏石主釋氏聚
落。眾多比丘集供養堂。為作衣故。我今當往。
為作留難。化作少壯婆羅門像。作大縈髮。著
獸皮衣。手執曲杖。詣供養堂。於眾多比丘前
^pb默然而住。須臾。語諸比丘言。汝等年少出家。
膚白髮黑。年在盛時。應受五欲莊嚴自娛。如
何違親背族。悲泣別離。信於非家。出家學道。
何為捨現世樂。而求他世非時之樂。　諸比丘
語婆羅門。我不捨現世樂求他世非時之樂。
乃是捨非時樂就現世樂。　波旬復問。云何捨
^pb非時樂就現世樂。　比丘答言。如世尊說。他世
樂少味多苦。少利多患。世尊說現世樂者。離
諸熾然。不待時節。能自通達。於此觀察。緣自
覺知。婆羅門。是名現世樂。　時。婆羅門三反掉
頭瘖啞。以杖築地。即沒不現。時。諸比丘即生
^pb恐怖。身毛皆豎。此是何等婆羅門像。來此作
變。即詣佛所。稽首禮足。退坐一面。白佛言。世
尊。我等眾多比丘集供養堂。為作衣故。有一
盛壯婆羅門。縈髮大髻。來詣我所。作是言。汝
等年少出家。如上廣說。乃至三反掉頭瘖啞。
^pb以杖築地。即沒不現。我等即生恐怖。身毛皆
豎。是何婆羅門像。來作此變。　佛告諸比丘。此
非婆羅門。是魔波旬來至汝所。欲作嬈亂。爾
時。世尊即說偈言。
凡生諸苦惱　皆由於愛欲
　知世皆劍刺　　
^pb何人樂於欲
覺世間有餘　皆悉為劍刺　是故黠慧者
當勤自調伏　巨積真金聚　猶如雪山王
一人受用者　意猶不知足　是故黠慧者
當修平等觀
^pb佛說此經已。諸比丘聞佛所說。歡喜奉行。
^n1100如是我聞。　一時。佛住釋氏石主釋氏聚落。　時。
有尊者善覺。晨朝著衣持缽。入石主釋氏聚
落乞食。食已。還精舍。舉衣缽。洗足已。持尼師
壇。置右肩上。入林中。坐一樹下。修晝正受。作
^pb是念。我得善利。於正法．律出家學道。我得善
利。遭遇大師如來．等正覺。我得善利。得在梵
行．持戒．備德．賢善真實眾中。我今當得賢善
命終。於當來世亦當賢善。　時。魔波旬作是念。
今沙門瞿曇往石主釋氏聚落。有聲聞弟子
名曰善覺。著衣持缽。如上廣說。乃至賢善命
^pb終。後世亦賢。我今當往。為作留難。化作大身。
盛壯多力。見者怖畏。謂其力能翻發動大地。
至善覺比丘所。　善覺比丘遙見大身勇盛壯
士。即生恐怖。從坐起。詣佛所。稽首禮足。退住
一面。白佛言。世尊。我今晨朝著衣持缽。廣說
^pb如上。乃至賢善命終。後世亦賢。見有大身士
夫。勇壯熾盛。力能動地。見生恐怖。心驚毛豎。
　佛告善覺。此非大身士夫。是魔波旬欲作嬈
亂。汝且還去。依彼樹下。修前三昧。動作彼魔。
因斯脫苦。　時。尊者善覺即還本處。至於晨朝。
^pb著衣持缽。入石主釋氏聚落乞食。食已。還精
舍。如上廣說。乃至賢善命終。後世亦賢。　時。魔
波旬復作是念。此沙門瞿曇住於釋氏。有弟
子名曰善覺。如上廣說。乃至賢善命終。後世
亦賢。我今當往。為作留難。復化作大身。勇
^pb壯熾盛。力能發地。往住其前。　善覺比丘復遙
見之。即說偈言。
我正信非家　而出家學道　於佛無價寶
正念繫心住　隨汝變形色　我心不傾動
覺汝為幻化　便可從此滅
^pb時。魔波旬作是念。是沙門已知我心。內懷憂
慼。即沒不現。
^n1101如是我聞。　一時。佛住波羅奈國仙人住處鹿
野苑中。　爾時。世尊告諸比丘。如來聲聞作師
子吼。說言。已知。已知。不知如來聲聞於何等
^pb法已知．已知故作師子吼。謂苦聖諦．苦集聖
諦．苦滅聖諦．苦滅道跡聖諦。時。天魔波旬作
是念。沙門瞿曇住波羅奈國仙人住處鹿野
苑中。為諸聲聞說法。乃至已知四聖諦。我今
當往。為作留難。化作年少。住於佛前。而說偈
^pb言。
何於大眾中　無畏師子吼　謂呼無有敵
望調伏一切
爾時。世尊作是念。惡魔波旬欲作嬈亂。即說
偈言。
^pb如來於一切　甚深正法律　方便師子吼
於法無所畏　若有智慧者　何故自憂怖
時。魔波旬作是念。沙門瞿曇已知我心。內懷
憂慼。即沒不現。
^n1102如是我聞。　一時。佛住王舍城多眾踐蹈曠野
^pb中。與五百比丘眾俱。而為說法。以五百缽置
於中庭。　爾時。世尊為五百比丘說五受陰生
滅之法。　時。魔波旬作是念。沙門瞿曇住王舍
城多眾踐蹈曠野中。與五百比丘俱。乃至說
五受陰是生滅法。我今當往。為作留難。化作
^pb大牛。往詣佛所。入彼五百缽間。諸比丘即驅。
莫令壞缽。　爾時。世尊告諸比丘。此非是牛。是
魔波旬欲作嬈亂。即說偈言。
色受想行識　非我及我所　若知真實義
於彼無所著　心無所著法　超出色結縛
^pb了達一切處　不住魔境界
佛說此經已。諸比丘聞佛所說。歡喜奉行。
^n1103如是我聞。　一時。佛住王舍城多眾踐蹈曠野
中。與六百比丘眾俱。為諸比丘說六觸入處
集．六觸集．六觸滅。　時。魔波旬作是念。今沙門
^pb瞿曇住王舍城多眾踐蹈曠野。為六百比丘
說六觸入處是集法．是滅法。我今當往。為作
留難。化作壯士。大身勇盛。力能動地。來詣佛
所。　彼諸比丘遙見壯士。身大勇盛。見生怖畏。
身毛皆豎。共相謂言。彼為何等。形狀可畏。　爾
^pb時。世尊告諸比丘。此是惡魔。欲作嬈亂。　爾時。
世尊即說偈言。
色聲香味觸　及第六諸法　愛念適可意
世間唯有此　此是最惡貪　能繫著凡夫
超越斯等者　是佛聖弟子　度於魔境界
^pb如日無雲翳
時。魔波旬作是念。沙門瞿曇已知我心。內懷
憂慼。即沒不現。雜阿含經卷第三十九
^juan40^pb


雜阿含經卷第四十
　　　　宋天竺三藏求那跋陀羅譯
^n1104如是我聞。　一時。佛住王舍城迦蘭陀竹園。　爾
^pb時。世尊告諸比丘。若能受持七種受者。以是
因緣得生天帝釋處。謂天帝釋本為人時。供
養父母。及家諸尊長。和顏軟語。不惡口。不兩
舌。常真實言。於慳吝世間。雖在居家而不慳
惜。行解脫施。勤施。常樂行施。施會供養。等施
^pb一切。爾時。世尊即說偈言。
供養於父母　及家之尊長　柔和恭遜辭
離麤言兩舌　調伏慳吝心　常修真實語
彼三十三天　見行七法者　咸各作是言
當來生此天
佛說此經已。諸比丘聞佛所說。歡喜奉行。
^n1105如是我聞。　一時。佛住鞞舍離國獼猴池側重
^pb閣講堂。　時。有離車名摩訶利。來詣佛所。稽首
佛足。退坐一面。白佛言。世尊。見天帝釋不。　佛
答言。見。　離車復問。世尊。見有鬼似帝釋形以
不。　佛告離車。我知天帝釋。亦知有鬼似天帝
釋。亦知彼帝釋法。受持彼法緣故。得生帝釋
^pb處。離車。帝釋本為人時。供養父母。乃至行平
等捨。爾時。世尊即說偈言。
供養於父母　及家之尊長　柔和恭遜辭
離麤言兩舌　調伏慳吝心　常修真實語
彼三十三天　見行七法者　咸各作是言
^pb當來生此天
佛說此經已。時摩訶利離車聞佛所說。歡喜
隨喜。作禮而去。
^n1106如是我聞。　一時。佛住鞞舍離國獼猴池側重
閣講堂。　時。有異比丘來詣佛所。稽首佛足。退
^pb住一面。白佛言。世尊。何因．何緣釋提桓因名
釋提桓因。　佛告比丘。釋提桓因本為人時。行
於頓施。沙門．婆羅門．貧窮．困苦．求生行路乞。
施以飲食．錢財．穀．帛．華香．嚴具．床臥．燈明。以
堪能故。名釋提桓因。比丘復白佛言。世尊。何
^pb因．何緣故。釋提桓因復名富蘭陀羅。　佛告比
丘。彼釋提桓因本為人時。數數行施衣被．飲
食。乃至燈明。以是因緣。故名富蘭陀羅。　比丘
復白佛言。何因．何緣故。復名摩伽婆。　佛告比
丘。彼釋提桓因本為人時。名摩伽婆故。釋提
^pb桓因即以本名。名摩伽婆。　比丘復白佛言。何
因．何緣復名娑婆婆。　佛告比丘。彼釋提桓因
本為人時。數以婆詵私衣布施供養。以是因
緣故。釋提桓因名娑婆婆。　比丘復白佛言。世
尊。何因．何緣釋提桓因復名憍尸迦。　佛告比
丘。
^pb彼釋提桓因本為人時。為憍尸族姓人。以是
因緣故。彼釋提桓因復名憍尸迦。　比丘問佛
言。世尊。何因．何緣彼釋提桓因名舍脂缽低。
　佛告比丘。彼阿修羅女名曰舍脂。為天帝釋
第一天后。是故帝釋名舍脂缽低。　比丘白佛
^pb言。世尊。何因．何緣釋提桓因復名千眼。　佛告
比丘。彼釋提桓因本為人時。聰明智慧。於一
坐間。思千種義。觀察稱量。以是因緣。彼天帝
釋復名千眼。　比丘白佛。何因．何緣彼釋提桓
因復名因提利。　佛告比丘。彼天帝釋於諸三
^pb十三天。為王為主。以是因緣故。彼天帝釋名
因提利。佛告比丘。然彼釋提桓因本為人時。
受持七種受。以是因緣。得天帝釋。何等為七。
釋提桓因本為人時。供養父母。乃至等行惠
施。是為七種受。以是因緣。為天帝釋。　爾時。世
^pb尊即說偈言。如上廣說。　佛說此經已。諸比丘
聞佛所說。歡喜奉行。
^n1107如是我聞。　一時。佛住鞞舍離國獼猴池側重
閣講堂。　爾時。世尊告諸比丘。過去世時。有一
夜叉鬼。醜陋惡色。在帝釋空座上坐。三十三
^pb天見此鬼醜陋惡色。在帝釋空座上坐。見已。
咸各瞋恚。諸天如是極瞋恚已。彼鬼如是．如
是隨瞋恚漸漸端正。　時。三十三天往詣天帝
釋。白帝釋言。憍尸迦。當知有一異鬼。醜陋惡
色。在天王空座上坐。我等諸天見彼鬼醜陋
^pb惡色。坐天王座。極生瞋恚。隨彼諸天瞋恚。彼
鬼隨漸端正。釋提桓因告諸三十三天。彼是
瞋恚對治鬼。　爾時。天帝釋自往彼鬼所。整衣
服。偏袒右肩。合掌三稱名字而言。仁者。我是
釋提桓因。隨釋提桓因如是恭敬下意。
^pb彼鬼如是．如是隨漸醜陋。即復不現。　時。釋提
桓因自坐已。而說偈言。
人當莫瞋恚　見瞋莫瞋報　於惡莫生惡
當破壞憍慢　不瞋亦不害　名住賢聖眾
惡罪起瞋恚　堅住如石山　盛瞋恚能持
^pb如制逸馬車　我說善御士　非謂執繩者
佛告諸比丘。釋提桓因於三十三天為自在
王。歎說不瞋。汝等如是正信．非家．出家學道。
亦應讚歎不瞋。當如是學。　佛說此經已。諸比
丘聞佛所說。歡喜奉行。
^pb^n1108如是我聞。　一時。佛住舍衛國祇樹給孤獨園。
　爾時。世尊晨朝著衣持缽。入舍衛城乞食。乞
食已。還精舍。舉衣缽。洗足已。持尼師壇。著右
肩上。至安陀林。布尼師壇。坐一樹下。入晝正
受。　爾時。祇桓中有兩比丘諍起。一人罵詈。一
^pb人默然。其罵詈者。即便改悔懺謝於彼。而彼
比丘不受其懺。以不受懺故。時。精舍中眾多
比丘共相勸諫。高聲鬧亂。　爾時。世尊以淨天
耳過於人耳。聞祇桓中高聲鬧亂。聞已。從禪
覺。還精舍。於大眾前敷座而坐。告諸比丘。我
^pb今晨朝乞食。還至安陀林。坐禪人晝正受。聞
精舍中高聲大聲。紛紜鬧亂。竟為是誰。　比丘
白佛。此精舍中有二比丘諍起。一比丘罵。一
者默然。時。罵比丘尋向悔謝。而彼不受。緣不
受故。多人勸諫。故致大聲。高聲鬧亂。　佛告比
^pb丘。云何。比丘。愚癡之人。人向悔謝。不受其懺。
若人懺而不受者。是愚癡人。長夜當得不饒
益苦。諸比丘。過去世時。釋提桓因有三十三
天共諍。說偈教誡言。
於他無害心　瞋亦不纏結
　懷恨不經久　　
^pb於瞋以不住
雖復瞋恚盛　不發於麤言　不求彼開節
揚人之虛短　常當自防護　以義內省察
不怒亦不害　常與賢聖俱　若與惡人俱
剛彊猶山石　盛恚能自持　如制逸馬車
^pb我說為善御　非謂執繩者
佛告諸比丘。釋提桓因於三十三天為自在
王。常行忍辱。亦復讚歎行忍者。汝等比丘正
信．非家．出家學道。當行忍辱。讚歎忍者。應當
學。　佛說此經已。諸比丘聞佛所說。歡喜奉行。
^pb^n1109如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。天．阿修羅對
陣欲戰。釋提桓因語毘摩質多羅阿修羅王。
莫得各各共相殺害。但當論議。理屈者伏。毘
摩質多羅阿修羅王言。設共論議。誰當證知
理之通塞。天帝釋言。諸天眾中自有智慧明
^pb記識者。阿修羅眾亦復自有明記識者。毘摩
質多羅阿修羅言。可爾。釋提桓因言。汝等可
先立論。然後我當隨後立論。則不為難。　時。毘
摩質多羅阿修羅王即說偈立論言。
我若行忍者　於事則有闕　愚癡者當言
^pb怖畏故行忍
釋提桓因說偈答言。
正使愚癡者　言恐怖故忍　及其不言者
於理何所傷　但自觀其義　亦觀於他義
彼我悉獲安　斯忍為最上
^pb毘摩質多羅阿修羅復說偈言。
若不制愚癡　愚癡則傷人　猶如兇惡牛
捨走逐觸人　執杖而強制　怖畏則調伏
是故堅持杖　折伏彼愚夫
帝釋復說偈言。
　
^pb我常觀察彼　　制彼愚夫者
愚者瞋恚盛　智以靜默伏　不瞋亦不害
常與賢聖俱　惡罪起瞋恚　堅住如石山
盛瞋恚能持　如制逸馬車　我說善御士
非謂執繩者
^pb爾時。天眾中有天智慧者。阿修羅眾中有阿
修羅智慧者。於此偈思惟稱量觀察。作是念。
毘摩質多羅阿修羅所說偈。終竟長夜起於
鬥訟戰諍。當知毘摩質多羅阿修羅王教人
長夜鬥訟戰諍。釋提桓因所說偈。長夜終竟
^pb息於鬥訟戰諍。當知天帝釋長夜教人息於
鬥訟戰諍。當知帝釋善論得勝。　佛告諸比丘。
釋提桓因以善論議伏阿修羅。諸比丘。釋提
桓因於三十三天為自在王。立於善論。讚歎
善論。汝等比丘亦應如是。正信．非家．出家學
道。亦當善論。讚歎善論。應當學。　佛說此經已。
諸
^pb比丘聞佛所說。歡喜奉行。
^n1110如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。有天帝釋。天．
阿修羅對陣欲戰。釋提桓因語三十三天眾
言。今日諸天與阿修羅軍戰。諸天得勝。阿修
^pb羅不如者。當生擒毘摩質多羅阿修羅王。以
五繫縛。將還天宮。毘摩質多羅阿修羅王告
阿修羅眾。今日諸天．阿修羅共戰。若阿修羅
勝。諸天不如者。當生擒釋提桓因。以五繫縛。
將還阿修羅宮。當其戰時。諸天得勝。阿修羅
^pb不如。　時。彼諸天捉得毘摩質多羅阿修羅王。
以五繫縛。將還天宮。縛在帝釋斷法殿前門
下。帝釋從此門入出之時。毘摩質多羅阿修
羅縛在門側瞋恚罵詈。　時。帝釋御者見阿修
羅王。身被五縛。在於門側。帝釋出入之時輒
^pb瞋恚罵詈。見已即便說偈。白帝釋言。
釋今為畏彼　為力不足耶　能忍阿修羅
面前而罵辱
釋即答言。
不以畏故忍　亦非力不足　何有黠慧人
^pb而與愚夫對
御者復白言。
若但行忍者　於事則有闕　愚癡者當言
畏怖故行忍　是故當苦治　以智制愚癡
帝釋答言。
^pb我常觀察彼　制彼愚夫者　見愚者瞋盛
智以靜默伏　非力而為力　是彼愚癡力
愚癡違遠法　於道則無有　若使有大力
能忍於劣者　是則為上忍　無力何有忍
於他極罵辱　大力者能忍
　是則為上忍　　
^pb無力何所忍
於己及他人　善護大恐怖　知彼瞋恚盛
還自守靜默　於二義俱備　自利亦利他
謂言愚夫者　以不見法故　愚夫謂勝忍
重增其惡口　未知忍彼罵　於彼常得勝
^pb於勝己行忍　是名恐怖忍　於等者行忍
是名忍諍忍　於劣者行忍　是則為上忍
佛告諸比丘。釋提桓因於三十三天為自在
王。常行忍辱。讚歎於忍。汝等比丘正信．非家．
出家學道。亦應如是行忍。讚歎於忍。應當學。
^pb　佛說經已。諸比丘聞佛所說。歡喜奉行。
^n1111如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。釋提桓因欲
入園觀。時。敕其御者。令嚴駕千馬之車詣於
^pb園觀。御者奉敕。即嚴駕千馬之車。往白帝釋。
唯。俱尸迦。嚴駕已竟。唯王知時。天帝釋即下
常勝殿。東向合掌禮佛。爾時。御者見。即心驚
毛豎。馬鞭落地。　時。天帝釋見御者心驚毛豎。
馬鞭落地。即說偈言。
^pb汝見何憂怖　馬鞭落於地
御者說偈白帝釋言。
見王天帝釋　為舍脂之夫　所以生恐怖
馬鞭落地者　常見天帝釋　一切諸大地
人天大小王　及四護世主　三十三天眾
^pb悉皆恭敬禮　何處更有尊　尊於帝釋者
而今正東向　合掌修敬禮
爾時。帝釋說偈答言。
我實於一切　世間大小王　及四護世王
三十三天眾　最為其尊王　故悉來恭敬
　
^pb而復有世間　　隨順等正覺
名號滿天師　故我稽首禮
御者復白言。
是必世間勝　故使天王釋　恭敬而合掌
東向稽首禮　我今亦當禮　天王所禮者
^pb時。天帝釋。舍脂之夫說如是偈。禮佛已。乘千
馬車。往詣園觀。　佛告諸比丘。彼天帝釋於三
十三天為自在王。尚恭敬佛。亦復讚歎恭敬
於佛。汝等比丘正信．非家．出家學道。亦應如
是恭敬於佛。亦當讚歎恭敬佛者。應當學。　佛
^pb說此經已。諸比丘聞佛所說。歡喜奉行。
^n1112如是我聞。　一時。佛住舍衛國祇樹給孤獨園。
廣說如上。差別者。爾時。帝釋下常勝殿。合掌
東向敬禮尊法。乃至佛說此經已。諸比丘聞
佛所說。歡喜奉行。
^pb如是我聞。　一時。佛住舍衛國祇樹給孤獨園。
如上廣說。差別者。爾時。帝釋說偈答御者言。
我實為大地　世間大小王　及四護世主
三十三天眾　如是等一切　悉尊重恭敬
然復有淨戒　長夜入正受　正信而出家
^pb究竟諸梵行　故我於彼所　尊重恭敬禮
又調伏貪恚　超越愚癡境　修學不放逸
亦恭敬禮彼　貪欲瞋恚癡　悉已永不著
漏盡阿羅漢　復應敬禮彼　若復在居家
奉持於淨戒　如法修布薩　亦復應敬禮
^pb御者白帝釋言。
是必世間勝　故天王敬禮　我亦當如是
隨天王恭敬
諸比丘。彼天帝釋。舍脂之夫敬禮法．僧。亦復
讚歎禮法．僧者。汝等已能正信．非家．出家學
^pb道。亦當如是敬禮法．僧。當復讚歎禮法．僧者。
　佛說此經已。諸比丘聞佛所說。歡喜奉行。
^n1113如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。有天帝釋欲
入園觀。王敕御者。令嚴駕千馬之車。御者受
^pb教。即嚴駕已。還白帝釋。乘已嚴駕。唯王知時。
　爾時。帝釋從常勝殿來下。周向諸方。合掌恭
敬。　時。彼御者見天帝釋從殿來下。住於中庭。
周向諸方。合掌恭敬。見已驚怖。馬鞭落地。而
說偈言。
^pb諸方唯有人　臭穢胞胎生　神處穢死尸
飢渴常燋然　何故憍尸迦　故重於非家
為我說其義　飢渴願欲聞
時。天帝釋說偈答言。
我正恭敬彼　能出非家者
　自在遊諸方　　
^pb不計其行止
城邑國土色　不能累其心　不畜資生具
一往無欲定　往則無所求　唯無為為樂
言則定善言　不言則寂定　諸天阿修羅
各各共相違　人間自共諍　相違亦如是
^pb唯有出家者　於諸諍無諍　於一切眾生
放捨於刀杖　於財離財色　不醉亦不荒
遠離一切惡　是故敬禮彼
是時。御者復說偈言。
天王之所敬　是必世間勝　故我從今日
^pb當禮出家人
如是說已。天帝釋敬禮諸方一切僧畢。昇於
馬車。遊觀園林。　佛告比丘。彼天帝釋於三十
三天為自在王。而常恭敬眾僧。亦常讚歎恭
敬僧功德。汝等比丘正信．非家．出家學道。亦
當如是恭敬眾僧。亦當讚歎敬僧功德。　佛說
此
^pb經已。諸比丘聞佛所說。歡喜奉行。
^n1114如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。阿修羅王興
四種兵。象兵．馬兵．車兵．步兵。時三十三天欲
共鬥戰。時。天帝釋聞阿修羅王興四種兵。象
^pb兵．馬兵．車兵．步兵。來欲共戰。聞已。即告宿毘
梨天子言。阿公知不。阿修羅興四種兵。象兵．
馬兵．車兵．步兵。欲與三十三天共戰。阿公可
敕三十三天興四種兵。象兵．馬兵．車兵．步兵。
與彼阿修羅共戰。爾時。宿毘梨天子受帝釋
^pb教。還自天宮。慢緩寬縱。不勤方便。　阿修羅眾
已出在道路。帝釋聞已。復告宿毘梨天子。阿
公。阿修羅軍已在道路。阿公可速告令起四
種兵與阿修羅戰。宿毘梨天子受帝釋教已。
即復還宮。懈怠寬縱。　時。阿修羅王軍已垂至。

^pb釋提桓因聞阿修羅軍已在近路。復告宿毘
梨天子。阿公知不。阿修羅軍已在近路。阿公。
速告諸天起四種兵。　時。宿毘梨天子即說偈
言。
若有不起處　無為安隱樂　得如是處者
^pb無作亦無憂　當與我是處　令我得安隱
爾時。帝釋說偈答言。
若有不起處　無為安隱樂　若得是處者
無作亦無憂　汝得是處者　亦應將我去
宿毘梨天子復說偈言。
^pb若處無方便　不起安隱樂　若得彼處者
無作亦無憂　當與我是處　令我得安隱
時。天帝釋復說偈答言。
若處無方便　不起安隱樂　若人得是處
無作亦無憂　汝得是處者　亦應將我去
宿毘梨天子復說偈言。
　
^pb若處不放逸　　不起安隱樂
若人得是處　無作亦無憂　當與我是處
令得安隱樂
時。天帝釋復說偈言。
若處不放逸　不起安隱樂　若人得是處
^pb無作亦無憂　汝得是處者　亦應將我去
宿毘梨復說偈言。
懶惰無所起　不知作已作　行欲悉皆會
當與我是處
時。天帝釋復說偈言。
^pb懶惰無所起　得究竟安樂　汝得彼處者
亦應將我去
宿毘梨天子復說偈言。
無事亦得樂　無作亦無憂　若與我是處
令我得安樂
天帝釋復說偈言。
　
^pb若見若復聞　　眾生無所作
汝得是處者　亦應將我去　汝若畏所作
不念於有為　但當速淨除　涅槃之徑路
時。宿毘梨天子嚴四兵。象兵．馬兵．車兵．步兵。
與阿修羅戰。摧阿修羅眾。諸天得勝。還歸天
^pb宮。　佛告諸比丘。釋提桓因興四種兵。與阿修
羅戰。精勤得勝。諸比丘。釋提桓因於三十三
天為自在王。常以精勤方便。亦常讚歎精勤
之德。汝等比丘正信．非家．出家學道。當勤精
進。讚歎精勤。　佛說此經已。諸比丘聞佛所說。
^pb歡喜奉行。
^n1115如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。有一聚落。有
諸仙人於聚落邊空閑處住止。　時。有諸天．阿
修羅去聚落不遠。對陣戰鬥。　爾時。毘摩質多
^pb羅阿修羅王除去五飾。脫去天冠。卻傘蓋。除
劍刀。屏寶拂。脫革屣。至彼仙人住處。入於門
內。周向看視。不顧眄諸仙人。亦不問訊。看已。
還出。　時。有一仙人遙見毘摩質多羅阿修羅
王除去五飾入園。看已。還出。見已。語諸仙人
^pb言。此何等人。有不調伏色。不似人形。非威儀
法。似田舍兒。非長者子。除去五飾。入於園門。
高視觀看。亦不顧眄問訊諸仙人。有一仙人
答言。此是毘摩質多羅阿修羅王。除去五飾。
觀看而去。彼仙人言。此非賢士。不好不善。非
^pb賢非法。除去五飾。來入園門。看已。還去。亦不
顧眄問訊諸仙人。以是故。當知天眾增長。阿
修羅損減。　時。釋提桓因除去五飾。入仙人住
處。與諸仙人面相問訊慰勞。然後還出。　復有
仙人見天帝釋除去五飾。入於園門。周遍問
^pb訊。見已。問諸仙人。此是何人。入於園林。有調
伏色。有可適人色。有威儀色。非田舍兒。似族
姓子。除去五飾。來入園門。周遍問訊。然後還
出。有仙人答言。此是天帝釋。除去五飾。來入
園門。周遍問訊。然後還去。彼仙人言。此是賢
^pb士。善好真實威儀法。除去五飾。來入園門。周
遍問訊。然後還去。以是當知天眾增長。阿修
羅眾損減。　時。毘摩質多羅阿修羅王聞仙人
稱歎諸天。聞已。瞋恚熾盛。　時。彼空處仙人聞
阿修羅王瞋恚熾盛。往詣毘摩質多羅阿修
^pb羅王所。而說偈言。
仙人故來此　求乞施無畏　汝能施無畏
賜牟尼恩教
毘摩質多羅以偈答言。
於汝仙人所　無有施無畏
　違背阿修羅　　
^pb習近帝釋故
於此諸無畏　當遺以恐怖
仙人復說偈言。
隨行殖種子　隨類果報生　來乞於無畏
遺之以恐怖　當獲無盡畏　施畏種子故
^pb時。諸仙人於毘摩質多羅阿修羅王面前說
咒已。凌虛而逝。　即於是夜。毘摩質多羅阿修
羅王心驚三起。眠中聞惡聲言。釋提桓因興
四種兵。與阿修羅戰。驚覺恐怖。慮戰必敗。退
走而還阿修羅宮。　時。天帝釋敵退得勝已。詣
^pb彼空閑仙人住處。禮諸仙人足已。退於西面
諸仙人前。東向而坐。　時。東風起。有異仙人即
說偈言。
今此諸牟尼　出家來日久　腋下流汗臭
莫順坐風下　千眼可移坐　此臭難可堪
時。天帝釋說偈答言。
　
^pb種種眾香華　　結以為華鬘
今之所聞香　其香復過是　寧久聞斯香
未曾生厭患
佛告諸比丘。彼天帝釋於三十三天為自在
王。恭敬出家人。亦常讚歎出家人。亦常讚歎
^pb恭敬之德。汝等比丘正信．非家．出家學道。常
應恭敬諸梵行者。亦當讚歎恭敬之德。　佛說
此經已。諸比丘聞佛所說。歡喜奉行。
^n1116如是我聞。　一時。佛住舍衛國祇樹給孤獨園。
時。天帝釋晨朝來詣佛所。稽首佛足。以帝釋
^pb神力。身諸光明遍照祇樹精舍。時。釋提桓因
說偈問佛言。
為殺於何等　而得安隱眠　為殺於何等
而得無憂畏　為殺何等法　瞿曇所讚歎
爾時。世尊說偈答言。
害兇惡瞋恚　而得安隱眠
　害兇惡瞋恚　　
^pb心得無憂畏
瞋恚為毒根　滅彼苦種子　滅彼苦種子
而得無憂畏　彼苦種滅故　賢聖所稱歎
爾時。釋提桓因聞佛所說。歡喜隨喜。作禮而
去。
^pb^n1117如是我聞。　一時。佛住舍衛國祇樹給孤獨園。
　爾時。世尊告諸比丘。於月八日。四大天王敕
遣大臣。案行世間。為何等人供養父母．沙門．
婆羅門。宗親尊重。作諸福德。見今世惡。畏後
世罪。行施作福。受持齋戒。於月八日．十四日．
^pb十五日。及神變月。受戒布薩。至十四日。遣太
子下。觀察世間。為何等人供養父母。乃至受
戒布薩。至十五日。四大天王自下世間。觀察
眾生。為何等人供養父母。乃至受戒布薩。諸
比丘。爾時。世間無有多人供養父母。乃至受
^pb戒布薩者。　時。四天王即往詣三十三天集法
講堂。白天帝釋。天王當知。今諸世間。無有多
人供養父母。乃至受戒布薩。時。三十三天眾
聞之不喜。轉相告語。今世間人。不賢不善。不
好不類。無真實行。不供養父母。乃至不受戒
^pb布薩。緣斯罪故。諸天眾減。阿修羅眾當漸增
廣。　諸比丘。爾時。世間若復多人供養父母。乃
至受戒布薩者。四天王至三十三天集法講
堂。白天帝釋。天王當知。今諸世間。多有人民
供養父母。乃至受戒布薩。時。三十三天心皆
^pb歡喜。轉相告語。今諸世間。賢聖真實如法。多
有人民供養父母。乃至受戒布薩。緣斯福德。
阿修羅眾減。諸天眾增廣。　時。天帝釋知諸天
眾皆歡喜已。即說偈言。
若人月八日　十四十五日
　及神變之月　　
^pb受持八支齋
如我所修行　彼亦如是修
爾時。世尊告諸比丘。彼天帝釋所說偈言。
若人月八日　十四十五日　及神變之月
受持八支齋　如我所修行　彼亦如是修
^pb此非善說。所以者何。彼天帝釋自有貪．恚．癡
患。不脫生．老．病．死．憂．悲．惱苦故。　若阿羅漢比
丘。諸漏已盡。所作已作。離諸重擔。斷諸有結。
心善解脫。說此偈言。
若人月八日　十四十五日　及神變之月
^pb受持八支齋　如我所修行　彼亦如是修
如是說者。則為善說。所以者何。阿羅漢比丘
離貪．恚．癡。已脫生．老．病．死．憂．悲．惱苦。是故此
偈則為善說。　佛說此經已。諸比丘聞佛所說。
歡喜奉行。
^n1118如是我聞。　一時。佛住舍衛國祇樹給孤獨園。
　
^pb爾時。世尊告諸比丘。過去世時。毘摩質多羅
阿修羅王疾病困篤。往詣釋提桓因所。語釋
提桓因言。憍尸迦。當知我今疾病困篤。為我
療治。令得安隱。釋提桓因語毘摩質多羅阿
修羅言。汝當授我幻法。我當療治汝病。令得
^pb安隱。毘摩質多羅阿修羅語帝釋言。我當還
問諸阿修羅眾。聽我者。當授帝釋阿修羅幻
法。　爾時。毘摩質多羅阿修羅即往至諸阿修
羅眾中。語諸阿修羅言。諸人當知。我今疾病
困篤。往詣釋提桓因所。求彼治病。彼語我言。
^pb汝能授我阿修羅幻法者。當治汝病。令得安
隱。我今當往為彼說阿修羅幻法。　時。有一詐
偽阿修羅語毘摩質多羅阿修羅。其彼天帝
釋質直好信不虛偽。但語彼言。天王。此阿修
羅幻法。若學者。令人墮地獄。受罪無量百千
^pb歲。彼天帝釋必當息意。不復求學。當言。汝去。
令汝病差。可得安隱。　時。毘摩質多羅阿修羅
復往帝釋所。說偈白言。
千眼尊天王　阿修羅幻術　皆是虛誑法
令人墮地獄　無量百千歲　受苦無休息
^pb時。天帝釋語毘摩質多羅阿修羅言。止。止。如
是幻術。非我所須。汝且還去。令汝身病寂滅
休息。得力安隱。　佛告諸比丘。釋提桓因於三
十三天為自在王。長夜真實。不幻不偽。賢善
質直。汝等比丘正信．非家．出家學道。亦應如
^pb是不幻不偽。賢善質直。當如是學。佛說此經
已。諸比丘聞佛所說。歡喜奉行。
^n1119如是我聞。　一時。佛住舍衛國祇樹給孤獨園。
　爾時。世尊告諸比丘。時。有天帝釋及鞞盧闍
那子婆稚阿修羅王。有絕妙之容。於晨朝時。

^pb俱詣佛所。稽首佛足。退坐一面。時。天帝釋及
鞞盧闍那子婆稚阿修羅王。身諸光明。普照
祇樹給孤獨園。　爾時。鞞盧闍那阿修羅王說
偈白佛。
人當勤方便　必令利滿足　是利滿足已
^pb何須復方便
時。天帝釋復說偈言。
若人勤方便　必令利滿足　是利滿足已
修忍無過上
說是偈已。俱白佛言。世尊。何者善說。世尊告
^pb言。汝等所說。二說俱善。　然今汝等復聽我說。
一切眾生類　悉皆求己利　彼彼諸眾生
各自求所應　世間諸和合　及與第一義
當知世和合　則為非常法　若人勤方便
必令利滿足　是利滿足已　修忍無過上
^pb爾時。天帝釋及毘盧闍那子婆稚阿修羅王
聞佛所說。歡喜隨喜。作禮而去。爾時。世尊告
諸比丘。釋提桓因於三十三天為自在王。修
行於忍。讚歎於忍。汝等比丘正信．非家．出家
學道。亦應如是修行於忍。讚歎於忍。　佛說此
^pb經已。諸比丘聞佛所說。歡喜奉行。
^n1120如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。有天帝釋白
佛言。世尊。我今受如是戒。乃至佛法住世。盡
其形壽。有惱我者。要不反報加惱於彼。時。毘
^pb摩質多羅阿修羅王聞天帝釋受如是戒。乃
至佛法住世。盡其形壽。有惱我者。我不反報
加惱於彼。聞已。執持利劍。逆道而來。　時。天帝
釋遙見毘摩質多羅阿修羅王執持利劍。逆
^pb道而來。即遙告言。阿修羅。住。縛汝勿動。　毘摩
質多羅阿修羅王即不得動。語帝釋言。汝今
豈不受如是戒。若佛法住世。盡其形壽。有惱
我者。必不還報耶。天帝釋答言。我實受如是
戒。但汝息住受縛。阿修羅言。今且放我。帝釋
^pb答言。汝若約誓不作亂者。然後放汝。阿修羅
言。放我當如法作。帝釋答言。先如法作。然後
放汝。　時。毘摩質多羅阿修羅王即說偈言。
貪欲之所趣　及瞋恚所趣　妄語之所趣
謗毀賢聖趣　我若嬈亂者　趣同彼趣趣
^pb釋提桓因復告言。放汝令去。隨汝所安。　爾時。
天帝釋令阿修羅王作約誓已。往詣佛所。稽
首佛足。退坐一面。白佛言。世尊。我於佛前受
如是戒。乃至佛法住世。盡其形壽。有惱我者。
我不反報。毘摩質多羅阿修羅王聞我受戒。

^pb手執利劍。隨路而來。我遙見已。語言。阿修羅。
住。住。縛汝勿動。彼阿修羅言。汝不受戒耶。我
即答言。我實受戒。且汝今住。縛汝勿動。彼即
求脫。我告彼言。若作約誓不作亂者當令汝
脫。阿修羅言。且當放我。當說約誓。我即告言。
^pb先說約誓。然後放汝。彼即說偈。作約誓言。
貪欲之所趣　及瞋恚所趣　妄語之所趣
謗毀賢聖趣　我若作嬈亂　趣同彼趣趣
如是。世尊。我要彼阿修羅王令說約誓。為是
法不。彼阿修羅復為嬈亂不。　佛告天帝釋。善
^pb哉。善哉。汝要彼約誓。如法不違。彼亦不復敢
作嬈亂。爾時。天帝釋聞佛所說。歡喜隨喜。作
禮而去。爾時。世尊告諸比丘。彼天帝釋於三
十三天為自在王。不為嬈亂。亦常讚歎不嬈
亂法。汝等比丘正信．非家．出家學道。亦應如
是
^juan41^pb
^pb行不嬈亂。亦當讚歎不擾亂法。　佛說此經已。
諸比丘聞佛所說。歡喜奉行。雜阿含經卷第
四十


^pb雜阿含經卷第四十一
　　　　宋天竺三藏求那跋陀羅譯
^n1121如是我聞。　一時。佛住迦毘羅衛國尼拘律園。
時。有眾多釋氏來詣佛所。稽首禮足。退坐一
面。　爾時。世尊告諸釋氏。汝等諸瞿曇。於法齋
^pb日及神足月受持齋戒。修功德不。　諸釋氏白
佛言。世尊。我等於諸齋日有時得受齋戒。有
時不得。於神足月有時齋戒。修諸功德。有時
不得。　佛告諸釋氏。瞿曇。汝等不獲善利。汝等
是憍慢者．煩惱人．憂悲人．惱苦人。何故於諸
齋日或得齋戒。或不得。於神足月或得齋戒。
作諸功德。或不得。諸瞿曇。譬人求利。日日增
長。一日一錢。二日兩錢。三日四錢。四日八錢。
五日十六錢。六日三十二錢。如是士夫日常
增長。八日．九日乃至一月。錢財轉增廣耶。長
^pb者白佛。如是。世尊。　佛告釋氏。云何。瞿曇。如是
士夫錢財轉增。當得自然錢財增廣。復欲令
我於十年中一向喜樂心樂。多住禪定。寧得
以不。　釋氏答言。不也。世尊。　佛告釋氏。若得九
年．八年．七年．六年．五年．四年．三年．二年．一年
^pb喜樂心樂。多住禪定以不。　釋氏答言。不也。世
尊。　佛告釋氏。且置年歲。寧得十月．九月．八月
乃至一月喜樂心樂。多住禪定以不。復置一
月。寧得十日．九日．八日乃至一日一夜喜樂
心樂。禪定多住以不。　釋氏答言。不也。世尊。　佛
^pb告釋氏。我今語汝。我聲聞中有直心者。不諂
不幻。我於彼人。十年教化。以是因緣。彼人則
能百千萬歲一向喜樂心樂。多住禪定。斯有
是處。復置十年。若九年．八年乃至一年。十月．
九月乃至一月。十日．九日乃至一日一夜。我
^pb教化。至其明旦。能令勝進。晨朝教化。乃至日
暮。能令勝進。以是因緣。得百千萬歲一向喜
樂心樂。多住禪定。成就二果。或斯陀含果．阿
那含果。以彼士夫先得須陀洹故。　釋氏白佛。
善哉。世尊。我從今日。於諸齋日當修齋戒。乃
^pb至八支。於神足月受持齋戒。隨力惠施。修諸
功德。　佛告釋氏。善哉。瞿曇。為真實要。佛說此
經已。時。諸釋種聞佛所說。歡喜隨喜。作禮而
去。
^n1122如是我聞。　一時。佛住迦毘羅衛國尼拘律園
^pb中。　時。有眾多釋氏集論議堂。作如是論議。時。
有釋氏語釋氏難提。我有時得詣如來。恭敬
供養。有時不得。有時得親近供養知識比丘。
有時不得。又復不知有諸智慧優婆塞。有餘
智慧優婆塞．智慧優婆夷疾病困苦。復云何
^pb教化．教誡說法。今當共往詣世尊所。問如此
義。如世尊教。當受奉行。　爾時。難提與諸釋氏
俱詣佛所。稽首禮足。退住一面。白佛言。世尊。
我等諸釋氏集論議堂。作如是論議。有諸釋
氏語我言。難提。我等或時見如來。恭敬供養。
^pb或時不見。或時往見諸知識比丘。親近供養。
或時不得。如是廣說。乃至如佛所教誡。當受
奉行。我等今日請問世尊。若智慧優婆塞。有
餘智慧優婆塞．優婆夷疾病困苦。云何教化．
教誡說法。　佛告難提。若有智慧優婆塞。當詣
^pb餘智慧優婆塞．優婆夷疾病困苦者所。以三
種穌息處而教授之言。仁者。汝當成就於佛
不壞淨。於法．僧不壞淨。以是三種穌息處而
教授已。當復問言。汝顧戀父母不。彼若有顧
戀父母者。當教令捨。當語彼言。汝顧戀父母
^pb得活者。可顧戀耳。既不由顧戀而得活。用顧
戀為。彼若言不顧戀父母者。當歎善隨喜。當
復問言。汝於妻子．奴僕．錢財諸物有顧念不。
若言顧念。當教令捨。如捨顧戀父母法。若言
不顧念。歎善隨喜。當復問言。汝於人間五欲
^pb顧念以不。若言顧念。當為說言。人間五欲惡
露不淨。敗壞臭處。不如天上勝妙五欲。教令
捨離人間五欲。教令志願天上五欲。若復彼
言心已遠離人間五欲。先已顧念天勝妙欲。
歎善隨喜。復語彼言。天上妙欲無常．苦．空．變
^pb壞之法。諸天上有身勝天五欲。若言已捨顧
念天欲。顧念有身勝欲。歎善隨喜。當復教言。
有身之欲。亦復無常．變壞之法。有行滅．涅槃．
出離之樂。汝當捨離有身顧念。樂於涅槃寂
滅之樂為上．為勝。彼聖弟子已能捨離有身
^pb顧念。樂涅槃者。歎善隨喜。　如是。難提。彼聖弟
子先後次第教誡．教授。令得不起．涅槃。猶如
比丘百歲壽命。解脫涅槃。　佛說此經已。釋氏
難提等聞佛所說。歡喜隨喜。作禮而去。
^n1123如是我聞。　一時。佛住迦毘羅衛國尼拘律園
^pb中。　時。有釋氏名曰菩提。來詣佛所。稽首佛足。
退坐一面。白佛言。善哉。世尊。我等快得善利。
得為世尊親屬。　佛告菩提。莫作是語。我得善
利。得與世尊親屬故然。菩提。所謂善利者。於
佛不壞淨。於法．僧不壞淨。聖戒成就。是故。菩
^pb提。當作是學。我當於佛不壞淨。於法．僧不壞
淨。聖戒成就。　佛說此經已。釋氏菩提聞佛所
說。歡喜隨喜。作禮而去。
^n1124如是我聞。　一時。佛住迦毘羅衛國尼拘律園
中。　爾時。世尊告諸比丘。若聖弟子得於佛不
^pb壞淨成就。時。若彼諸天先得於佛不壞淨戒
成就因緣往生者。皆大歡喜。歎言。我以得於
佛不壞淨成就因緣故。來生於此善趣天上。
彼聖弟子今得於佛不壞淨成就。以是因緣。
亦當復來生此善趣天中。於法．僧不壞淨。聖
^pb戒成就亦如是說。　佛說此經已。諸比丘聞佛
所說。歡喜奉行。
^n1125如是我聞。　一時。佛住舍衛國祇樹給孤獨園。
　爾時。世尊告諸比丘。有四種須陀洹道分。親
近善男子．聽正法．內正思惟．法次法向。　佛說
^pb此經已。諸比丘聞佛所說。歡喜奉行。
^n1126如是我聞。　一時。佛住舍衛國祇樹給孤獨園。
　爾時。世尊告諸比丘。有四須陀洹分。何等為
四。謂於佛不壞淨。於法．僧不壞淨。聖戒成就。
是名須陀洹分。　佛說此經已。諸比丘聞佛所
^pb說。歡喜奉行。
^n1127如是我聞。　一時。佛住舍衛國祇樹給孤獨園。
　爾時。世尊告諸比丘。若有成就四法者。當知
是須陀洹。何等為四。謂於佛不壞淨。於法．僧
不壞淨。聖戒成就。是名四法成就者。當知是
^pb須陀洹。　佛說此經已。諸比丘聞佛所說。歡喜
奉行。如不分別說。如是分別。比丘．比丘尼．式
叉摩尼．沙彌．沙彌尼．優婆塞．優婆夷成就四
法者。當知是須陀洹。一一經如上說。
^n1128如是我聞。　一時。佛住舍衛國祇樹給孤獨園。
^pb　爾時。世尊告諸比丘。有四沙門果。何等為四。
謂須陀洹果．斯陀含果．阿那含果．阿羅漢果。
　佛說此經已。諸比丘聞佛所說。歡喜奉行。
^n1129如是我聞。　一時。佛住舍衛國祇樹給孤獨園。
　
^pb爾時。世尊告諸比丘。有四沙門果。何等為四。
謂須陀洹果．斯陀含果．阿那含果．阿羅漢果。
何等為須陀洹果。謂三結斷。是名須陀洹果。
何等為斯陀含果。謂三結斷。貪．恚．癡薄。是名
斯陀含果。何等為阿那含果。謂五下分結斷。
^pb是名阿那含果。何等為阿羅漢果。若彼貪欲
永盡。瞋恚永盡。愚癡永盡。一切煩惱永盡。是
名阿羅漢果。　佛說此經已。諸比丘聞佛所說。
歡喜奉行。
^n1130如是我聞。　一時。佛住舍衛國祇樹給孤獨園。
^pb　爾時。世尊告諸比丘。若於彼處。有比丘經行
於彼處。四沙門果中得一一果者。彼比丘盡
其形壽。常念彼處。　佛說此經已。諸比丘聞佛
所說。歡喜奉行。如經行處。如是住處．坐處．臥
處亦如是說。如
^pb是比丘。如是比丘尼．式叉摩尼．沙彌．沙彌尼．
優婆塞．優婆夷。一一四經如上說。
^n1131如是我聞。　一時。佛住舍衛國祇樹給孤獨園。
　爾時。世尊告諸比丘。如四食於四大。眾生安
立。饒益攝受。何等為四。謂摶食．觸食．意思食．
^pb識食。如是四種。福德潤澤．善法潤澤。安樂食。
何等為四。謂於佛不壞淨成就。福德潤澤．善
法潤澤．安樂食。法．僧不壞淨。聖戒成就。福德
潤澤．善法潤澤．安樂食。佛說此經已。諸比丘
聞佛所說。歡喜奉行。
^pb^n1132如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。於佛不
壞淨成就。福德潤澤．善法潤澤．安樂食。於法
不壞淨。於諸聞法可意愛念。聖戒成就。福德
潤澤．善法潤澤．安樂食。　佛說此經已。諸比丘
^pb聞佛所說。歡喜奉行。
^n1133如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。於佛不
壞淨成就者。福德潤澤．善法潤澤．安樂食。若
法．若慳垢纏眾生所。心離慳垢眾多住。行解
^pb脫施。常施。樂於捨。等心行施。聖戒成就。福德
潤澤．善法潤澤．安樂食。佛說此經已。諸比丘
聞佛所說。歡喜奉行。
^n1134如是我聞。　一時。佛住舍衛國祇樹給孤獨園。
　爾時。世尊告諸比丘。如上說。差別者。如是四
^pb種福德潤澤．善法潤澤．安樂食。彼聖弟子功
德果報不可稱量。得爾所福．爾所果報。然彼
多福墮大功德積聚數。如前五河譬經說。乃
至說偈。　佛說此經已。諸比丘聞佛所說。歡喜
奉行。
^pb^n1135如是我聞。　一時。佛住舍衛國祇樹給孤獨園。
　爾時。有四十天子。極妙之色。夜過晨朝。來詣
佛所。稽首禮足。退坐一面。　爾時。世尊告諸天
子。善哉。善哉。諸天子。汝等成就於佛不壞淨。
於法．僧不壞淨。聖戒成就。　時。天子從座起。整
^pb衣服。稽首佛足。合掌白佛言。世尊。我成就於
佛不壞淨。緣此功德。身壞命終。今生天上。　一
天子白佛言。世尊。我於法不壞淨成就。緣此
功德。身壞命終。今生天上。　一天子白佛言。世
尊。我於僧不壞淨成就。緣此功德。身壞命終。
^pb今生天上。一天子白佛言。世尊。我於聖戒成
就。緣此功德。身壞命終。今生天上。　時。四十天
子各於佛前自記說須陀洹果已。即沒不現。
如四十天子。如是四百天子．八百天子．十千
天子．二十千天子．三十千天子．四十千天子．

^pb五十千天子．六十千天子．七十千天子．八十
千天子。各於佛前自記說須陀洹果已。即沒
不現。
^n1136如是我聞。　一時。佛住舍衛國迦蘭陀竹園。　爾
時。世尊告諸比丘。當如月譬住。如新學。慚愧
^pb軟下。攝心斂形而入他家。如明目士夫臨深
登峰。攝心斂形。難速前進。如是。比丘如月譬
住。亦如新學。慚愧軟下。御心斂形而入他家。
迦葉比丘如月譬住。亦如新學。慚愧軟下諸
高慢。御心控形而入他家。如明目士夫臨深
^pb登峰。御心控形。正觀而進。　佛告比丘。於意云
何。比丘為何等像類應入他家。　諸比丘白佛
言。世尊是法根．法眼．法依。唯願廣說。諸比丘
聞已。當受奉行。　佛告諸比丘。諦聽。善思。當為
汝說。若有比丘於他家心不縛著貪樂。於他
得
^pb利。他作功德。欣若在己。不生嫉想。亦不自舉。
亦不下人。如是像類比丘應入他家。爾時。世
尊以手捫摸虛空。告諸比丘。我今此手。寧著
空．縛空．染空不。　比丘白佛。不也。世尊。　佛告比
丘。比丘之法常如是。不著．不縛．不染心而入
^pb他家。唯迦葉比丘以不著．不縛．不染之心而
入他家。於他得利及作功德。欣若在己。不生
嫉想．不自舉．不下人。其唯迦葉比丘應入他
家。爾時。世尊復以手捫摸虛空。告諸比丘。於
意云何。我今此手。寧著空．縛空．染空以不。諸
^pb比丘白佛言。不也。世尊。　佛告比丘。其唯迦葉
比丘心常如是。以不著．不縛．不染之心入於
他家。　爾時。世尊告諸比丘。何等像類比丘應
清淨說法。　諸比丘白佛。世尊是法根．法眼．法
依。唯願廣說。諸比丘聞已。當受奉行。　佛告比
^pb丘。諦聽。善思。當為汝說。若有比丘作如是心
為人說法。何等人於我起淨信心。為本已當
得供養衣被．飲食．臥具．湯藥。如是說者。名不
清淨說法。　若復比丘為人說法。作如是念。世
尊顯現正法．律。離諸熾然。不待時節。即此現
^pb身。緣自覺知。正向涅槃。而諸眾生沈溺老．病．
死．憂．悲．惱苦。如此眾生聞正法者。以義饒益。
長夜安樂。以是正法因緣。以慈心．悲心．哀愍
心．欲令正法久住心而為人說。是名清淨說
法。唯迦葉比丘有如是清淨心為人說法。以
^pb如來正法．律。乃至令法久住心而為人說。是
故。諸比丘。當如是學．如是說法。於如來正法．
律。乃至令法久住心為人說法。佛說此經已。
諸比丘聞佛所說。歡喜奉行。
^n1137如是我聞。　一時。佛住舍衛國祇樹給孤獨園。
　
^pb爾時。世尊告諸比丘。若有比丘欲入他家。作
如是念。彼當施我。莫令不施。頓施非漸施。多
施非少施。勝施非陋施。速施非緩施。以如是
心而至他家。若他不施。乃至緩施。是比丘心
則屈辱。以是因緣。其心退沒。自生障閡。　若復
^pb比丘欲入他家。作如是念。出家之人卒至他
家。何由得施非不施。頓施非漸施。多施非少
施。勝施非陋施。速施非緩施。作如是念而至
他家。若彼不施。乃至緩施。是比丘心不屈辱。
亦不退沒。不生障礙。唯迦葉比丘作如是念
^pb而入他家。是故。諸比丘。當如是學。作如是念
而入他家。出家之人卒至他家。何由得施非
不施。乃至速施非緩施。　佛說此經已。諸比丘
聞佛所說。歡喜奉行。
^n1138如是我聞。　一時。佛住舍衛國祇樹給孤獨園。
　
^pb爾時。尊者摩訶迦葉住舍衛國東園鹿子母
講堂。時。尊者摩訶迦葉晡時從禪覺。往詣佛
所。稽首禮足。退坐一面。　爾時。世尊告尊者摩
訶迦葉。汝當為諸比丘說法教誡．教授。所以
者何。我常為諸比丘說法教誡．教授。汝亦應
^pb爾。　尊者摩訶迦葉白佛言。世尊。今世比丘難
可教授。或有比丘不忍聞說。　佛告摩訶迦葉。
汝何因緣作如是說。　摩訶迦葉白佛言。世尊。
我見有兩比丘。一名槃稠。是阿難弟子。二名
阿浮毘。是摩訶目揵連弟子。彼二人共諍多
^pb聞。各言。汝來當共論議。誰所知多。誰所知勝。
　時。尊者阿難住於佛後。以扇扇佛。語尊者摩
訶迦葉言。且止。尊者摩訶迦葉。且忍。尊者迦
葉。此年少比丘少智．惡智。　尊者摩訶迦葉語
尊者阿難言。汝且默然。莫令我於僧中問汝
^pb事。　時。尊者阿難即默然住。　爾時。世尊告一比
丘。汝往至彼槃禂比丘．阿浮毘比丘所。作是
言。大師語汝。時。彼比丘即受教。至槃禂比丘．
阿浮毘比丘所。作是言。大師語汝。　時。槃禂比
丘．阿浮毘比丘答言奉教。即俱往佛所。稽首
^pb禮足。退住一面。　爾時。世尊告二比丘。汝等二
人。實共諍論。各言。汝來試共論議。誰多誰勝
耶。　二比丘白佛言。實爾。世尊。　佛告二比丘。汝
等持我所說修多羅．祇夜．受記．伽陀．優陀那．
尼陀那．阿波陀那．伊帝目多伽．闍多伽．毘富
^pb羅．阿浮多達摩．優波提舍等法。而共諍論。各
言。汝來試共論議。誰多誰勝耶。　二比丘白佛。
不也。世尊。佛告二比丘。汝等不以我所說修
多羅。乃至優波提舍。而自調伏。自止息。自求
涅槃耶。　二比丘白佛。如是。世尊。　佛告二比丘。

^pb汝知我所說修多羅。乃至優波提舍。汝愚癡
人應共諍論。誰多誰勝耶。　時。二比丘前禮佛
足。重白佛言。悔過。世尊。悔過。善逝。我愚我癡。
不善不辯。而共諍論。　佛告二比丘。實知罪悔
過。愚癡。不善不辯。而共諍論。今已自知罪。自
^pb見罪。知見悔過。於未來世律儀戒生。我今受
汝。憐愍故。令汝善法增長。終不退減。所以者
何。若有自知罪。自見罪。知見悔過。於未來世
律儀戒生。終不退減。　時。二比丘聞佛所說。歡
喜隨喜。作禮而去。
^pb^n1139如是我聞。　一時。佛住舍衛國祇樹給孤獨園。
　爾時。尊者摩訶迦葉住舍衛國東園鹿子母
講堂。晡時從禪覺。詣世尊所。稽首禮足。退坐
一面。　佛告迦葉。汝當教授．教誡諸比丘。為諸
比丘說法教誡．教授。所以者何。我常為諸比
^pb丘說法教誡．教授。汝亦應爾。　尊者摩訶迦葉
白佛言。世尊。今諸比丘難可為說法。若說法
者。當有比丘不忍．不喜。　佛告迦葉。汝見何等
因緣而作是說。摩訶迦葉白佛言。世尊。若有
比丘於諸善法無信敬心。若聞說法。彼則退
^pb沒。若惡智人於諸善法無精進．慚愧．智慧。聞
說法者。彼則退沒。若人貪欲．瞋恚．睡眠．掉悔．
疑惑。身行驁暴。忿恨失念。不定無智。聞說法
者。彼則退沒。世尊。如是比諸惡人者。尚不能
令心住善法。況復增進。當知是輩。隨其日夜。
^pb善法退減。不能增長。　世尊。若有士夫於諸善
法信心清淨。是則不退。於諸善法精進．慚愧．
智慧。是則不退。不貪。不恚．睡眠．悼悔．疑惑。是
則不退。身不弊暴。心不染污。不忿。不恨。定心
正念智慧。是則不退。如是人者。於諸善法
^pb日夜增長。況復心住。此人日夜常求勝進。終
不退減。　佛告迦葉。如是。如是。於諸善法無信
心者。是則退減。亦如迦葉次第廣說。　時。尊者
摩訶迦葉聞佛所說。歡喜隨喜。從座起。作禮
而去。
^pb^n1140如是我聞。　一時。佛住舍衛國祇樹給孤獨園。
　爾時。尊者摩訶迦葉住舍衛國東園鹿子母
講堂。晡時從禪覺。來詣佛所。稽首佛足。退坐
一面。　爾時。世尊告摩訶迦葉。汝當為諸比丘
說法教誡．教授。所以者何。我常為諸比丘說
^pb法教誡．教授。汝亦應爾。　尊者摩訶迦葉白佛
言。世尊。今諸比丘難可為說法教誡．教授。有
諸比丘聞所說法。不忍．不喜。　佛告摩訶迦葉。
汝何因緣作如是說。　摩訶迦葉白佛言。世尊
是法根．法眼．法依。唯願世尊為諸比丘說法。

^pb諸比丘聞已。當受奉行。　佛告迦葉。諦聽。善思。
當為汝說。　佛告迦葉。昔日。阿練若比丘於阿
練若比丘所。歎說阿練若法。於乞食比丘所。
歎說乞食功德。於糞掃衣比丘所。歎說糞掃
衣功德。若少欲知足。修行遠離。精勤方便。正
^pb念正定。智慧漏盡。身作證比丘所。隨其所行。
讚歎稱說。迦葉。若於阿練若所。歎說阿練若
法。乃至漏盡比丘所。歎說漏盡身作證。若見
其人。悉共語言。隨宜慰勞善來者。汝名何等。
為誰弟子。讓座令坐。歎其賢善。如其法像類。
^pb有沙門義．有沙門欲。如是讚嘆時。若彼同住
同遊者。則便決定隨順彼行。不久亦當同其
所見。同其所欲。佛告迦葉。若是年少比丘見
彼阿練若比丘來讚歎阿練若法。乃至漏盡
身作證。彼年少比丘應起出迎。恭敬禮拜問
^pb訊。乃至彼同住者。不久當得自義饒益。如是
恭敬者。長夜當得安樂饒益。　佛告迦葉。今日
比丘見彼來者。知見大德。能感財利．衣被．飲
食．床臥．湯藥者。與共言語。恭敬問訊。歎言善
來。何某名字。為誰弟子。歎其福德。能感大利．
^pb衣被．飲食．臥具．湯藥。若與尊者相習近者。亦
當豐足衣被．飲食．臥具．湯藥。若復年少比丘
見彼來者。大智大德。能感財利．衣被．飲食．臥
具．湯藥者。疾起出迎。恭敬問訊。歎言善來大
智大德。能感大利．衣被．飲食．臥具．湯藥。迦葉。
^pb如是年少比丘。長夜當得非義不饒益苦。如
是。迦葉。斯等比丘為沙門患。為梵行溺。為大
映障．惡不善法．煩惱之患。重受諸有。熾燃生
死。未來苦報。生．老．病．死．憂．悲．苦惱。是故。迦葉。
當如是學。為阿練若。於阿練若所。稱譽讚歎
^pb糞掃衣．乞食。少欲知足。修行遠離。精勤方便。
正念正定。正智漏盡。身作證者。稱譽讚歎。當
如是學。　佛說此經已。尊者摩訶迦葉聞佛所
說。歡喜隨喜。作禮而去。
^n1141如是我聞。　一時。佛住舍衛國祇樹給孤獨園。
^pb　爾時。尊者摩訶迦葉住舍衛國東園鹿子母
講堂。晡時從禪覺。詣世尊所。稽首禮足。退坐
一面。　爾時。世尊告摩訶迦葉言。汝今已老。年
耆根熟。糞掃衣重。我衣輕好。汝今可住僧中。
著居士壞色輕衣。　葉迦白佛言。世尊。我已長
^pb夜習阿練若。讚歎阿練若．糞掃衣．乞食。　佛告
迦葉。汝觀幾種義。習阿練若。讚歎阿練若．糞
掃衣．乞食。讚歎糞掃衣．乞食法。　迦葉白佛言。
世尊。我觀二種義。現法得安樂住義。復為未
來眾生。而作大明。未來世眾生當如是念。過
^pb去上座六神通。出家日久。梵行純熟。為世尊
所歎。智慧梵行者之所奉事。彼於長夜習阿
練若。讚歎阿練若．糞掃衣．乞食。讚歎糞掃衣．
乞食法。諸有聞者。淨心隨喜。長夜皆得安樂
饒益。　佛告迦葉。善哉。善哉。迦葉。汝則長夜多
^pb所饒益。安樂眾生。哀愍世間。安樂天人。　佛告
迦葉。若有毀呰頭陀法者。則毀於我。若有稱
歎頭陀法者。則稱歎我。所以者何。頭陀法者。
我所長夜稱譽讚歎。是故。迦葉。阿練若者。當
稱歎阿練若。糞掃衣．乞食者。當稱歎糞掃衣．
^pb乞食法。　佛說此經已。摩訶迦葉聞佛所說。歡
喜隨喜。作禮而去。
^n1142如是我聞。　一時。佛住舍衛國祇樹給孤獨園。
　爾時。尊者摩訶迦葉久住舍衛國阿練若床
坐處。長鬚髮。著弊納衣。來詣佛所。爾時。世尊．

^pb無數大眾圍繞說法。　時。諸比丘見摩訶迦葉
從遠而來。見已。於尊者摩訶迦葉所起輕慢
心。言。此何等比丘。衣服麤陋。無有儀容而來。
衣服佯佯而來。　爾時。世尊知諸比丘心之所
念。告摩訶迦葉。善來。迦葉。於此半座。我今竟
^pb知誰先出家。汝耶。我耶。　彼諸比丘心生恐怖。
身毛皆豎。並相謂言。奇哉。尊者。彼尊者摩訶
迦葉。大德大力。大師弟子。請以半座。　爾時。尊
者摩訶迦葉合掌白佛言。世尊。佛是我師。我
是弟子。　佛告迦葉。如是。如是。我為大師。汝是
^pb弟子。汝今且坐。隨其所安。　尊者摩訶迦葉稽
首佛足。退坐一面。　爾時。世尊復欲警悟諸比
丘。復以尊者摩訶迦葉同己所得殊勝廣大
功德為現眾故。告諸比丘。我離欲．惡不善法。
有覺有觀。初禪具足住。若日．若夜．若日夜。摩
^pb訶迦葉亦復如我。離欲．惡不善法。乃至初禪
具足住。若日．若夜．若日夜。我欲第二．第三．第
四禪具足住。若日．若夜．若日夜。彼摩訶迦葉
亦復如是。乃至第四禪具足住。若日．若夜．若
日夜。我隨所欲。慈．悲．喜．捨。空入處．識入處．無
^pb所有入處．非想非非想入處。神通境界。天耳．
他心智．宿命智．生死智．漏盡智具足住。若日．
若夜．若日夜。彼迦葉比丘亦復如是。乃至漏
盡智具足住。若日．若夜．若日夜。　爾時。世尊於
無量大眾中稱歎摩訶迦葉同己廣大勝妙
^pb功德已。諸比丘聞佛所說。歡喜奉行。
^n1143如是我聞。　一時。佛住王舍城迦蘭陀竹園。尊
者摩訶迦葉．尊者阿難住耆闍崛山。　時。尊者
阿難詣尊者摩訶迦葉所。語尊者摩訶迦葉
言。今可共出耆闍崛山。入王舍城乞食。　尊者
^pb摩訶迦葉默然而許。　時。尊者摩訶迦葉．尊者
阿難著衣持缽。入王舍城乞食。尊者阿難語
尊者摩訶迦葉。日時太早。可共暫過比丘尼
精舍。即便往過。　時。諸比丘尼遙見尊者摩訶
迦葉．尊者阿難從遠而來。疾敷床座。請令就
^pb坐。時。諸比丘尼禮尊者摩訶迦葉．阿難足已。
退坐一面。　尊者摩訶迦葉為諸比丘尼種種
說法。示教照喜。示教照喜已。時。偷羅難陀比
丘尼不喜悅。說如是惡言。云何。阿梨摩訶迦
葉於阿梨阿難。鞞提訶牟尼前為比丘尼說
^pb法。譬如販針兒於針師家賣。阿梨摩訶迦葉
亦復如是。於阿梨阿難。鞞提訶牟尼前為諸
比丘尼說法。　尊者摩訶迦葉聞偷羅難陀比
丘尼心不喜悅。口說惡言。聞已。語尊者阿難。
汝看。是偷羅難陀比丘尼心不喜悅。口說惡
^pb言。云何。阿難。我是販針兒。汝是針師。於汝前
賣耶。　尊者阿難語尊者摩訶迦葉。且止。當忍。
此愚癡老嫗。智慧薄少。不曾修習故。　阿難。汝
豈聞世尊．如來．應．等正覺所知見。於大眾中
說月譬經。教誡．教授。比丘。當如月譬住。常如
^pb新學。如是廣說為說。阿難。如月譬住。常如新
學耶。　阿難答言。不也。尊者摩訶迦葉。　阿難。汝
聞世尊．如來．應．等正覺所知所見說言。比丘。
當如月譬住。常如新學。其唯摩訶迦葉比丘。
　阿難答言。如是。尊者摩訶迦葉。　阿難。汝曾為
^pb世尊．如來．應．等正覺所知所見。於無量大眾
中請汝來坐耶。又復世尊以同己廣大之德
稱歎汝。阿難離欲．惡不善法。乃至漏盡通。稱
歎。　答言。不也。尊者摩訶迦葉。　如是。阿難。世尊．
如來．應．等正覺於無量大眾中。
^pb口自說言。善來摩訶迦葉。請汝半座。復於大
眾中以同己廣大功德。離欲．惡不善法。乃至
漏盡通。稱歎摩訶迦葉耶。　阿難答言。如是。尊
者摩訶迦葉。　時。摩訶迦葉於比丘尼眾中師
子吼已。
^pb^n1144如是我聞。　一時。尊者摩訶迦葉．尊者阿難住
王舍城耆闍崛山中。世尊涅槃未久。時。世飢
饉。乞食難得。　時。尊者阿難與眾多年少比丘
俱。不能善攝諸根。食不知量。不能初夜．後夜
精懃禪思。樂著睡眠。常求世利。人間遊行至
^pb南天竺。有三十年少弟子捨戒還俗。餘多童
子。時。尊者阿難於南山國土遊行。以少徒眾
還王舍城。時。尊者阿難舉衣缽。洗足已。至尊
者摩訶迦葉所。稽首禮足。退坐一面。　時。尊者
摩訶迦葉問尊者阿難。汝從何來。徒眾尟少。
　
^pb阿難答言。從南山國土人間遊行。年少比丘
三十人捨戒還俗。徒眾損減。又今在者多是
童子。尊者摩訶迦葉語阿難言。有幾福利。如
來．應．等正覺所知所見。聽三人已上制群食
戒。　阿難答言。為二事故。何等為二。一者為貧
^pb小家。二者多諸惡人以為伴黨。相破壞故。莫
令惡人於僧中住。而受眾名。映障大眾。別為
二部。互相嫌諍。　尊者迦葉語阿難言。汝知此
義。如何於飢饉時。與眾多年少弟子南山國
土遊行。令三十人捨戒還俗。徒眾損減。餘者
^pb多是童子。如阿難。汝徒眾消滅。汝是童子。不
知籌量。　阿難答言。云何。尊者摩訶迦葉。我以
頭髮二色。猶言童子。尊者摩訶迦葉言。汝於
飢饉世。與諸年少弟子人間遊行。致令三十
弟子捨戒還俗。其餘在者復是童子。徒眾消
^pb滅。不知籌量。而言宿士眾壞。阿難。眾極壞。阿
難。汝是童子。不籌量故。　時。低舍比丘尼聞尊
者摩訶迦葉以童子責尊者阿難。毘提訶牟
尼。聞已不歡喜。作是惡言。云何。阿梨摩訶迦
葉本外道聞。而已童子呵責阿梨阿難。毘提
^pb訶牟尼。令童子名流行。　尊者摩訶迦葉以天
耳聞低舍比丘尼心不歡喜。口出惡言。聞已。
語尊者阿難。汝看。是低舍比丘尼心不歡喜。
口說惡語。言。摩訶迦葉本聞外道。而責阿梨
阿難。毘提訶牟尼。令童子名流行。　尊者阿難
^pb答言。且止。尊者摩訶迦葉。忍之。尊者摩訶迦
葉。此愚癡老嫗無自性智。　尊者摩訶迦葉語
阿難言。我自出家。都不知有異師。唯如來．應．
等正覺。我未出家時。常念生．老．病．死．憂．悲．惱
苦。知在家荒務。多諸煩惱。出家空閑。難可俗
^pb人處於非家。一向鮮潔。盡其形壽。純一滿淨。
梵行清白。當剃鬚髮。著袈裟衣。正信．非家．出
家學道。以百千金貴價之衣。段段割截為僧
伽梨。若世間阿羅漢者。闇從出家。我出家已。
於王舍城那羅聚落中間多子塔所。遇值世
^pb尊正身端坐。相好奇特。諸根寂靜。第一息滅。
猶如金山。我時見已。作是念。此是我師。此是
世尊。此是羅漢。此是等正覺。我時一心合掌
敬禮。白佛言。是我大師。我是弟子。　佛告我言。
如是。迦葉。我是汝師。汝是弟子。迦葉。汝今成
^pb就如是真實淨心所恭敬者。不知言知。不見
言見。實非羅漢而言羅漢。非等正覺言等正
覺者。應當自然身碎七分。迦葉。我今知故言
知。見故言見。真阿羅漢言阿羅漢。真等正覺
言等正覺。迦葉。我今有因緣故。為聲聞說法。

^pb非無因緣故。依。非無依。有神力。非無神力。是
故。迦葉。若欲聞法。應如是學。若欲聞法。以義
饒益。當一其心。恭敬尊重。專心側聽。而作是
念。我當正觀五陰生滅。六觸入處集起．滅沒。
於四念處正念樂住。修七覺分．八解脫身作
^pb證。常念其身。未嘗斷絕。離無慚愧。於大師所
及大德梵行常住慚愧。如是應當學。　爾時。世
尊為我說法。示教照喜。示教照喜已。從座起
去。我亦隨去。向於住處。我以百千價直衣割
截僧伽梨。四攝為座。爾時。世尊知我至心。處
^pb處下道。我即敷衣。以為坐具。請佛令坐。世尊
即坐。以手摩衣。歎言。迦葉。此衣輕細。此衣柔
軟。我時白言。如是。世尊。此衣輕細。此衣柔軟。
唯願世尊受我此衣。佛告迦葉。汝當受我糞
掃衣。我當受汝僧伽梨。佛即自手授我糞掃
^pb納衣。我即奉佛僧伽梨。如是漸漸教授。我八
日之中。以學法受於乞食。至第九日。起於無
學。　阿難。若有正問。誰是世尊法子。從佛口生．
從法化生。付以法財。諸禪．解脫．三昧．正受。應
答我是。是則正說。譬如轉輪聖王第一長子。
^pb當以灌頂。住於王位。受王五欲。不苦方便自
然而得。我亦如是。為佛法子。從佛口生．從法
化生。得法餘財法。禪．解脫．三昧．正受。不苦方
便自然而得。譬如轉輪聖王寶象。高七八肘。
一多羅葉能映障者。如是我所成就六神通
^pb智。則可映障。若有於神通境界智證有疑惑
者。我悉能為分別記說。天耳．他心通．宿命智．
生死智．漏盡作證智通有疑惑者。我悉能為
分別記說。令得決定。　尊者阿難語尊者摩訶
迦葉。如是。如是。摩訶迦葉。如轉輪聖王寶象。

^juan42^pb
^pb高七八肘。欲以一多羅葉能映障者。如是。尊
者摩訶迦葉六神通智則可映障。若有於神
通境界作證智。乃至漏盡作證智有疑惑者。
尊者摩訶迦葉能為記說。令其決定。我於長
夜敬信尊重尊者摩訶迦葉。以有如是大德
^pb神力故。　尊者摩訶迦葉說是語時。尊者阿難
聞其所說。歡喜受持。雜阿含經卷第四十一


雜阿含經卷第四十二
^pb　　　　宋天竺三藏求那跋陀羅譯
^n1145如是我聞。　一時。佛住舍衛國祇樹給孤獨園。
　時。波斯匿王來詣佛所。稽首佛足。退坐一面。
白佛言。世尊。應施何等人。　佛言。大王。隨心所
樂處。　波斯匿王復白佛言。應施何處。得大果
報。　佛言。大王。此是異問。所問應施何處。此問
則異。復問施何處。應得大果。此問復異。我今
問汝。隨意答我。大王。譬如此國臨陣戰鬥。集
諸戰士。而有一婆羅門子。從東方來。年少幼
稚。柔弱端正。膚白髮黑。不習武藝。不學術策。
恐怖退弱。不能自安。不忍敵觀。若刺若射。無
有方便。不能傷彼。云何。大王。如此士夫。王當
賞不。　王白佛言。不賞。世尊。　如是。大王。有剎利
童子從南方來。鞞舍童子從西方來。首陀羅
^pb童子從北方來。無有伎術。皆如東方婆羅門
子。王當賞不。　王白佛言。不賞。世尊。　佛告大王。
此國集軍臨戰鬥時。有婆羅門童子從東方
來。年少端正。膚白髮黑。善學武藝。知鬥術法。
勇健無畏。苦戰不退。安住諦觀。運戈能傷。能
^pb破巨敵。云何。大王。如此戰士。加重賞不。　王白
佛言。重賞。世尊。　如是。剎利童子從南方來。鞞
舍童子從西方來。首陀羅童子從北方來。年
少端正。善諸術藝。勇健堪能。苦戰卻敵。皆如
東方婆羅門子。如是戰士。王當賞不。　王白佛
^pb言。重賞。世尊。　佛言。大王。如是沙門．婆羅門遠
離五支。成就五支。建立福田。施此田者。得大
福利。得大果報。何等為捨離五支。所謂貪欲
蓋。瞋恚．睡眠．掉悔．疑蓋。已斷已知。是名捨離
五支。何等為成就五支。謂無學戒身成就。無
^pb學定身．慧身．解脫身．解脫知見身。是名成就
五支。大王。如是捨離五支。成就五支。建立福
田。施此田者。得大果報。爾時。世尊復說偈言。
運戈猛戰鬥　堪能勇士夫　為其戰鬥故
隨功重加賞　不賞名族胄　怯劣無勇者
^pb忍辱修賢良　見諦建福田　賢聖律儀備
成就深妙智　族胄雖卑微　堪為施福田
衣食錢財寶　床臥等眾具　悉應以敬施
為持淨戒故　人表林野際　穿井給行人
溪澗施橋梁　迥路造房舍　戒德多聞眾
^pb行路得止息　譬如重雲起　雷電聲振耀
普雨於壤土　百卉悉扶疏　禽獸皆歡喜
田夫並欣樂　如是淨信心　聞慧捨慳垢
錢財豐飲食　常施良福田　高唱增歡愛
如雷雨良田　功德注流澤　霑洽施主心
　
^pb財富名稱流　　及涅槃大果佛說此經已。波斯
匿王聞佛所說。歡喜隨喜。作禮而去。
^n1146如是我聞。　一時。佛住舍衛國祇樹給孤獨園。
　時。波斯匿王來詣佛所。稽首佛足。退坐一面。
白佛言。云何。世尊。為婆羅門死還生自姓婆
^pb羅門家。剎利．鞞舍．首陀羅家耶。佛言。大王。何
得如是。大王當知。有四種人。何等為四。有一
種人。從冥入冥。有一種人。從冥入明。有一種
人。從明入冥。有一種人。從明入明。　大王。云何
為一種人從冥入冥。謂有人生卑姓家。若生
^pb旃陀羅家．魚獵家．竹作家．車師家。及餘種種
下賤工巧業家。貧窮短命。形體憔悴。而復修
行卑賤之家。亦復為人下賤作使。是名為冥。
處斯冥中。復行身惡行．行口惡行．行意惡行。

^pb以是因緣。身壞命終。當生惡趣。墮泥梨中。猶
如有人從闇入闇。從廁入廁。以血洗血。捨惡
受惡。從冥入冥者亦復如是。是故名為從冥
入冥。　云何名為從冥入明。謂有世人生卑姓
家。乃至為人作諸鄙業。是名為冥。然其彼人
^pb於此冥中。行身善行．行口善行．行意善行。以
是因緣。身壞命終。生於善趣。受天化生。譬如
有人登床跨馬。從馬昇象。從冥入明亦復如
是。是名有人從冥入明。　云何有人從明入冥。
謂有世人生富樂家。若剎利大姓．婆羅門大
^pb姓家．長者大姓家。及餘種種富樂家生。多諸
錢財。奴婢．客使。廣集知識。受身端正。聰明黠
慧。是名為明。於此明中。行身惡行．行口惡行．
行意惡行。以是因緣。身壞命終。生於惡趣。墮
泥梨中。譬如有人從高樓下乘於大象。下象
^pb乘馬。下馬乘輿。下輿坐床．下床墮地。從地落
坑。從明入冥者亦復如是。　云何有人從明入
明。謂有世人生富樂家。乃至形相端嚴。是名
為明。於此明中。行身善行．行口善行．行意善
行。以是因緣。身壞命終。生於善趣。受天化生。
^pb譬如有人從樓觀至樓觀。如是。乃至從床至
床。從明入明者亦復如是。是名有人從明入
明。爾時。世尊復說偈言。
貧窮困苦者　不信增瞋恨　慳貪惡邪想
癡惑不恭敬　見沙門道士　持戒多聞者
^pb毀呰而不譽　障他施及受　如斯等士夫
從此至他世　當墮泥梨中　從冥入於冥
若有貧窮人　信心少瞋恨　常生慚愧心
惠施離慳垢　見沙門梵志　持戒多聞者
謙虛而問訊　隨宜善供給
　勸人令施與　　
^pb歎施及受者
如是修善人　從此至他世　善趣上生天
從冥而入明　有富樂士夫　不信多瞋恨
慳貪疾惡想　邪惑不恭敬　見沙門梵志
毀呰而不譽　障他人施惠　亦斷受施者
^pb如是惡士夫　從此至他世　當生苦地獄
從明入冥中　若有富士夫　信心不瞋恨
常起慚愧心　惠施離瞋姤　見沙門梵志
持戒多聞者　先奉迎問訊　隨宜給所須
勸人令供養　歎施及受者　如是等士夫
^pb從此至他世　生三十三天　從明而入明
佛說此經已。波斯匿王聞佛所說。歡喜隨喜。
作禮而去。
^n1147如是我聞。　一時。佛住舍衛國祇樹給孤獨園。
　時。波斯匿王日日身蒙塵土。來詣佛所。稽首
^pb佛足。退坐一面。　佛言。大王。從何所來。　波斯匿
王白佛言。世尊。彼灌頂王法。人中自在。精勤
方便。王領大地。統理王事。周行觀察。而來至
此。　佛告大王。今問大王。隨意答我。譬如有人
從東方來。有信有緣。未曾虛妄。而白王言。我
^pb東方來。見一石山。極方廣大。不穿不壞。亦無
缺壞。磨地而來。一切眾生草木之類悉磨令
碎。南．西．北方亦有人來。有信有緣。亦不虛妄。
而白王言。我見石山。方廣高大。不斷不壞。亦
不缺壞。磨地而來。眾生草木悉皆磨碎。大王。
^pb於意云何。如是像貌大恐怖事。嶮惡相殺。眾
生運盡。人道難得。當作何計。　王白佛言。若如
是者。更無餘計。唯當修善。於佛法．律專心方
便。　佛告大王。何故說言。嶮惡恐怖於世卒起。
眾生運盡。人身難得。唯當行法．行義．行福。於
^pb佛法教。專精方便。何以不言。灌頂王位眾人
人首。堪能自在。王於大地。事務眾人。當須營
理耶。　王白佛言。世尊。為復閑時言。灌頂王位
為眾人首。王於大地。多所經營。以言鬥言。以
財鬥財。以象鬥象。以車鬥車。以步鬥步。當於
^pb爾時。無有自在。若勝若伏。是故我說。嶮惡恐
怖卒起之時。眾生運盡。人身難得。無有餘計。
唯有行義．行法．行福。於佛法教專心歸依。　佛
告大王。如是。如是。經常磨迮。謂惡劫．老．病．苦。
磨迮眾生。當作何計。正當修義．修法．修福．修
^pb善．修慈。於佛法中精勤方便。爾時。世尊而說
偈言。
如有大石山　高廣無缺壞　周遍四方來
磨迮此大地　非兵馬咒術　力所能防禦
惡劫老病死　常磨迮眾生
　四種大族姓　　
^pb栴陀羅獵師
在家及出家　持戒犯戒者　一切皆磨迮
無能救護者　是故慧士夫　觀察自己利
建立清淨信　信佛法僧寶　身口心清淨
隨順於正法　現世名稱流　終則生天上
^pb佛說此經已。波斯匿王聞佛所說。歡喜隨喜。
作禮而去。
^n1148如是我聞。　一時。佛住舍衛國祇樹給孤獨園。
　時。波斯匿王來詣佛所。稽首佛足。退坐一面。
時。有尼乾子七人．闍祇羅七人．一舍羅七人。
^pb身皆麤大。彷徉行住祇洹門外。　時。波斯匿王
遙見斯等彷徉門外。即從座起。往至其前。合
掌問訊。三自稱名言。我是波斯匿王．拘薩羅
王。　爾時。世尊告波斯匿王。汝今何故恭敬斯
等。三稱姓名。合掌問訊。王白佛言。我作是念。

^pb世間若有阿羅漢者。斯等則是。　佛告波斯匿
王。汝今且止。汝亦不知是阿羅漢．非阿羅漢。
不得他心智故。且當親近觀其戒行。久而可
知。勿速自決。審諦觀察。勿但洛莫。當用智慧。
不以不智。經諸苦難。堪能自辯。交契計挍。真
^pb偽則分。見說知明。久而則知。非可卒識。當須
思惟。智慧觀察。　王白佛言。奇哉。世尊。善說斯
理。言。久相習。觀其戒行。乃至見說知明。我有
家人。亦復出家。作斯等形相。周流他國。而復
來還。捨其被服。還受五欲。是故當知世尊善
^pb說。應與同止。觀其戒行。乃至言說如有智慧。
　爾時。世尊而說偈言。
不以見形相　知人之善惡　不應暫相見
而與同心志　有現身口密　俗心不斂攝
猶如鋀石銅　塗以真金色
　內懷鄙雜心　　
^pb外現聖威儀
遊行諸國土　欺誑於世人
佛說此經已。波斯匿王聞佛所說。歡喜隨喜。
作禮而去。
^n1149如是我聞。　一時。佛住舍衛國祇樹給孤獨園。
^pb　時。波斯匿王為首。并七國王及諸大臣悉共
集會。作如是論議。五欲之中。何者第一。有一
人言。色最第一。又復有稱聲．香．味．觸為第一
者。中有人言。我等人人各說第一。竟無定判。
當詣世尊。問如此義。如世尊說。當共憶持。　爾
^pb時。波斯匿王為首。與七國王．大臣．眷屬來詣
佛所。稽首佛足。退坐一面。白佛言。世尊。我等
七王與諸大臣如是論議。五欲功德。何者為
勝。其中有言色勝．有言聲勝．有言香勝．有言
味勝．有言觸勝。竟無決定。來問世尊。竟何者
勝。　佛告諸王。各隨意適。我悉有餘說。以是因
^pb緣。我說五欲功德。然自有人於色適意。止愛
一色。滿其志願。正使過上有諸勝色。非其所
愛。不觸不視。言己所愛最為第一。無過其上。
如愛色者。聲．香．味．觸亦皆如是。當其所愛。輒
言最勝。歡喜樂著。雖更有勝過其上者。非其
^pb所欲。不觸不視。唯我愛者最勝最妙。無比無
上。　爾時。座中有一優婆塞。名曰栴檀。從座起。
整衣服。偏袒右肩。合掌白佛。　善說。世尊。善說。
善逝。　佛告優婆塞。善說。栴檀。快說。栴檀。　時。栴
檀優婆塞即說偈言。
^pb央伽族姓王　服珠瓔珞鎧　摩竭眾慶集
如來出其國　名聞普流布　猶如雪山王
如淨水蓮華　清淨無瑕穢　隨日光開敷
芬香熏其國　央耆國明顯　猶如空中日
觀如來慧力　如夜然炬火
　為眼為大明　　
^pb來者為決疑時。諸國王歎言。善說。栴檀優婆
塞。　爾時。七王脫七寶上衣。奉優婆塞。　時。彼七
王聞佛所說。歡喜隨喜。從座起去。爾時。栴檀
優婆塞知諸王去已。從座起。整衣服。偏袒右
肩。合掌白佛。今七國王遺我七領上衣。唯願
^pb世尊受此七衣。以哀愍故。　爾時。世尊為哀愍
故。受其七衣。栴檀優婆塞歡喜隨喜。作禮而
去。
^n1150如是我聞。　一時。佛住舍衛國祇樹給孤獨園。
　時。波斯匿王其體肥大。舉體流汗。來詣佛所。
^pb稽首佛足。退坐一面。氣息長喘。　爾時。世尊告
波斯匿王。大王身體極肥盛。　大王白佛言。如
是。世尊。患身肥大。常以此身極肥大故。慚恥
厭苦。　爾時。世尊即說偈言。
人當自繫念　每食知節量
　是則諸受薄　　
^pb安消而保壽時。有一年少。名鬱多羅。於會中
坐。時。波斯匿王告鬱多羅。汝能從世尊受向
所說偈。每至食時。為我誦不。若能爾者。賜金
錢十萬。亦常與食。　鬱多羅白王。奉教當誦。　時。
波斯匿王聞佛所說。歡喜隨喜。作禮而去。　時。
^pb鬱多羅知王去已。至世尊前。受所說偈。於王
食時。食食為誦。白言大王。如佛．世尊．如來．應．
等正覺所知所見。而說斯偈。
人當自繫念　每食知節量　是則諸受薄
安消而保壽
^pb如是。波斯匿王漸至後時。身體傭細。容貌端
正。處樓閣上。向佛住處合掌恭敬。右膝著地。
三說是言。南無敬禮世尊．如來．應．等正覺。南
無敬禮世尊．如來．應．等正覺。與我現法利益．

^pb後世利益．現法後世利益。以其飯食知節量
故。
^n1151如是我聞。　一時。佛住舍衛國。　時。有年少阿修
羅來詣佛所。於佛面前麤惡不善語。瞋罵呵
責。　爾時。世尊即說偈言。
^pb不怒勝瞋恚　不善以善伏　惠施伏慳貪
真言壞妄語　不罵亦不虐　常住賢聖心
惡人住瞋恨　不動如山石　起瞋恚能持
勝制狂馬車　我說善御士　非彼攝繩者
時。年少阿修羅白佛言。瞿曇。我今悔過。如愚
^pb如癡。不辯不善。於瞿曇面前訶罵毀辱。如是
懺悔已。時。阿修羅聞佛所說。歡喜隨喜。作禮
而去。
^n1152如是我聞。　一時。佛住舍衛國祇樹給孤獨園。
　時。有年少賓耆迦婆羅門來詣佛所。於世尊
^pb面前作麤惡不善語。瞋罵呵責。爾時。世尊告
年少賓耆迦。若於一時吉星之日。汝當會諸
宗親眷屬耶。　賓耆白佛。如是。瞿曇。　佛告賓耆。
若汝宗親不受食者。當如之何。　賓耆白佛。不
受食者。食還屬我。　佛告賓耆。汝亦如是。如來
^pb面前作麤惡不善語。罵辱呵責。我竟不受。如
此罵者。應當屬誰。　賓耆白佛。如是。瞿曇。彼雖
不受。且以相贈。則便是與。　佛告賓耆。如是不
名更相贈遺。何得便為相與。　賓耆白佛。云何
名為更相贈遺。名為相與。云何名不受相贈
^pb遺。不名相與。　佛告賓耆。若當如是罵則報罵。
瞋則報瞋。打則報打。鬥則報鬥。名相贈遺。名
為相與。若復。賓耆。罵不報罵。瞋不報瞋。打不
報打。鬥不報鬥。若如是者。非相贈遺。不名相
與。　賓耆白佛。瞿曇。我聞古昔婆羅門長老宿
^pb重行道大師所說。如來．應．等正覺。面前罵辱。
瞋恚訶責。不瞋不怒。而今瞿曇有瞋恚耶。　爾
時。世尊即說偈言。
無瞋何有瞋　正命以調伏　正智心解脫
慧者無有瞋　以瞋報瞋者　是則為惡人
^pb不以瞋報瞋　臨敵伏難伏　不瞋勝於瞋
三偈如前說
爾時。年少賓耆白佛言。悔過。瞿曇。如愚如癡。
不辯不善。而於沙門瞿曇面前麤惡不善語。
瞋罵呵責。聞佛所說。歡喜隨喜。作禮而去。
^pb^n1153如是我聞。　一時。佛住舍衛國東園鹿子母講
堂。　爾時。世尊晡時從禪覺。詣講堂東蔭蔭中。
露地經行。　時。有健罵婆羅豆婆遮婆羅門來
詣佛所。世尊面前作麤惡不善語。罵詈呵責。
世尊經行。彼隨世尊後行。世尊經行已竟。住
^pb於一處。彼婆羅門言。瞿曇伏耶。　爾時。世尊即
說偈言。
勝者更增怨　伏者臥不安　勝伏二俱捨
是得安隱眠
婆羅門白言。瞿曇。我今悔過。如愚如癡。不辯
^pb不善。何於瞿曇面前作麤惡不善語。罵詈呵
責。　時。婆羅門聞佛所說。歡喜隨喜。復道而去。
^n1154如是我聞。　一時。佛住舍衛國東園鹿子母講
堂。世尊晨朝著衣持缽。入舍衛城乞食。時。健
罵婆羅豆婆遮婆羅門遙見世尊。作麤惡不
^pb善語。瞋罵呵責。把土坌佛。時。有逆風。還吹其
土。反自坌身。　爾時。世尊即說偈言。
若人無瞋恨　罵辱以加者　清淨無結垢
彼惡還歸己　猶如土坌彼　逆風還自污
時。彼婆羅門白佛言。悔過。瞿曇。如愚如癡。不
^pb善不辯。何於瞿曇面前麤惡不善語。瞋罵呵
責。　時。婆羅門聞佛所說。歡喜隨喜。復道而去。
^n1155如是我聞。　一時。佛在拘薩羅人間遊行。至舍
衛國祇樹給孤獨園。　時。有婆羅門名曰違義。
聞沙門瞿曇從拘薩羅國人間遊行。至舍衛
^pb國祇樹給孤獨園。聞已。作是念。我當往詣沙
門瞿曇所。聞所說法。當反其義。作是念已。往
詣精舍。至世尊所。　爾時。世尊無量眷屬圍繞
說法。世尊遙見違義婆羅門來。即默然住。　違
義婆羅門白佛言。瞿曇說法。樂欲聞之。　爾時。
^pb世尊即說偈言。
違義婆羅門　未能解深義　內懷嫉恚心
欲為法留難　調伏違反心　諸不信樂意
息諸障礙垢　則解深妙說
時。違義婆羅門作是念。沙門瞿曇已知我心。

^pb聞佛所說。歡喜隨喜。從座起而去。
^n1156如是我聞。　一時。佛住舍衛國祇樹給孤獨園。
世尊晨朝著衣持缽。入舍衛城乞食。　時。有不
害婆羅門來詣佛所。白佛言。世尊。我名不害。
為稱實不。　佛告婆羅門。如是稱實者。若身不
^pb害。若口不害。若心不害。則為稱實。爾時。世尊
即說偈言。
若心不殺害　口意亦俱然　是則為離害
不恐怖眾生
佛說此經已。不害婆羅門聞佛所說。歡喜隨
^pb喜。復道而去。
^n1157如是我聞。　一時。佛住王舍城迦蘭陀竹園。世
尊晨朝著衣持缽。入王舍城乞食。次第行乞
至火與婆羅門舍。　火與婆羅門遙見佛來。即
具眾美飲食。滿缽與之。　如是二日．三日。乞食
^pb復至其舍。　火與婆羅門遙見佛來。作是念。禿
頭沙門何故數來。貪美食耶。　爾時。世尊知火
與婆羅門心念已。即說偈言。
王天日日雨　田夫日夜耕　數數殖種子
是田數收穀　如人數懷妊　乳牛數懷犢
^pb數數有求者　則能數惠施　數數惠施故
常得大名稱　數數棄死屍　數數哭悲戀
數數生數死　數數憂悲苦　數數以火燒
數數諸蟲食　若得賢聖道　不數受諸有
亦不數生死　不數憂悲苦　不數數火燒
^pb不數諸蟲食
時。火與婆羅門聞佛說偈。還得信心。復以種
種飲食滿缽與之。世尊不受。以因說偈而施
故。復說偈言。
因為說偈法　不應受飲食
　當觀察自法　　
^pb說法不受食
婆羅門當知　斯則淨命活　應以餘供養
純淨大仙人　已盡諸有漏　穢法悉已斷
供養以飲食　於其良福田　欲求福德者
則我田為良
^pb火與婆羅門白佛。今以此食。應著何所。　佛告
婆羅門。我不見諸天．魔．梵．沙門．婆羅門．天神．
世人有能食此信施。令身安樂。汝持是食去
棄於無蟲水中。及少生草地。　時。婆羅門即以
此食持著無蟲水中。水即煙出。沸聲啾啾。譬
^pb如鐵丸燒令火色。擲著水中。水即煙起。沸聲
啾啾。亦復如是。婆羅門持此飲食著水中。水
即煙出。沸聲啾啾。於時火與婆羅門歎言。甚
奇。瞿曇。大德大力。能令此食而作神變。　時。火
與婆羅門因此飯食神變。得信敬心。稽首佛
足。退住一面。白佛言。世尊。我今可得於正法
^pb中出家．受具足。修梵行不。　佛告婆羅門。汝今
可得於正法中出家．受具足。　彼即出家已。作
是思惟。所以族姓子剃除髮鬚。著袈裟衣。正
信．非家．出家學道。乃至得阿羅漢。心善解脫。
^n1158如是我聞。　一時。佛住舍衛國祇樹給孤獨園。
^pb　時。舍衛國中婆肆吒婆羅門女信佛．法．僧。歸
佛．歸法．歸比丘僧。於佛．法．僧已離狐疑。於苦
習盡道亦離疑惑。見諦得果。得無間慧。其夫
是婆羅豆婆遮種姓婆羅門。每至左右所為
作時。有小得失。即稱南無佛。向如來所住方
^pb面。隨方合掌。三說是言。南無多陀阿伽度．阿
羅呵．三藐三佛陀。身純金色。圓光一尋。方身
圓滿。如尼拘律樹。善說妙法。牟尼之尊。仙人
上首。是我大師。　時。夫婆羅門聞之。瞋恚不喜。
語其婦言。為鬼著耶。無有此義。捨諸三明大
^pb德婆羅門。而稱歎彼禿頭沙門。黑闇之分。世
所不稱。我今當往共汝大師論議。足知勝如。
　婦語夫言。不見諸天．魔．梵．沙門．婆羅門．諸神．
世人能共世尊．如來．應．等正覺。金色之身。圓
光一尋。如尼拘律樹圓滿之身。言說微妙。仙
^pb人上首。我之大師共論議者。然今婆羅門且
往。自可知之。　時。婆羅門即往詣佛。面相問訊
慰勞已。退坐一面。而說偈言。
為殺於何等　而得安隱眠　為殺於何等
令心得無憂　為殺於何等　瞿曇所稱歎
^pb爾時。世尊知婆羅門心之所念。而說偈言。
殺於瞋恨者　而得安隱眠　殺於瞋恚者
而心得無憂　瞋恚為毒本　能害甘種子
能害於彼者　賢聖所稱歎　若能害彼者
其心得無憂
^pb時。婆羅豆婆遮婆羅門聞佛所說。示教照喜。
次第說法。謂說施。說戒。說生天法。說欲味著
為災患煩惱。清淨出要。遠離隨順。福利清淨。
分別廣說。譬如清淨白㲲易為染色。如是。婆羅
豆婆遮婆羅門即於座上。於四聖諦得無閡
^pb等。所謂苦．集．滅．道。　是婆羅門見法．得法．知法．
入法。度諸疑惑。不由他度。於正法．律得無所
畏。即從座起。偏露右肩。合掌白佛。已度。世尊。
已度。善逝。我今歸佛．歸法．歸比丘僧已。盡其
壽命。為優婆塞。證知我。　時。婆羅豆婆遮婆羅
^pb門聞佛所說。歡喜隨喜。作禮而去。還歸自家。
　其婦優婆夷遙見夫來。見已。白言。已與如來．
應．等正覺。純金色身。圓光一尋。如尼拘律樹
圓滿之身。妙說之上。仙人之首。大牟尼尊。為
我大師共論議耶。　其夫答言。我未嘗見諸
^pb天．魔．梵．沙門．婆羅門．諸神．世人有能與如來．
應．等正覺。真金色身。圓光一尋。如尼拘律樹
圓滿之身。妙說之上。諸仙之首。牟尼之尊。汝
之大師共論議也。汝今與我作好法衣。我持
至世尊所出家學道。　時。婦悉以鮮潔白㲲令作
^pb法衣。　時。婆羅門持衣往詣世尊所。稽首禮足。
退住一面。白言。世尊。我今可得於世尊法中
出家學道。修梵行不。　佛告婆羅門。汝今可得
於此法．律出家學道。修諸梵行。　即出家已。獨
靜思惟。所以善男子剃除鬚髮。著袈裟衣。出
^pb家學道。乃至得阿羅漢。心善解脫。
^n1159如是我聞。　一時。佛住舍衛國祇樹給孤獨園。
　時。有魔瞿婆羅門來詣佛所。與世尊面相問
訊慰勞已。退坐一面。白佛言。瞿曇。我於家中
常行布施。若一人來。施於一人。若二人．三人。

^pb乃至百千。悉皆施與。我如是施。得多福不。　佛
告婆羅門。汝如是施。實得大福。所以者何。以
於家中常行布施。一人來乞。即施一人。二人．
三人。乃至百千。悉皆施與故。即得大福。　時。魔
瞿婆羅門即說偈言。
^pb在家所為作　布施復大會　因此惠施故
欲求大功德　今問於牟尼　我之所應知
同梵天所見　為我分別說　云何為解脫
勝妙之善趣　云何修方便　得生於梵世
云何隨樂施　生明勝梵天
^pb爾時。世尊說偈答言。
施者設大會　隨彼愛樂施　歡喜淨信心
攀緣善功德　以其所建立　求離諸過惡
遠離於貪欲　其心善解脫　修習於慈心
其功德無量　況復加至誠　廣施設大會
　
^pb若於其中間　　所得諸善心
正向善解脫　或餘純善趣　如是勝因緣
得生於梵世　如是之惠施　其心平等故
得生於梵世　其壽命延長
時。魔瞿婆羅門聞佛所說。歡喜隨喜。從座起
^pb而去。
^n1160如是我聞。　一時。佛住舍衛國祇樹給孤獨園。
　時。有持金蓋．著舍勒導從婆羅門來詣佛所。
與世尊面相問訊慰勞已。退坐一面。而說偈
言。
^pb無非婆羅門　所行為清淨　剎利修苦行
於靜亦復乖　三典婆羅門　是則為清淨
如是清淨者　不在餘眾生
爾時。世尊說偈答言。
不知清淨道　及諸無上淨
　於餘求靜者　　
^pb至竟無淨時婆羅門白佛。瞿曇說清淨道及
無上清淨耶。何等為清淨道。何等為無上清
淨。　佛告婆羅門。正見者為清淨道。正見修習
多修習。斷貪欲．斷瞋恚．斷愚癡。若婆羅門貪
欲永斷。瞋恚．愚癡永斷。一切煩惱永斷。是名
^pb無上清淨。正志．正語．正業．正命．正方便．正念．
正定。是名清淨道。正定修習多修習已。斷貪
欲．斷瞋恚．斷愚癡。若婆羅門貪欲永斷。瞋恚．
愚癡永斷。一切煩惱永斷。是名無上清淨。婆
羅門白佛言。瞿曇說清淨道．無上清淨耶。瞿
^pb曇。世務多事。今且辭還。　佛告婆羅門。宜知是
時。　持華蓋著舍勒導從婆羅門聞佛所說。歡
喜隨喜。從座起去。
^n1161如是我聞。　一時。佛住舍衛國祇樹給孤獨園。
　
^pb爾時。有異婆羅門來詣佛所。與世尊面相問
訊慰勞已。退坐一面。而說偈言。
云何為尸羅　云何正威儀　云何為功德
云何名為業　成就何等法　羅漢婆羅門
爾時。世尊說偈答言。
^pb宿命憶念智　見生天惡趣　得諸受生盡
牟尼明決定　知心善解脫　解脫一切貪
具足於三明　三明婆羅門
佛說此經已。異婆羅門聞佛所說。歡喜隨喜。
從座起而去。
^pb^n1162如是我聞。　一時。佛住舍衛國祇樹給孤獨園。
　世尊晨朝著衣持缽。入舍衛城乞食。尊者阿
難從世尊後。　時。有二老男女。是其夫婦。年耆
根熟。僂背如鉤。諸里巷頭。燒糞掃處。俱蹲向
火。　世尊見彼二老夫婦。年耆愚老。僂背
^juan43^pb
^pb如鉤。俱蹲向火。猶如老鵠。欲心相視。見已。告
尊者阿難。汝見彼夫婦二人。年耆愚老。僂背
如鉤。俱蹲向火。猶如老鵠。欲心相視不。　阿難
白佛。如是。世尊。　佛告阿難。此二老夫婦。於年
少時盛壯之身。勤求財物者。亦可得為舍衛
^pb城中第一富長者。若復剃除鬚髮。著袈裟衣。
正信．非家．出家學道。精勤修習者。亦可得阿
羅漢第一上果。於第二分盛壯之身。勤求財
物。亦可得為舍衛城中第二富者。若復剃除
鬚髮。著袈裟衣。正信．非家．出家學道者。亦可
^pb得阿那含果證。若於第三分中年之身。勤求
財物。亦可得為舍衛城中第三富者。若剃鬚
髮。著袈裟衣。正信．非家．出家學道者。亦可得
為
斯陀含果證。【L049n0540_p0801b02】彼於今日。年耆根熟。無有錢
財。無有方便。無所堪能。不復堪能。若覓錢財。
亦不能得勝過人法。爾時。世尊復說偈言。
不行梵行故　不得年少財　思惟古昔事
眠地如曲弓　不修於梵行　不得年少財
猶如老鵠鳥　守死於空池
佛說此經已。尊者阿難陀聞佛所說。歡喜奉
行。
^n1163如是我聞。　一時。佛住舍衛國祇樹給孤獨園。
如上說。差別者。唯說異偈言。
老死之所壞　身及所受滅　唯有惠施福
為隨己資糧　依於善攝護　及修禪功德
隨力而行施　錢財及飲食　於群則眠覺
非為空自活
【★】佛說此經已。彼婆羅門聞佛所說。歡喜隨喜。
作禮而去。【☆】



雜阿含經卷第四十三
　　　　宋天竺三藏求那跋陀羅譯
^pb^n1164如是我聞。　一時。佛住波羅奈國仙人住處鹿
野苑中。　時。有眾多比丘集於講堂。作如是論。
諸尊。如世尊說波羅延低舍彌德勒所問。
若知二邊者　於中永無著　說名大丈夫
不顧於五欲　無有煩惱鎖　超出縫紩憂
^pb諸尊。此有何義。云何邊。云何二邊。云何為中。
云何為縫紩。云何思。以智知。以了了。智所知。
了所了。作苦邊。脫於苦。　有一答言。六內入處
是一邊。六外入處是二邊。受是其中。愛為縫
紩。習於受者。得彼彼因。身漸轉增長出生。於
此即法。以智知。以了了。智所知。了所了。作苦
邊。脫於苦。　復有說言。過去世是一邊。未來世
是二邊。現在世名為中。愛為縫紩。習近此愛。

^pb彼彼所因。身漸觸增長出生。乃至脫苦。　復有
說言。樂受者是一邊。苦受者是二邊。不苦不
樂是其中。愛為縫紩。習近此愛。彼彼所得。自
身漸觸增長出生。乃至作苦。　復有說言。有者
是一邊。集是二邊。受是其中。愛為縫紩。如是
^pb廣說。乃至脫苦。　復有說言。身者是一邊。身集
是二邊。愛為縫紩。如是廣說。乃至脫苦。　復有
說言。我等一切所說不同。所謂向來種種異
說。要不望知。云何世尊有餘之說。波羅延低
舍彌德勒所問經。我等應往具問世尊。如世
^pb尊所說。我等奉持。　爾時。眾多比丘詣世尊所。
稽首禮足。退坐一面。白佛言。世尊。向諸比丘
集於講堂。作如是言。於世尊所說波羅延低
舍彌德勒所問經。所謂二邊。乃至脫苦。有人
說言。內六入處是說一邊。外六入處是說二
^pb邊。受是其中。愛為縫紩。如前廣說。悉不決定。
今日故來請問世尊。具問斯義。我等所說。誰
得其義。　佛告諸比丘。汝等所說。皆是善說。我
今當為汝等說有餘經。我為波羅延低舍彌
德勒有餘經說。謂觸是一邊。觸集是二邊。受
^pb是其中。愛為縫紩。習近愛已。彼彼所得。身緣
觸增長出生。於此法。以智知。以了了。智所知。
了所了。作苦邊。脫於苦。　佛說此經已。諸比丘
聞佛所說。歡喜奉行。
^n1165如是我聞。　一時。尊者賓頭盧住拘睒彌國瞿
^pb師羅園。　時。有婆蹉國王。名優陀延那。詣尊者
賓頭盧所。共相問訊。問訊已。退坐一面。婆蹉
王優陀延那白尊者賓頭盧言。欲有所問。寧
有閑睱答已不。　尊者賓頭盧答言。大王。大王
且問。知者當答。　婆蹉王優陀延那問尊者
^pb賓頭盧。何因何緣。新學年少比丘於此法．律。
出家未久。極安樂住。諸根欣悅。顏貌清淨。膚
色鮮白。樂靜少動。任他而活。野獸其心。堪能
盡壽。修持梵行。純一清淨。　尊者賓頭盧答言。
如佛所說。如來．應．等正覺所知所見。為比丘
^pb說。汝諸比丘。若見宿人。當作母想。見中間者。
作姊妹想。見幼稚者。當作女想。以是因緣。年
少比丘於此法．律。出家未久。安隱樂住。諸根
敷悅。顏貌清淨。膚色鮮白。樂靜少動。任他而
活。野獸其心。堪能盡壽。修持梵行。純一清淨。
^pb　婆蹉王優陀延那語尊者賓頭盧言。今諸世
間貪求之心。若見宿人。而作母想。見中年者。
作姊妹想。見幼稚者。而作女想。當於爾時。心
亦隨起。貪欲燒燃．瞋恚燒燃．愚癡燒燃。要當
更有勝因緣不。　尊者賓頭盧語婆蹉王優陀
延
^pb那。更有因緣。如世尊說。如來．應．等正覺所知
所見。為比丘說。此身從足至頂。骨幹肉塗。覆
以薄皮。種種不淨充滿其中。周遍觀察。髮．毛．
爪．齒．塵垢．流唌．皮．肉．白骨．筋．脈．心．肝．肺．脾．腎．
腸．肚．生藏．熟藏．胞．淚．汗．涕．沫．肪．脂．髓．痰．癊膿．血．
^pb腦．汁．屎．溺。大王。此因此緣故。年少比丘於此
法．律。出家未久。安隱樂住。乃至純一滿淨。婆
蹉王優陀延那語尊者賓頭盧。人心飄疾。若
觀不淨。隨淨想現。頗更有因緣。令年少比丘
於此法．律。出家未久。安隱樂住。乃至純一滿
^pb淨不。　尊者賓頭盧言。大王。有因有緣。如世尊
說。如來．應．等正覺所知所見。告諸比丘。汝等
應當守護根門。善攝其心。若眼見色時。莫取
色相。莫取隨形好。增上執持。若於眼根不攝
斂住。則世間貪．愛．惡不善法則漏其心。是
^pb故此等當受持眼律儀。耳聲．鼻香．舌味．身觸．
意法亦復如是。乃至受持意律儀。　爾時。婆蹉
王優陀延那語尊者賓頭盧。善哉。善說法。乃
至受持諸根律儀。尊者賓頭盧。我亦如是。有
時不守護身。不持諸根律儀。不一其念。入於
^pb宮中。其心極生貪欲熾燃．愚癡燒燃。正使閑
房獨處。亦復三毒燒燃其心。況復宮中。又我
有時善護其身。善攝諸根。專一其念。入於宮
中。貪欲．恚．癡不起燒燃其心。於內宮中尚不
燒身。亦不燒心。況復閑獨。以是之故。此因此
^pb緣。能令年少比丘於此法．律。出家未久。安隱
樂住。乃至純一滿淨。　時。婆蹉王優陀延那聞
尊者賓頭盧所說。歡喜隨喜。從坐起去。
^n1166如是我聞。　一時。佛住拘睒彌國瞿師羅園。　爾
時。世尊告諸比丘。有手故知有取捨。有足故
^pb知有往來。有關節故知有屈伸。有腹故知有
飢渴。如是。比丘。有眼故眼觸因緣生受。內覺
若苦．若樂．不苦不樂。耳．鼻．舌．身．意亦復如是。
　諸比丘。若無手則不知取捨。若無足則不知
往來。若無關節則不知有屈伸。若無腹則不
^pb知有飢渴。如是。諸比丘。若無眼則無眼觸因
緣生受。內覺若苦．若樂．不苦不樂。耳．鼻．舌．身．
意亦復如是。　佛說此經已。諸比丘聞佛所說。
歡喜奉行。
^n1167如是我聞。　一時。佛住拘睒彌國瞿師羅園。　爾
^pb時。世尊告諸比丘。過去世時有河中草。有龜
於中住止。時。有野干飢行覓食。遙見龜蟲。疾
來捉取。龜蟲見來。即便藏六。野干守伺。冀出
頭足。欲取食之。久守。龜蟲永不出頭。亦不出
足。野干飢乏。瞋恚而去。　諸比丘。汝等今日亦
^pb復如是。知魔波旬常伺汝便。冀汝眼著於色．
耳聞聲．鼻嗅香．舌嘗味．身覺觸．意念法。欲令
出生染著六境。是故。比丘。汝等今日常當執
持眼律儀住。執持眼根律儀住。惡魔波旬不
得其便。隨出隨緣。耳．鼻．舌．身．意亦復如是。於
^pb其六根若出若緣。不得其便。猶如龜蟲。野干
不得其便。　爾時。世尊即說偈言。
龜蟲畏野干　藏六於殼內　比丘善攝心
密藏諸覺想　不依不怖彼　覆心勿言說
佛說此經已。諸比丘聞佛所說。歡喜奉行。
^pb^n1168如是我聞。　一時。佛住拘睒彌國瞿師羅園。　爾
時。世尊告諸比丘。譬如䵃著四衢道頭。有六
壯夫執杖共打。須臾塵碎。有第七人執杖重
打。諸比丘。於意云何。如䵃聚。六人共打。七人
重打。當極碎不。諸比丘白佛言。如是。世
^pb尊。　佛告諸比丘。如是愚癡士夫六觸入處之
所搥打。何等為六。謂眼觸入處。常所搥打。耳．
鼻．舌．身．意觸入處。常所搥打。彼愚癡士夫為
六觸入處之所搥打。猶復念求當來世有。如
第七人重打令碎。　比丘。若言是我。是則動搖。
^pb言是我所。是則動搖。未來當有。是則動搖。未
來當無。是則動搖。當復有色。是則動搖。當復
無色。是則動搖。當復有想。是則動搖。當復無
想。是則動搖。當復非有想非無想。是則動搖。
動搖故病。動搖故癰。動搖故刺。動搖故著。正
^pb觀察動搖故苦者。得不動搖心。多修習住。繫
念正知。　如動搖。如是思量虛誑。有行因愛。言
我。是則為愛。言我所。是則為愛。言當來有。是
則為愛。言當來無。是則為愛。當有色。是則為
愛。當無色。是則為愛。當有想。是則為愛。當無
^pb想。是則為愛。當非想非非想。是則為愛。愛故
為病。愛故為癰。愛故為刺。若善思觀察愛生
苦者。當多住離愛心。正念正智。　諸比丘。過去
世時。阿修羅興軍與帝釋鬥。時。天帝釋告三
十三天。今日諸天．阿修羅苦戰。若諸天勝。阿
^pb修羅不如者。當生執阿修羅。縛以五繫。送還
天宮。阿修羅語其眾言。今阿修羅軍與諸天
戰。若阿修羅勝。諸天不如者。當生執帝釋。縛
以五繫。還歸阿修羅宮。當其戰諍。諸天得勝。
阿修羅不如。時。三十三天生執毘摩質多羅
^pb阿修羅王。縛以五繫。還歸天宮。爾時。毘摩質
多羅阿修羅王身被五繫。置於正法殿上。以
種種天五欲樂而娛樂之。毘摩質多羅阿修
羅王作是念。唯阿修羅賢善聰慧。諸天雖善。
我今且當還歸阿修羅宮。作是念時。即自見
^pb身被五繫縛。諸天五欲自然化沒。　毘摩質多
羅阿修羅王復作是念。諸天賢善。智慧明徹。
阿修羅雖善。我今且當住此天宮。作是念時。
即自見身五縛得解。諸天五欲自然還出。　毘
摩質多羅阿修羅王乃至有如是微細之縛。
^pb魔波旬縛轉細。於是心動搖時。魔即隨縛。心
不動搖。魔即隨解。是故。諸比丘。多住不動搖
心。正念正智。應當學。　佛說此經已。諸比丘聞
佛所說。歡喜奉行。
^n1169如是我聞。　一時。佛住拘睒彌國瞿師羅園。　爾
^pb時。世尊告諸比丘。若有比丘．比丘尼。眼色識
因緣生。若欲．若貪．若昵．若念．若決定著處。於
彼諸心善自防護。所以者何。此等皆是恐畏
之道。有礙．有難。此惡人所依。非善人所依。是
故應自防護。耳．鼻．舌．身．意亦復如是。譬如田
^pb夫有好田苗。其守田者懶惰放逸。欄牛噉食。
愚癡凡夫亦復如是。六觸入處。乃至放逸亦
復如是。　若好田苗。其守田者心不放逸。欄牛
不暴。設復入田。盡驅令出。所謂若心．若意．若
識。多聞聖弟子於五欲功德善自攝護。盡心
^pb令滅。若好田苗。其守護田者不自放逸。欄牛
入境。左手牽鼻。右手執杖。遍身搥打。驅出其
田。諸比丘。於意云何。彼牛遭苦痛已。從村至
宅。從宅至村。復當如前過食田苗不。　答言。不
也。世尊。　所以者何。憶先入田遭捶杖苦故。如
^pb是。比丘。若心．若意．若識。多聞聖弟子於六觸
入處極生厭離．恐怖。內心安住。制令一意。諸
比丘。過去世時。有王聞未曾有好彈琴聲。極
生愛樂。耽湎染著。問諸大臣。此何等聲。甚可
愛樂。大臣答言。此是琴聲。語大臣。取彼聲
^pb來。大臣受教。即往取琴來。白言。大王。此是琴
作好聲者。王語大臣。我不用琴。取其先聞可
愛樂聲來。大臣答言。如此之琴。有眾多種具。
謂有柄．有槽．有麗．有絃．有皮。巧方便人彈之。
得眾具因緣乃成音聲。非不得眾具而有音
^pb聲。前所聞聲。久已過去。轉亦盡滅。不可持來。
爾時。大王作是念言。咄。何用此虛偽物為。世
間琴者是虛偽物。而令世人耽湎染著。汝今
持去。片片析破。棄於十方。大臣受教。析為百
分。棄於處處。如是。比丘。若色．受．想．思．欲。知此
^pb諸法無常．有為．心因緣生。而便說言。是我．我
所。彼於異時。一切悉無。諸比丘。應作如是平
等正智。如實觀察。　佛說此經已。諸比丘聞佛
所說。歡喜奉行。
^n1170如是我聞。　一時。佛住拘睒彌國瞿師羅園。　爾
^pb時。世尊告諸比丘。如癩病人。四體瘡壞。入茅
荻中。為諸刺葉針刺所傷。倍增苦痛。如是愚
癡凡夫六觸入處受諸苦痛亦復如是。如彼
癩人。為草葉針刺所傷。膿血流出。如是愚癡
凡夫。其性弊暴。六觸入處所觸則起瞋恚。惡
^pb聲流出。如彼癩人。所以者何。愚癡無聞凡夫
心如癩瘡。　我今當說律儀．不律儀。云何律儀。
云何不律儀。愚癡無聞凡夫眼見色已。於可
念色而起貪著。不可念色而起瞋恚。於彼次
第隨生眾多覺想相續。不見過患。復見過患。
^pb不能除滅。耳．鼻．舌．身．意亦復如是。比丘。是名
不律儀。云何律儀。多聞聖弟子若眼見色。於
可念色不起欲想。不可念色不起恚想。次第
不起眾多覺想相續住。見色過患。見過患已。
能捨離。耳．鼻．舌．身．意亦復如是。是名律儀。　佛
^pb說此經已。諸比丘聞佛所說。歡喜奉行。
^n1171如是我聞。　一時。佛住拘睒彌國瞿師羅園。　爾
時。世尊告諸比丘。譬如士夫遊空宅中。得六
種眾生。一者得狗。即執其狗。繫著一處。次得
其鳥。次得毒蛇。次得野干。次得失收摩羅。次
^pb得獼猴。得斯眾生。悉縛一處。其狗者。樂欲入
村。其鳥者。常欲飛空。其蛇者。常欲入穴。其野
干者。樂向塚間。失收摩羅者。長欲入海。獼猴
者。欲入山林。此六眾生悉繫一處。所樂不同。
各各嗜欲到所安處。各各不相樂於他處。而
^pb繫縛故。各用其力。向所樂方。而不能脫。　如是
六根種種境界。各各自求所樂境界。不樂餘
境界。眼根常求可愛之色。不可意色則生其
厭。耳根常求可意之聲。不可意聲則生其厭。
鼻根常求可意之香。不可意香則生其厭。
^pb舌根常求可意之味。不可意味則生其厭。身
根常求可意之觸。不可意觸則生其厭。意根
常求可意之法。不可意法則生其厭。此六種
根種種行處。種種境界。各各不求異根境界。
此六種根其有力者。堪能自在。隨覺境界。如
^pb彼士夫繫六眾生於其堅柱。正出用力隨意
而去。往反疲極。以繩繫故。終依於柱。　諸比丘。
我說此譬。欲為汝等顯示其義。六眾生者。譬
猶六根。堅柱者。譬身念處。若善修習身念處。
有念．不念色。見可愛色則不生著。不可愛色
^pb則不生厭。耳聲．鼻香．舌味．身觸．意法。於可意
法則不求欲。不可意法則不生厭。是故。比丘。
當勤修習。多住身念處。佛說此經已。諸比丘
聞佛所說。歡喜奉行。
^n1172如是我聞。　一時。佛住拘睒彌國瞿師羅園。　爾
^pb時。世尊告諸比丘。譬如有四蚖蛇。凶惡毒虐。
盛一篋中。時。有士夫聰明不愚。有智慧。求樂
厭苦。求生厭死。時。有一士夫語向士夫言。汝
今取此篋盛毒蛇。摩拭洗浴。恩親養食。出內
以時。若四毒蛇脫有惱者。或能殺汝。或令近
^pb死。汝當防護。爾時。士夫恐怖馳走。忽有五怨。
拔刀隨逐。要求欲殺。汝當防護。爾時。士夫畏
四毒蛇及五拔刀怨。驅馳而走。　人復語言。士
夫。內有六賊。隨逐伺汝。得便當殺。汝當防護。
爾時。士夫畏四毒蛇．五拔刀怨及內六賊。恐
^pb怖馳走。還入空村。見彼空舍。危朽腐毀。有諸
惡物。捉皆危脆。無有堅固。　人復語言。士夫。是
空聚落當有群賊。來必奄害汝。爾時。士夫畏
四毒蛇．五拔刀賊．內六惡賊．空村群賊。而復
馳走。忽爾道路臨一大河。其水浚急。但見此
^pb岸有諸怖畏。而見彼岸安隱快樂。清涼無畏。
無橋船可渡得至彼岸。作是思惟。我取諸草
木。縛束成筏。手足方便。渡至彼岸。作是念已。
即拾草木。依於岸傍。縛束成筏。手足方便。截
流橫渡。　如是士夫免四毒蛇．五拔刀怨．六內
^pb惡賊。復得脫於空村群賊。渡於浚流。離於此
岸種種怖畏。得至彼岸安隱快樂。我說此譬。
當解其義。比丘。篋者。譬此身色麤四大。四大
所造精血之體。穢食長養。沐浴衣服。無常變
壞危脆之法。毒蛇者。譬四大。地界．水界．火界．
^pb風界。地界若諍。能令身死。及以近死。水．火．風
諍亦復如是。五拔刀怨者。譬五受陰。六內賊
者。譬六愛喜。空村者。譬六內入。善男子。觀察
眼入處。是無常變壞。執持眼者。亦是無常虛
偽之法。耳．鼻．舌．身．意入處亦復如是。空村群
^pb賊者。譬外六入處。眼為可意．不可意色所害。
耳聲．鼻香．舌味．身觸．意。為可意．不可意法所
害。浚流者。譬四流。欲流．有流．見流．無明流。河
者。譬三愛。欲愛．色愛．無色愛。此岸多恐怖者。
譬有身。彼岸清涼安樂者。譬無餘涅槃。筏者。
^pb譬八正道。手足方便截流渡者。譬精進勇猛
到彼岸。婆羅門住處者。譬如來．應．等正覺。　如
是。比丘。大師慈悲安慰弟子。為其所作。我今
已作。汝今亦當作其所作。於空閑樹下。房舍
清淨。敷草為座。露地．塚間。遠離邊坐。精勤禪
^pb思。慎莫放逸。令後悔恨。此則是我教授之法。
　佛說此經已。諸比丘聞佛所說。歡喜奉行。
^n1173如是我聞。　一時。佛住拘睒彌國瞿師羅園。　爾
時。世尊告諸比丘。多聞聖弟子於一切苦法
集．滅．味．患．離如實知見。見五欲猶如火坑。如
^pb是觀察五欲已。於五欲貪．欲愛．欲念．欲著不
永覆心。知其欲心行處．住處。而自防閉。行處．
住處逆防閉已。隨其行處．住處。世間貪．憂．惡
不善法不漏其心。　云何名為多聞聖弟子於
一切苦法集．滅．味．患．離如實知見。多聞聖弟
^pb子於此苦聖諦如實知。此苦集．此苦滅．此苦
滅道跡聖諦如實知。是名多聞聖弟子於一
切苦法集．滅．味．患．離如實知見。　云何多聞聖
弟子見五欲如火坑。乃至世間貪．憂．惡不善
法不永覆心。譬如近一聚落。邊有深坑。滿中
^pb盛火。無有煙焰。時。有士夫不愚不癡。聰明黠
慧。樂樂厭苦。樂生惡死。彼作是念。此有火坑。
滿中盛火。我若墮中。必死無疑。於彼生遠．思
遠．欲遠。如是多聞聖弟子見五欲如火坑。乃
至世間貪．憂．惡不善法不永覆心。若行處．住
^pb處逆防逆知。乃至世間貪．憂．惡不善法不漏
其心。　譬如聚落邊有奈林。多諸棘刺。時。有士
夫入於林中。有所營作。入林中已。前後左右
上下盡有棘刺。爾時。士夫正念而行．正念來
去．正念明目．正念端視．正念屈身。所以者何。
^pb莫令利刺傷壞身故。多聞聖弟子亦復如是。
若依聚落城邑而住。晨朝著衣持缽。入村乞
食。善護其身。善執其心。正念安住．正念而行．
正念明目．正念觀察。所以者何。莫令利刺傷
聖法．律。　云何利刺傷聖法．律。謂可意愛念之
^pb色。是名利刺傷聖法．律。云何是可意愛念之
色傷聖法．律。謂五欲功德。眼識色生愛念。長
養欲樂。耳識聲．鼻識香．舌識味．身識觸生愛
念。長養欲樂。是名可愛念色傷聖法．律。是名
多聞聖弟子所行處．所住處逆防逆知。乃至
^pb不令世間貪．憂．不善法以漏其心。　或時多聞
聖弟子生於正念。生惡不善覺。長養欲．長養
恚．長養癡。是鈍根。多聞聖弟子雖起集滅。以
欲覆心。譬如鐵丸。燒令極熱。以少水灑。尋即
乾消。如是多聞聖弟子鈍根生念。尋滅如是。
^pb多聞聖弟子如是行。如是住。若王．大臣若親
往詣其所。請以俸祿。語言。男子。何用剃髮。執
持瓦器。身著袈裟。家家乞食為。不如安慰服
五欲樂。行施作福。云何。比丘。多聞聖弟子。國
王．大臣．諸親檀越請以俸祿。彼當還戒退減
^pb以不。　答曰。不也。所以者何。多聞聖弟子於一
切苦法集．滅．味．患．離如實知見故。見火坑。譬
五欲。乃至世間貪．憂．惡不善法不永覆心。行
處．住處逆防逆知。乃至世間貪．憂．惡不善法
不漏其心。若復為國王．大臣．親族請以俸祿。

^pb還戒退減。無有是處。　佛告諸比丘。善哉。善哉。
彼多聞聖弟子其心長夜臨趣．流注．浚輸。向
於遠離。向於離欲。而於涅槃。寂靜捨離。樂於
涅槃。於有漏處。寂滅清涼。若為國王．長者．親
族所請。還戒退減者。無有是處。餘得大苦。譬
^pb如恒河。長夜臨趣．流注．浚輸東方。多眾斷截。
欲令臨趣．流注．浚輸西方。寧能得不。　答言。不
能。世尊。所以者何。恒水長夜流注東方。欲令
西流。未而可得。彼諸大眾徒辛苦耳。如是多
聞聖弟子長夜臨趣．流注．浚輸。向於遠離。乃
^pb至欲令退減。無有是處。徒辛苦耳。　佛說此經
已。諸比丘聞佛所說。歡喜奉行。
^n1174如是我聞。　一時。佛住阿毘闍恒水邊。時。有比
丘來詣佛所。稽首佛足。退住一面。白佛言。善
哉。世尊。為我說法。我聞法已。獨一靜處。專精
^pb思惟。不放逸住。所以族姓子剃除鬚髮。正信．
非家．出家學道。於上增修梵行。見法自知作
證。我生已盡。梵行已立。所作已作。自知不受
後有。　爾時。世尊觀察水。見恒水中有一大樹。
隨流而下。語彼比丘。汝見此恒水中大樹流
^pb不。　答言。已見。世尊。佛告比丘。此大樹不著此
岸。不著彼岸。不沈水底。不閡洲渚。不入洄澓。
人亦不取。非人不取。又不腐敗。當隨水流。順
趣．流注．浚輸大海不。　比丘白佛。如是。世尊。佛
言。比丘亦復如是。亦不著此岸。不著彼岸。不
^pb沈水底。不閡洲渚。不入洄澓。人亦不取。非人
不取。又不腐敗。臨趣．流注．浚輸涅槃。　比丘白
佛。云何此岸。云何彼岸。云何沈沒。云何洲渚。
云何洄澓。云何人取。云何非人取。云何腐敗。
善哉世尊。為我廣說。我聞法
^pb已。當獨一靜處。專精思惟。不放逸住。乃至自
知不受後有。佛告比丘。此岸者。謂六入處。彼
岸者。謂六外入處。人取者。猶如有一習近俗
人及出家者。若喜．若憂．若苦．若樂。彼彼所作。
悉與共同始終相隨。是名人取。非人取者。猶
^pb如有人願修梵行。我今持戒．苦行．修諸梵行。
當生在處。在處天上。是非人取。洄澓者。猶如
有一還戒退轉。腐敗者。犯戒行惡不善法。腐
敗寡聞。猶莠稗．吹貝之聲。非沙門為沙門像。
非梵行為梵行像。如是。比丘。是名不著此彼
^pb岸。乃至浚輸涅槃。　時。彼比丘聞佛所說。歡喜
隨喜。作禮而去。時。彼比丘獨一靜處。思惟佛
所說水流大樹經教。乃至自知不受後有。得
阿羅漢。　時。有牧牛人。名難屠。去佛不遠。執杖
牧牛。比丘去已。詣世尊所。稽首禮足。於一
^pb面住。白佛言。世尊。我今堪能不著此岸。不著
彼岸。不沈沒。不閡洲渚。非人所取。不非人取。
不入洄澓。亦不腐敗。我得於世尊正法．律中
出家修梵行不。　佛告牧牛者。汝送牛還主不。
　牧牛者言。諸牛中悉有犢牛。自能還歸。不須
^pb送也。但當聽我出家學道。　佛告牧牛者。牛雖
能還家。汝今已受食人衣食。要當還報其家
主。　時。牧牛者聞佛教已。歡喜隨喜。作禮而去。
時。尊者舍利弗在此會中。牧牛者去不久。白
佛言。世尊。難屠牧牛者求欲出家。世尊何故
^pb遣還歸家。　佛告舍利弗。難屠牧牛者若還住
家受五欲者。無有是處。牛付主人已。輒自當
還。於此法。律出家學道。淨修梵行。乃至自知
不受後有。得阿羅漢。　時。難屠牧牛者以牛付
主人已。還至佛所。稽首禮足。退住一面。白佛
言。世尊。牛
^pb已付主。聽我於正法．律出家學道。　佛告難屠
牧牛者。汝得於此法．律出家．受具足。得比丘
分。出家已。思惟。所以族姓子剃除鬚髮。著袈
裟衣。正信．非家．出家學道。增修梵行。乃至自
知不受後有。成阿羅漢。
^pb^n1175如是我聞。　一時。佛住舍衛國祇樹給孤獨園。
　時。有異比丘獨處坐禪。作是思惟。比丘云何
知．云何見。得見清淨。作是念已。詣諸比丘。語
諸比丘言。諸尊比丘。云何知．云何見。令見清
淨。　比丘答言。尊者。於六觸入處集集．滅．患．離
^pb如實正知。比丘。作如是知．如是見者。得見清
淨。　是比丘聞彼比丘記說。心不歡喜。復詣餘
比丘所。問彼比丘言。諸尊比丘。云何知．云何
見。得見清淨。　彼比丘答言。於六界集．滅．味．患．
離如實正知。如是。比丘。如是知．如是見。得見
^pb清淨。　時。比丘聞其記說。心亦不喜。復詣餘比
丘。作是問言。比丘。云何知．云何見。得見清淨。
　彼比丘答言。於五受陰觀察。如病．如癰．如刺．
如殺。無常．苦．空．非我。作如是知．如是見。得見
清淨。　是比丘聞諸比丘記說。心亦不喜。往詣
^pb佛所。稽首禮足。退坐一面。白佛言。世尊。我獨
靜思惟。比丘云何知．云何見。得見清淨。作是
念已。詣諸比丘。三處所說。具白世尊。我聞彼
說。心不歡喜。來詣世尊。故以此義請問世尊。
比丘云何知．云何見。得見清淨。　佛告比丘。過
^pb去世時。有一士夫。未曾見緊獸。往詣曾見緊
獸者。問曾見緊獸。士夫言。汝知緊獸不。答言。
知。復問。其狀云何。答言。其色黑如火燒柱。當
彼見時。緊獸黑色。如火燒柱。　時。彼士夫聞緊
獸黑色如火燒柱。不大歡喜。復更詣一曾見
^pb緊獸士夫。復問彼言。汝知緊獸不。彼答言。知。
復問。其狀云何。彼曾見緊獸士夫答言。其色
赤而開敷。狀似肉段。彼人見時。緊獸開敷。實
似肉段。　是士夫聞彼所說。猶復不喜。復更詣
餘曾見緊獸士夫。問。汝知緊獸不。答言。知。復
^pb問。其狀云何。答言。毿毿下垂。如尸利沙果。　是
人聞已。心復不喜。復行問餘知緊獸者。問。汝
知緊獸不。彼答言。知。又問。其狀云何。彼復答
言。其葉青．其葉滑．其葉長廣。如尼拘婁陀樹。
如彼士夫問其緊獸。聞則不喜。處處更求。而
^pb彼諸人見緊獸者。隨時所見。而為記說。是故
不同。　如是。諸比丘。若於獨處專精思惟。不放
逸住。所因思惟法不起諸漏。心得解脫。隨彼
所見。而為記說。汝今復聽我說譬。其智者以
譬喻得解。　譬如有邊國王。善治城壁。門下堅
^pb固。交道平正。於四城門置四守護。悉皆聰慧。
知其來去。當其城中。有四交道。安置床榻。城
主坐上。若東方使來。問守門者。城主何在。彼
即答言。主在城中四交道頭。床上而坐。彼使
聞已。往詣城主。受其教令。復道而還。南．西．北
^pb方遠使來人。問守門者。城主何在。彼亦答言。
在其城中四交道頭。彼使聞已。悉詣城主。受
其教令。各還本處。　佛告比丘。我說斯譬。今當
說義。所謂城者。以譬人身麤色。如篋毒蛇譬
經說。善治城壁者。謂之正見。交道平正者。謂
^pb內六入處。四門者。謂四識住。四守門者。謂四
念處。城主者。謂識受陰。使者。謂正觀。如實言
者。謂四真諦。復道還者。以八聖道。　佛告比丘。
若大師為弟子所作。我今已作。以哀愍故。如
篋毒蛇譬經說。爾時。比丘聞佛說已。專精思
^pb惟。不放逸住。增修梵行。乃至不受後有。成阿
羅漢。
^n1176如是我聞。　一時。世尊釋氏人間遊行。至迦毘
羅衛國。住尼拘婁陀園。　爾時。迦毘羅衛釋氏
作新講堂。未有諸沙門．婆羅門．釋迦年少及
^pb諸人民在中住者。聞世尊來至釋氏迦毘羅
衛人間遊行。住尼拘婁陀園。論苦樂義。此堂
新成。未有住者。可請世尊與諸大眾於中供
養。得功德福報。長夜安隱。然復我等當隨受
用。作是議已。悉共出城。詣世尊所。稽首禮足。
^pb退坐一面。　爾時。世尊為諸釋氏演說要法。示
教照喜已。默然而住。　時。諸釋氏從座起。整衣
服。為佛作禮。右膝著地。合掌白佛言。世尊。我
等釋氏新作講堂。未有住者。今請世尊及諸
大眾於中供養。得功德福利。長夜安隱。然後
^pb我等當隨受用。爾時。世尊默然受請。　時。諸釋
氏知世尊受請已。稽首佛足。各還其所。即以
其日。以車輿經紀。運其眾具。莊嚴新堂。敷置
床座。軟草布地。備香油燈。眾事辦已。往詣佛
所。稽首白言。眾事辦已。惟聖知時。　爾時。世尊
^pb與諸大眾前後圍繞。至新堂外。洗足已。然後
上堂。於中柱下。東向而坐。時。諸比丘亦洗足
已。隨入講堂。於世尊後。西面東向。次第而坐。
時。諸釋氏即於東面西向而坐。爾時。世尊為
諸釋氏廣說要法。示教照喜已。語諸釋氏。瞿
^pb曇。初夜已過。於時可還迦毘羅越。時。諸釋氏
聞佛所說。歡喜隨喜。作禮而去。　爾時。世尊知
釋氏去已。告大目揵連。汝當為諸比丘說法。
我今背疾。當自消息。時。大目揵連默然受教。
　爾時。世尊四褻鬱多羅僧安置脅下。卷襞
^pb僧伽梨。置於頭下。右脅而臥。屈膝累足。係念
明相。作起想思惟。　爾時。大目揵連語諸比丘。
佛所說法。初．中．後善。善義善味。純一滿淨。清
白梵行。我今當說漏．不漏法。汝等諦聽。云何
為漏法。愚癡無聞凡夫眼見色已。於可念色
^pb而起樂著。不可念色而起憎惡。不住身念處。
於心解脫．慧解脫無少分智。而起種種惡不
善法。不無餘滅。不無餘永盡。耳．鼻．舌．身．意亦
復如是。比丘。如是者。天魔波旬往詣其所。伺
其虛短。於其眼色。即得其闕。耳聲．鼻香．舌味．
^pb身觸．意法亦復如是。即得其闕。　譬如枯乾草
積。四方火起。尋時即燒。如是。比丘。於其眼色。
天魔波旬即得其闕。如是。比丘。不勝於色。於
耳聲．鼻香．舌味．身觸．意法。受制於法。不能勝
法。不勝色。不勝聲．香．味．觸．法。亦復不勝意
^pb不善法．諸煩惱熾然苦報。及未來世生．老．病．
死。諸尊。我從世尊親受於此諸有漏法。是名
有漏法經。　云何無漏法經。多聞聖弟子眼見
色。於可念色不起樂著。不可念色不起憎惡。
繫念而住。無量心解脫．慧解脫如實知。於彼
^pb已起惡不善法無餘滅盡。耳．鼻．舌．身．意亦復
如是。　如是像類比丘。弊魔波旬往詣其所。於
其眼色伺求其短。不得其短。於耳聲．鼻香．舌
味．身觸．意法伺求其短。不得其短。譬如樓閣。
墻壁牢固。窗戶重閉。埿厚密。四方火起。不能
^pb燒然。斯等比丘亦復如是。弊魔波旬往詣其
所。伺求其短。不得其短。如是比丘能勝彼色。
不為彼色之所勝也。勝於聲．香．味．觸．法。不為
彼法之所勝也。若勝於色。勝於聲．香．味．觸．法
已。亦復勝於惡不善法．煩惱熾燃苦報。及
^pb未來世生．老．病．死。我親從世尊面受此法。是
名無漏法經。　爾時。世尊知大目揵連說法竟。
起正身坐。繫念在前。告大目揵連。善哉。善哉。
目揵連。為人說此經法。多所饒益。多所過度。
長夜安樂諸天世人。　爾時。世尊告諸比丘。汝
^pb當受持漏．無漏法經。廣為人說。所以者何。義
具足故。法具足故。梵行具足故。開發神通。正
向涅槃。乃至信心善男子。在家．出家。當受持
讀誦。廣為人說。　佛說此經已。諸比丘聞佛所
說。歡喜奉行。
^pb^n1177如是我聞。　一時。佛住舍衛國祇樹給孤獨園。
　爾時。世尊告諸比丘。譬如灰河。南岸極熱。多
諸利刺。在於闇處。眾多罪人在於河中隨流
漂沒。中有一人。不愚不癡。聰明黠慧。樂樂厭
苦。樂生厭死。作如是念。我今何緣在此灰河。

^pb南岸極熱。又多利刺。在闇冥處隨流漂沒。我
當以手足方便。逆流而上。漸見小明。其人默
念。今已疾強見此小明。復運手足。勤加方便。
遂見平地。即住於彼。觀察四方。見大石山。不
斷不壞。亦不穿穴。即登而上。復見清涼八分
^pb之水。所謂冷．美．輕．軟．香．淨。飲時不噎。咽中不
閡。飲已安身。即入其中。若浴若飲。離諸惱熱。
　然後復進大山上。見七種華。謂優缽羅華．缽
曇摩華．拘牟頭華．分陀利華．修揵提華．彌離
頭揵提花．阿提目多花。聞花香已。復上石山。
^pb見四層階堂。即坐其上。見五柱帳。即入其中。
斂身正坐。種種枕褥。散花遍布。莊嚴妙好。而
於其中自恣坐臥。涼風四湊。令身安隱。坐高
林下。高聲唱言。灰河眾生諸賢正士。如彼灰
河。南岸極熱。多諸利刺。其處闇冥。求
^pb出於彼河中。　有聞聲者。乘聲問言。何方得出。
從何處出。其中有言。汝何須問何處得出。彼
喚聲者亦自不知．不見從何而出。彼亦當復
在此灰河。南岸極熱。多諸利刺。於闇冥中隨
流來下。用問彼為。　如是。比丘。我說此譬。今當
^pb說義。灰者。謂三惡不善覺。云何三。欲覺．恚覺．
害覺。河者。謂三愛。欲愛．色愛．無色愛。南岸極
熱者。謂內．外六入處。多諸利刺者。謂五欲功
德。闇冥處者。謂無明障閉慧眼。眾多人者。謂
愚癡凡夫。流。謂生死河。中有一人不愚不癡
^pb者。謂菩薩摩訶薩。手足方便。逆流上者。謂精
勤修學。微見小明者。謂得法忍。得平地者。謂
持戒。觀四方者。謂見四真諦。大石山者。謂正
見。八分水者。謂八聖道。七種花者。謂七覺分。
四層堂者。謂四如意足。五柱悵者。謂信等五
^pb根。正身坐者。謂無餘涅槃。散花遍布者。謂諸
禪．解脫．三昧．正受。自恣坐臥者。謂如來．應．等
正覺。四方風吹者。謂四增心見法安樂住。舉
聲唱喚者。謂轉法輪。彼有人問諸賢正士何
處去。何處出者。謂舍利弗．目揵連等諸賢坐
^pb比丘。於中有言汝何所問。彼亦不知不見有
所出處。彼亦當復於此灰河。南岸極熱。多諸
利刺。於闇冥處隨流來下者。謂六師等諸邪
見輩。所謂富蘭那迦葉．末伽梨瞿舍梨子．散
闍耶毘羅胝子．阿耆多枳舍欽婆羅．伽拘羅
^pb迦氈延．尼揵連陀闍提弗多羅。及餘邪見輩。
如是。比丘。大師為諸聲聞所作。我今已作。汝
今當作所作。如前篋毒蛇說。　佛說此經已。諸
比丘聞佛所說。歡喜奉行。雜阿含經卷第四
十三
^juan44^pb

雜阿含經卷第四十四
　　　　宋天竺三藏求那跋陀羅譯
^n1178如是我聞。　一時。佛住彌絺羅國菴羅園中。　時。
有婆四吒婆羅門尼。有六子相續命終。念子
^pb發狂。裸形被髮。隨路而走。至彌絺羅菴羅園
中。　爾時。世尊無量大眾圍繞說法。婆四吒婆
羅門尼遙見世尊。見已。即得本心。慚愧羞恥。
歛身蹲坐。　爾時。世尊告尊者阿難。取汝鬱多
羅僧與彼婆四吒婆羅門尼。令著聽法。尊者
^pb阿難即受佛教。取衣令著。　時。婆羅門尼得衣
著已。至於佛前。稽首禮佛。退坐一面。　爾時。世
尊為其說法。示教照喜已。如佛常法。說法次
第。乃至信心清淨。受三自歸。聞佛所說。歡喜
隨喜。作禮而去。　彼婆四吒優婆夷於後時。第
七子忽復命終。彼優婆夷都不啼哭憂悲惱
^pb苦。時。婆四吒優婆夷夫說偈而告婆四吒優
婆夷言。
先諸子命終　念子生憂苦　晝夜不飲食
乃至發狂亂　今喪弟七子　而不生憂苦
婆四吒優婆夷即復說偈答其夫言。
^pb兒孫有千數　因緣和合生　長夜遷過去
我與君亦然　子孫及宗族　其數無限量
彼彼所生處　更互相殘食　若知生要者
何足生憂苦　我已知出離　生死存亡相
不復生憂苦　入佛正教故
^pb時。婆四吒優婆夷夫說偈歎曰。
未曾所聞法　而今聞汝說　何處聞說法
不念子憂悲
婆四吒優婆夷說偈答言。
今日等正覺　在彌絺羅國
　菴羅樹園中　　
^pb永離一切苦
演說一切苦　苦習苦寂滅　賢聖八正道
安隱趣涅槃　則是我大師　深樂其正教
我已知正法　能開子憂苦
其夫婆羅門復說偈言。
^pb我今亦當往　彌絺菴羅園　彼世尊亦當
開我子憂苦
優婆夷復說偈言。
當觀等正覺　柔軟金色身　不調者能調
廣度海流人
^pb爾時。婆羅門即嚴駕乘於馬車。詣彌絺羅菴
羅園。遙見世尊。轉增信樂。詣大師前。　彼時。大
師即為說偈。開其法眼。苦．習．滅．道。正向涅槃。
彼即見法。成無間等。既知法已。請求出家。　時。
婆羅門即得出家。獨靜思惟。乃至得阿羅漢。
世尊記說。於第三夜。逮得三明。得三明已。佛
即
^pb告之。命遣御者乘車還家。告婆四吒優婆夷。
令發隨喜。語言。婆羅門往見世尊。得淨信心。
奉事大師。即為說法。為開法眼。見苦聖諦．苦
集．苦滅．賢聖八道。安趣涅槃。成無間等。既知
法已。即求出家。世尊記說。於第三夜。具足三
^pb明。　時。彼御者奉教疾還。時。婆四吒優婆夷遙
見御者空車而還。即遙問言。婆羅門為見佛
不。佛為說法。開示法眼。見聖諦不。　御者白言。
婆羅門已見世尊。得淨信心。奉事大師。為開
法眼。說四聖諦。成無間等。既知法已。即求出
^pb家。專精思惟。世尊記說。於第三夜。具足三明。
時。優婆夷心即隨喜。語御者言。車馬屬汝。加
復賜汝金錢一千。已汝傳信言。婆羅門宿闍
諦。已得三明。令我歡喜故。　御者白言。我今何
用車馬金錢為。車馬金錢還優婆夷。我今當
^pb還婆羅門所。隨彼出家。　優婆夷言。汝意如此。
便可速還。不久亦當如彼所得。具足三明。隨
後出家。　御者白言。如是。優婆夷。如彼出家。我
亦當然。　優婆夷言。汝父出家。汝隨出家。我今
不久亦當隨去。如空野大龍。乘虛而遊。其餘
^pb諸龍．龍子．龍女悉皆隨去。我亦如是。執持衣
缽。易養易滿。御者白言。優婆夷。若如是者。所
願必果。不久當見優婆夷少欲知足。執持衣
缽。人所棄者。乞受而食。剃髮染衣。於陰．界．入
斷除愛欲。離貪繫縛。盡諸有漏。　彼婆羅門及
^pb其御者．婆四吒優婆夷．優婆夷女孫陀槃梨。
悉皆出家。究竟苦邊。
^n1179如是我聞。　一時。佛住毘舍離國大林精舍。　時。
有毘梨耶婆羅豆婆遮婆羅門。晨朝買牛。未
償其價。即日失牛。六日不見。　時。婆羅門為覓
^pb牛故。至大林精舍。遙見世尊坐一樹下。儀容
挺特。諸根清淨。其心寂默。成就止觀。其身金
色。光明焰照。見已。即詣其前。而說偈言。
云何無所求　空寂在於此　獨一處空閑
而得心所樂
^pb爾時。世尊說偈答曰。
若失若復得　於我心不亂　婆羅門當知
莫謂彼如我　心計於得失　其心不自在
時。婆羅門復說偈言。
最勝梵志處　如比丘所說　我今當自說
^pb真實語諦聽　沙門今定非　晨朝失牛者
六日求不得　是故安樂住　沙門今定非
種殖胡麻田　慮其草荒沒　是故安樂住
沙門今定非　種稻田乏水　畏葉枯便死
是故安樂住　沙門今定無　寡女有七人
　
^pb悉養孤遺子　　是故安樂住
沙門今定無　七不愛念子　放逸多負債
是故安樂住　沙門今定無　債主守其門
求索長息財　是故安樂住　沙門今定無
七領重臥具　憂勤擇諸蟲　是故安樂住
^pb沙門今定無　赤眼黃髮婦　晝夜聞惡聲
是故安樂住　沙門今定無　空倉群鼠戲
常憂其羸乏　是故安樂住
爾時。世尊說偈答言。
我今日定不　晨朝失其牛　六日求不得
^pb是故安樂住　我今日定無　種殖胡麻田
常恐其荒沒　是故安樂住　我今日定無
種稻田乏水　畏葉便枯死　是故安樂住
我今日定無　寡女有七人　悉養孤遺子
是故安樂住　我今日定無　七不愛念子
　
^pb放逸多負債　　是故安樂住
我今日定無　債主守其門　求索長息財
是故安樂住　我今日定無　七領重臥具
憂勤擇諸蟲　是故安樂住　我今日定無
黃頭赤眼婦　晝夜聞惡聲　是故安樂住
^pb我今日定無　空倉群鼠戲　常憂其羸乏
是故安樂住　不捨念不念　眾生安樂住
斷欲離恩愛　而得安樂住
爾時。世尊為精進婆羅豆婆遮婆羅門種種
說法。示教照喜。如佛常法。次第說法。布施．持
^pb戒。乃至於正法中。心得無畏。即從座起。合掌
白佛。我今得於正法．律出家學道。成比丘分。
修梵行不。　佛告婆羅門。汝今可得於正法．律
出家．受具足。修諸梵行。乃至得阿羅漢。心善
解脫。　爾時。精進婆羅豆婆遮婆羅門得阿
^pb羅漢。緣自覺知。得解脫樂。而說偈言。
我今甚欣樂　大仙法之上　得離貪欲樂
不生見於佛
^n1180如是我聞。　一時。佛住娑羅樹林婆羅門聚落。
爾時。世尊晨朝著衣持缽。入婆羅門聚落乞
^pb食。有非時雲起。　爾時。世尊作是念。我今當往
婆羅門聚落婆羅長者大會堂中。作是念已。
即往向彼大會堂所。　時。婆羅門長者悉集堂
上。遙見世尊。共相謂言彼剃頭沙門竟知何
法。　爾時。世尊告彼婆羅聚落婆羅門長者言。
^pb諸婆羅門有知法者。有不知者。剎利長者亦
有知法者。有不知法者。　爾時。世尊即說偈言。
非朋欲勝朋　王不伏難伏　妻不求勝夫
無子不恭父　無會無智者　無智不法言
　
^pb貪恚癡悉斷　　是則名智者時。彼婆羅門長者
白佛言。善士瞿曇。善士夫可入此堂。就座而
坐。世尊坐已。即白言。瞿曇說法。我等樂聽。　爾
時。世尊為彼大會婆羅門長者種種說法。示
教照喜已。復說偈言。
^pb愚智群聚會　非說孰知明　能說寂靜道
因說智則辯　說者顯正法　建立大仙幢
善說為仙幢　法為羅漢幢
爾時。世尊為婆羅聚落婆羅門長者建立正
法。示教照喜。示教照喜已。從座起而去。
^pb^n1181如是我聞。　一時。佛在拘薩羅人間遊行。至浮
梨聚落。住天作婆羅門菴羅園中。尊者優波
摩為侍者。　爾時。世尊患背痛。告尊者優婆摩。
汝舉衣缽已。往至天作婆羅門舍。　時。天作婆
羅門處於中堂。令梳頭者理剃鬚髮。見尊者
^pb優波摩於外門住。見已。即說偈言。
何等剃鬚髮　身著僧迦梨　住於彼門外
為欲何所求
尊者優波摩說偈答言。
羅漢世善逝　所患背風疾　頗有安樂水
^pb療牟尼疾不
時。天作婆羅門以滿缽酥．一瓶油．一瓶石蜜。
使人擔持。并持暖水。隨尊者優波摩詣世尊
所。以塗其體。暖水洗之。酥蜜作飲。世尊背疾
即得安隱。　時。天作婆羅門晨朝早起。往詣佛
^pb所。稽首禮足。退坐一面。而說偈言。
何言婆羅門　施何得大果　何等為時施
云何淨福田
爾時。世尊說偈答言。
若得宿命智　見天定趣生
　得盡諸有漏　　
^pb牟尼起三明
善知心解脫　解脫一切貪　說名婆羅門
施彼得大果　施彼為時施　隨所欲福田
時。天作婆羅門聞佛所說。歡喜隨喜。作禮而
去。
^pb^n1182如是我聞。　一時。佛在拘薩羅人間遊行。於一
夜時。住止娑羅林中。　時。有一婆羅門。去娑羅
林不遠。營作田業。晨朝起作。至娑羅林中。遙
見世尊坐一樹下。儀容端正。諸根清淨。其心
寂定。具足成就第一止觀。其身金色。光明徹
^pb照。見已。往詣其所。白言。瞿曇。我近在此經營
事業。故樂此林。瞿曇於此有何事業。樂此林
中。復說偈言。
比丘於此林　為何事業故　獨一守空閑
樂於此林中
^pb爾時。世尊說偈答曰。
無事於此林　林根久已斷　於林離林脫
禪思不樂斷
時。彼婆羅門聞佛所說。歡喜隨喜隨喜。作禮
而去。
^pb^n1183如是我聞。　一時。佛在拘薩羅人間遊行。夜宿
一娑羅林中。　時。有一婆羅門。近彼林側。與五
百年少婆羅門共。彼婆羅門常稱歎欽想。欲
見世尊。何時遊於此林。我因得見遇。問所疑。
頗有閑暇為我記說。　時。彼婆羅門年少弟子
^pb為採薪故。入於林中。遙見世尊坐一樹下。儀
容端正。諸根寂靜。其心寂定。形若金山。光明
徹照。見已。作是念。我和上婆羅門常稱歎欽
仰。欲見瞿曇。問其所疑。今此沙門瞿曇到此
林中。我當疾往白和上令知。即持薪束。疾還
學堂。捨薪束已。詣和上所。白言。和上當知。和
^pb上由來常所稱歎欽仰欲見沙門瞿曇。脫到
此林。當問所疑。今日瞿曇已到此林。和上知
時。　時。婆羅門即詣世尊所。面相問訊慰勞已。
退坐一面。而說偈言。
獨入此恐怖　深邃叢林中　堅住不傾動
^pb善修正勤法　無歌舞音樂　寂默住空閑
我所未曾見　獨樂深林者　欲求於世間
自在增上主　為三十三天　天上自在樂
何故深林中　苦行自枯槁
爾時。世尊說偈答言。
^pb若欲種種求　諸界多種著　彼一切皆是
愚癡之根本　如是一切求　我久悉已吐
不求不諂偽　一切無所觸　於一切諸法
唯一清淨觀　得無上菩提　禪思修不樂
婆羅門復說偈言。
　
^pb我今敬禮汝　　大寂牟尼尊
禪思之妙王　覺無邊大覺　如來天人救
巍巍若金山　解脫於叢林　於林永不著
已拔深利刺　清淨無餘跡　論師之上首
言說最勝辯　人中雄師子　震吼於深林
^pb顯現苦聖諦　集滅八正道　能盡眾苦聚
乘出淨無垢　自脫一切苦　濟彼苦眾生
安樂眾生故　演說於正法　已斷於恩愛
遠離於欲網　斷除於一切　有愛之結縛
如水生蓮花　塵水不染著　如日停虛空
^pb清淨無雲翳　善哉我今日　至拘薩羅林
得見於大師　兩足之勝尊　大林大精進
得第一廣度　調御師之首　敬禮無所畏
時。婆羅門廣說斯偈。讚歎佛已。聞佛所說。歡
喜隨喜。作禮而去。
^pb^n1184如是我聞。　一時。佛在拘薩羅人間遊行。宿於
孫陀利河側。　爾時。世尊剃髮未久。於後夜時。
結跏趺坐。正身思惟。繫念在前。以衣覆頭。　時。
孫陀利河側有婆羅門住止。夜起持祠。餘食
不盡。時至河邊。欲求大德婆羅門以奉之。　爾
^pb時。世尊聞河邊婆羅門聲。聞已。謦咳作聲。卻
衣現頭。　時。孫陀利河側婆羅門見佛已。作是
念。是剃頭沙門。非婆羅門。欲持食還去。彼婆
羅門復作是念。非獨沙門是剃頭者。婆羅門
中亦有剃頭。應往至彼。問其所生。時。孫陀利
^pb河側婆羅門詣世尊所。而問之言。為何姓生。
　爾時。世尊即說偈言。
汝莫問所生　但當問所行　刻木為鑽燧
亦能生於火　下賤種姓中　生堅固牟尼
智慧有慚愧　精進善調伏
　究竟大明際　　
^pb清淨修梵行
而今正是時　應奉施餘食
時。孫陀利河側婆羅門復說偈言。
我今吉良日　求福修供養　遇得見大士
三時最勝尊　若不見佛者　當更施餘人
^pb爾時。孫陀利河側婆羅門轉得信心。即持餘
食以奉世尊。世尊不受。以說偈得故。如上因
說偈而得食廣說。　孫陀利河側婆羅門白佛
言。世尊。今此施食當置何所。　佛告婆羅門。我
不見諸天．魔．梵．沙門．婆羅門．天神．世人有能
^pb食此食。令身安隱者。汝持此食去著無虫水
中。及少生草地。　時。婆羅門即持此食著無虫
水中。水即煙起涌沸。啾啾作聲。如燒鐵丸投
之冷水。煙起涌沸。啾啾作聲。如是彼食著無
虫水中。煙起涌沸。啾啾作聲。孫陀利河側婆
羅門心欲恐怖。身毛皆豎。謂為災變。馳走上
^pb岸。集聚乾木。供養祠火。令息災怪。　世尊見彼
集聚乾木。供養祠火。望息災怪。見已。即說偈
言。
婆羅門祠火　焚燒乾草木　莫呼是淨道
能卻諸災患　此則惡供養　而謂為黠慧
^pb作如是因緣　外道取修淨　汝今棄薪火
起內火熾然　常修不放逸　常富於供養
處處興淨信　廣施設大會　心意為束薪
瞋恚黑煙起　妄語為塵味　口舌為木杓
胸懷燃火處　欲火常熾然　當善自調伏
^pb消滅士夫火　正信為大河　淨戒為度濟
澄淨清流水　智者之所歎　人中淨天德
當於中洗浴　涉水不著身　安樂度彼岸
正法為深淵　福德為下濟　澄淨水充滿
智者所讚嘆　人中天淨德　當於中洗浴
　
^pb涉水不著身　　安樂度彼岸
真諦善調御　攝護修梵行　慈悲為苦行
真實心清淨　沐浴以正法　智者所稱歎
爾時。孫陀利河側婆羅門聞佛所說。歡喜隨
喜。復道而去。
^pb^n1185如是我聞。　一時。佛住拘薩羅人間遊行。住孫
陀利河側叢林中。　時。有孫陀利河側住止婆
羅門來詣佛所。面相問訊慰勞已。退坐一面。
問佛言。瞿曇。至孫陀利河中洗浴不。　佛告婆
羅門。何用於孫陀利河中洗浴為。　婆羅門白
^pb佛。瞿曇。孫陀利河是濟度之數。是吉祥之數。
是清淨之數。若有於中洗浴者。悉能除人一
切諸惡。　爾時。世尊即說偈言。
非孫陀利河　亦非婆休多　非伽耶薩羅
如是諸河等　作諸惡不善　能令其清淨
　
^pb恒河婆休多　　孫陀利河等
愚者常居中　不能除眾惡　其清淨之人
何用洗浴為　其清淨之人　何用布薩為
淨業以自淨　是生於受持　不殺亦不盜
不婬不妄語　信施除慳垢　於斯而洗浴
^pb於一切眾生　常起慈悲心　井水以洗浴
用伽耶等為　內心自清淨　不待洗於外
下賤田舍兒　身體多污垢　以水洗塵穢
不能淨其內
爾時。孫陀利河側婆羅門聞佛所說。歡喜隨
^pb喜。從座起而去。
^n1186如是我聞。　一時。佛住迦毘羅衛國尼拘律園
中。　時。有縈髻羅豆婆遮婆羅門。本俗人時。為
佛善知識。來詣佛所。面相問訊慰勞已。退坐
一面。而說偈言。
外身縈髻者　是但名縈髻
　內心縈髻者　　
^pb是結縛眾生
今請問瞿曇　云何解縈髻
爾時。世尊說偈答言。
受持於淨戒　內心修正覺　專精勤方便
是則解縈髻
^pb時。縈髻婆羅門聞佛所說。歡喜隨喜。從座起
而去。
^n1187如是我聞。　一時。佛住迦毘羅衛國尼拘律園
中。　時。有縈髻波羅豆婆遮婆羅門來詣佛所。
而前問訊。相慰勞已。退坐一面。而說偈言。
^pb身外縈髻者　是但名縈髻　內心縈髻者
是結縛眾生　我今問瞿曇　如此縈髻者
云何作方便　於何斷縈髻
爾時。世尊說偈答言。
眼耳及與鼻　舌身意入處　於彼名及色
滅盡令無餘　諸識永滅者　於彼斷縈髻
^pb佛說此經已。縈髻婆羅豆婆遮婆羅門聞佛
所說。歡喜隨喜。從座起去。
^n1188如是我聞。　一時。佛住鬱毘羅聚落尼連禪河
側菩提樹下。成佛未久。　爾時。世尊獨靜思惟。
作是念。不恭敬者。則為大苦。無有次序。無他
^pb自在可畏懼者。則於大義有所退減。有所恭
敬。有次序。有他自在者。得安樂住。有所恭敬。
有次序。有他自在。大義滿足。頗有諸天．魔．梵．
沙門．婆羅門．天神．世人中。能於我所具足戒
勝．三昧勝．智慧勝．解脫勝．解脫知見勝。令我
^pb恭敬宗重。奉事供養。依彼而住。　復作是念。無
有諸天．魔．梵．沙門．婆羅門．天神．世人能於我
所戒具足勝．三昧勝．智慧勝．解脫勝．解脫知
見勝。令我恭敬宗重。奉事供養。依彼而住者。
唯有正法令我自覺。成三藐三佛陀者。我當
^pb於彼恭敬宗重。奉事供養。依彼而住。所以者
何。過去如來．應．等正覺亦於正法恭敬宗重。
奉事供養。依彼而住。諸當來世如來．應．等正
覺亦於正法恭敬宗重。奉事供養。依彼而住。
　爾時。娑婆世界主梵天王知世尊心念已。如
^pb力士屈伸臂頃。從梵天沒。住於佛前。歎言。善
哉。如是。世尊。如是。善逝。懈怠不恭敬者。甚為
大苦。廣說乃至大義滿足。其實無有諸天．魔．
梵．沙門．婆羅門．天神．世人於世尊所戒具足
勝．三昧勝．智慧勝．解脫勝．解脫知見勝。令世
^pb尊恭敬宗重。奉事供養。依彼而住者。唯有正
法。如來自悟成等正覺。則是如來所應恭敬
宗重。奉事供養。依彼而住者。所以者何。過去
諸如來．應．等正覺亦於正法恭敬宗重。奉事
供養。依彼而住。諸未來如來．應．等正覺亦當
於
^pb正法恭敬宗重。奉事供養。依彼而住。世尊亦
當於彼正法恭敬宗重。奉事供養。依彼而住。
　時。梵天王復說偈言。
過去等正覺　及未來諸佛　現在佛世尊
能除眾生憂　一切恭敬法　依正法而住
^pb如是恭敬者　是則諸佛法
時。梵天王聞佛所說。歡喜隨喜。稽首佛足。即
沒不現。
^n1189如是我聞。　一時。佛住鬱毘羅聚落尼連禪河
側菩提樹下。成佛未久。　爾時。世尊獨靜思惟。
^pb作是念。有一乘道能淨眾生。度諸憂悲。滅除
苦惱。得真如法。謂四念處。何等為四。身身觀
念處。受．心．法法觀念處。若有人不樂四念處
者。則不樂如聖法。不樂如聖法者。則不樂如
聖道。不樂如聖道者。則不樂甘露法。不樂甘
^pb露法者。則不解脫生．老．病．死．憂．悲．惱苦。若樂
修四念處者。則樂修如聖法。樂修如聖法者。
則樂如聖道。樂如聖道者。則樂甘露法。樂甘
露法者。得解脫生．老．病．死．憂．悲．惱苦。　爾時。娑
婆世界主梵天王知佛心念已。譬如力士屈
^pb伸臂頃。於梵天沒。住於佛前。作是歎言。如是。
世尊。如是。善逝。有一乘道能淨眾生。謂四念
處。乃至解脫生．老．病．死．憂．悲．惱苦。　時。梵天王
復說偈言。
謂有一乘道　見生諸有邊　演說於正法
^pb安慰苦眾生　過去諸世尊　以乘斯道度
當來諸世尊　亦度乘斯道　現在尊正覺
乘此度海流　究竟生死際　調伏心清淨
於生死輪轉　悉已永消盡　知種種諸界
慧眼顯正道　譬若恒水流　悉歸趣大海
　
^pb激流浚漂遠　　正道亦如是
廣智善顯示　逮得甘露法　殊勝正法輪
本所未曾聞　哀愍眾生故　而為眾生轉
覆護天人眾　令度有彼岸　是故諸眾生
咸皆稽首禮
^pb爾時。梵天王聞佛所說。歡喜隨喜。稽首佛足。
即沒不現。
^n1190如是我聞。　一時。佛住鬱毘羅聚落尼連禪河
側菩提樹下。成佛未久。　爾時。娑婆世界主梵
天王絕妙色身。於後夜時來詣佛所。稽首佛
^pb足。退坐一面。而說偈言。
於諸種姓中　剎利兩足尊　明行具足者
天人中最勝
佛告梵天王。如是。梵天。如是。梵天。
於諸種姓中　剎利兩足尊　明行具足者
天人中最勝
^pb佛說是經已。娑婆世界主梵天王聞佛所說。
歡喜隨喜。稽首佛足。即沒不現。
^n1191如是我聞。　一時。佛在拘薩羅人間遊行。住止
空閑無聚落處。與比丘眾夜宿其中。爾時。世
尊為諸比丘說隨順阿練若法。時。娑婆世界
^pb主梵天王作是念。今者世尊在拘薩羅人間
遊行。住一空閑無聚落處。與諸大眾止宿空
野。爾時。世尊為諸大眾說隨順空法。我今當
往隨順讚嘆。　譬如力士屈伸臂頃。於梵天沒。
住於佛前。稽首佛足。退坐一面。而說偈言。
^pb習近邊林座　斷除諸煩惱　若不樂空閑
入眾自攝護　自調伏其心　家家行乞食
攝持於諸根　專精繫心念　然後習空閑
阿練若床座　遠離諸恐怖　無畏安隱住
若彼諸兇險　惡蛇眾毒害
　黑雲大闇冥　　
^pb震雷曜電光
離諸煩惱故　晝夜安隱住　如我所聞法
乃至不究竟　獨一修梵行　不畏千死魔
若修於覺道　不畏於萬數　一切須陀洹
或得斯陀含　及阿那含者　其數亦無量
^pb不能定其數　恐怖於妄說
時。娑婆世界主梵天王聞佛所說。歡喜隨喜
已。為佛作禮。即沒不現。
^n1192如是我聞。　一時。佛住迦毘羅衛迦毘羅衛林
中。與五百比丘俱。皆是羅漢。諸漏已盡。所作
^pb已作。離諸重擔。逮得己利。盡諸有結。正智心
善解脫。爾時。世尊為諸大眾說涅槃相應法。
　時。有十方世界大眾威力諸天皆悉來會。供
養世尊及比丘僧。復有諸梵天王住於梵世。
作是念。今日佛住迦毘羅衛國。如上廣說。乃
至供養世尊及諸大眾。我今當往各各讚
^pb歎。　作是念已。譬如力士屈伸臂頃。從梵天沒。
住於佛前。第一梵天即說偈言。
於此大林中　大眾普雲集　十方諸天眾
皆悉來恭敬　故我遠來禮　最勝難伏僧
第二梵天復說偈言。
^pb是諸比丘僧　真實心精進　於此大林中
攝諸根求度
第三梵天次說偈言。
善方便消融　恩愛深利刺　堅固不傾動
如因陀羅幢　度深塹水流　清淨不求欲
^pb善度之導師　諸調伏大龍
第四梵天次說偈言。
歸依於佛者　終不墮惡趣　能斷人中身
得天身受樂
各說偈已。四梵天身即沒不現。
^pb^n1193如是我聞。　一時。佛住王舍城迦蘭陀竹園。時。
有娑婆世界主梵天王。日日精勤。往詣佛所。
尊重供養。　時。娑婆世界主作是念。今旦太早
而來見佛。正值世尊入大三昧。我等且當入
提婆達多伴黨瞿迦梨比丘房中。作是念已。
^pb即入彼房。至房戶中。以指扣戶。口說是言。瞿
迦梨。瞿迦梨。於舍利弗．目連所起淨信心。汝
莫長夜得不饒益苦。　瞿迦梨言。汝是誰。　梵天
答言。娑婆世界主梵天王。　瞿迦梨言。世尊不
記汝得阿那含耶。梵天王言。如是。比丘。　瞿迦
^pb梨言。汝何故來。娑婆世界主梵天王答言。此
不可治。即說偈言。
於無量處所　生心欲籌量　何有黠慧者
而生此覺想　無量而欲量　是陰蓋凡夫
時。娑婆世界主梵天王往詣佛所。稽首禮足。

^pb退坐一面。白佛言。世尊。我常日日勤到佛所。
親覲供養。我作是念。今旦太早來見世尊。正
值世尊入大三昧。我且當入提婆達多伴黨
瞿迦梨比丘房中。即住戶中。徐徐扣戶。口說
是言。瞿迦梨。瞿迦梨。當於舍利弗．目揵連賢
^pb善智慧者所起淨信心。莫長夜得不饒益苦。
瞿迦梨言。汝是誰。我即答言。是娑婆世界主
梵天王。瞿迦梨言。世尊不記汝得阿那含耶。
我即答言。如是。瞿迦梨復言。汝何故來。我作
是念。此不可治。即說偈言。
^pb於不可量處　發心欲籌量　不可量欲量
是陰蓋凡夫
佛語梵王。如是。如是。梵王。
於不可量處　而發心欲量　何有智慧人
而生此妄想　不可量欲量　是陰蓋凡夫
^pb佛說此經已。娑婆世界主梵天王聞佛所說。
歡喜隨喜。從座起。為佛作禮。即沒不現。
^n1194如是我聞。　一時。佛住王舍城迦蘭陀竹園。　爾
時。大梵天王及餘別梵天。善臂別梵天。日日
方便。往見供養世尊。　時。有婆句梵天見別梵
^pb天。善臂梵天。精勤方便。而問言。汝欲何之。　彼
即答言。欲見世尊。恭敬供養。時。婆句梵天即
說偈言。
彼有四鵠鳥　三種金色宮　五百七十二
修行禪思者　熾焰金色身　普照梵天宮
^pb汝且觀我身　何用至彼為
爾時。善梵王．別梵王。善臂別梵王復說偈言。
雖有金色身　普照梵天宮　其有智慧者
知色有煩惱　智者不樂色　於其心解脫
時。彼善梵天．別梵天。善臂別梵天往詣佛所。

^pb稽首佛足。退坐一面。白佛言。世尊。我今方便。
欲來見世尊。恭敬供養。有婆句梵天。見我方
便。而問我言。汝今方便。欲何所之。我即答言。
欲往見世尊。禮事供養。婆句梵天即說偈言。
有四種鵠鳥　三種金色宮　五百七十二
^pb於中而禪思　觀我身金色　普照梵天宮
汝且觀我身　何用至彼為
我即說偈而答彼言。
雖有金色身　普照梵天宮　當知真金色
是則煩惱事　智者解脫色　於色不復樂
^pb佛告梵天。如是。梵天。如是。梵天。
雖有真金色　普照梵天宮　當知真金色
則是煩惱事　智者解脫色　於色不復樂
時。彼梵天為迦吒務陀低沙比丘故。說偈言。
夫士生世間　利斧在口中
　還自斬其身　　
^pb斯由惡言故
應毀者稱譽　應譽而反毀　惡口增其過
所生無安樂　博弈酒喪財　其過失甚少
惡心向善逝　是則為大過　地獄有百千
名尼羅浮地　三十有六百　及五阿浮陀
^pb斯皆謗聖獄　口意惡願故
佛說此經已。彼諸梵天聞佛所說。歡喜隨喜。
稽首佛足。即沒不現。
^n1195如是我聞。　一時。佛住王舍城迦蘭陀竹園。　時。
有婆句梵天住梵天上。起如是惡邪見言。此
^pb處常．恒．非變易法。純一出離之處。　爾時。世尊
知婆句梵天心念已。入於三昧。如其正受。於
王舍城沒。住梵天上。　婆句梵天遙見世尊而
說偈言。
梵天七十二　造作諸福樂　自在而常住
生老死已過　我於諸明論　修習已究竟
　
^pb彼諸天眾等　　唯謂我長存爾時。世尊說偈答
言。
此則極短壽　非是長存者　而婆句梵天
自謂為長壽　尼羅浮多獄　其壽百千數
我悉憶念知　汝自謂長存
^pb婆句梵天復說偈言。
佛世尊所見　其劫數無邊　生老死憂悲
皆悉已過去　唯願說知我　過去曾所更
受持何戒業　而得生於此
爾時。世尊說偈答言。
^pb過去久遠劫　於大曠野中　有諸大眾行
多賢聖梵行　飢乏無資糧　汝救之令度
慈救心相續　經劫而不失　是則汝過去
所受持功德　我悉憶念知　久近如眠覺
過去有村邑　為賊所抄掠
　汝時悉皆救　　
^pb令其得解脫
是則過去世　所受持福業　我憶此因緣
久近如眠覺　過去有人眾　乘船恒水中
惡龍持彼船　欲盡害其命　汝時以神力
救令得解脫　是則汝過去　所受持福業
^pb我憶是因緣　久近如眠覺
婆句梵天復說偈言。
決定悉知我　古今壽命事　亦知餘一切
是則為正覺　是故所受身　金光炎普照
其身住於此　光明遍世間
^pb爾時。世尊為婆句梵天種種說法。示教照喜
已。如其正受。從梵天沒。還王舍城。
^n1196如是我聞。　一時。佛住舍衛國祇樹給孤獨園。
　時。有一梵天住梵天上。起如是邪見言。此處
常．恒．不變易。純一出離。未曾見有來至此處。
況復有過此上者。　爾時。世尊知彼梵天心之
^pb所念。即入三昧。如其正受。於舍衛國沒。現梵
天宮。當彼梵天頂上。於虛空中結跏趺坐。正
身繫念。　爾時。尊者阿若俱鄰作是念。今日世
尊為在何所。即以天眼淨過人間眼。觀見世
尊在梵天上。見已。即入三昧。如其正受。於舍
^pb衛國沒。現彼梵世。在於東方。西面向佛。結跏
趺坐。端身繫念。在佛座下。梵天座上。　爾時。尊
者摩訶迦葉作是念。今日世尊為在何所。即
以天眼淨過於人眼。見世尊在梵天上。見已。
即入三昧。如其正受。於舍衛國沒。現梵天上。
^pb在於南方。北面向佛。結跏趺坐。端身繫念。在
佛座下。梵天座上。　時。尊者舍利弗作是念。世
尊今者為在何所。即以天眼淨過於人眼。見
世尊在梵天上。見已。即入三昧。如其正受。於
舍衛國沒。住梵天上。在於西方。東面向佛。結
^pb跏趺坐。端身繫念。在佛座下。梵天座上。爾時。
尊者大目揵連即作是念。今日世尊為在何
所。以天眼淨過於人眼。遙見世尊在梵天上。
見已。即入三昧。如其正受。於舍衛國沒。住梵
天上。在於北方。南面向佛。結跏趺坐。端身繫
^pb念。在佛座下。梵天座上。　爾時。世尊告梵天曰。
汝今復起是見。從本已來。未曾見有過我上
者不。　梵天白佛。我今不敢復言。我未曾見有
過我上者。唯見梵天光明被障。爾時。世尊為
彼梵天種種說法。示教照喜已。即入三昧。如
^pb其正受。於梵天上沒。還舍衛國。　尊者阿若俱
鄰．摩訶迦葉．舍利弗為彼梵天種種說法。示
教照喜已。即入三昧。如其正受。於梵天沒。還
舍衛國。唯尊者大目揵連仍於彼住。　時。彼梵
天問尊者大目揵連。世尊諸餘弟子悉有如
^pb是大德大力不。　時。尊者大目揵連即說偈言。
大德具三明　通達觀他心　漏盡諸羅漢
其數無有量
時。尊者大目揵連為彼梵天種種說法。示教
照喜已。即入三昧。如其正受。於梵天沒。還舍
^pb衛國。
^n1197如是我聞。　一時。佛住俱尸那竭國力士生地
堅固雙樹林。　爾時。世尊臨般涅槃。告尊者阿
難。汝於堅固雙樹間敷繩床。北首。如來今日
中夜於無餘涅槃而般涅槃。時。尊者阿難奉
^pb世尊教。於雙堅固樹間為世尊敷繩床。北首
已。還世尊所。稽首禮足。白言世尊。已為如來
於雙堅固樹間敷繩床。令北首。　於是。世尊往
就繩床。右脅著地。北首而臥。足足相累。繫念
明相。　爾時。世尊即於中夜。於無餘涅槃而般
^pb涅槃。般涅槃已。雙堅固樹尋即生花。周匝垂
下。供養世尊。　時。有異比丘即說偈言。
善好堅固樹　枝條垂禮佛　妙花以供養
大師般涅槃
尋時。釋提桓因說偈。
^pb一切行無常　斯皆生滅法　雖生尋以滅
斯寂滅為樂
尋時。娑婆世界主梵天王次復說偈言。
世間一切生　立者皆當捨　如是聖大師
世間無有比　逮得如來力　普為世間眼
^pb終歸會磨滅　入無餘涅槃
尊者阿那律陀次復說偈言。
出息入息住　立心善攝護　從所依而來
世間般涅槃　大恐怖相生　令人身毛豎
一切行力具　大師般涅槃
　其心不懈怠　　
^juan45^pb
^pb亦不住諸愛
心法漸解脫　如薪盡火滅
如來涅槃後七日。尊者阿難往枝提所。而說
偈言。
導師此寶身　往詣梵天上　如是大神力
^pb內火還燒身　五百[疊*毛]纏身　悉燒令磨滅
千領細[疊*毛]衣　以衣如來身　唯二領不燒
最上及襯身
尊者阿難說是偈時。諸比丘默然悲喜。雜阿
含經卷第四十四

雜阿含經卷第四十五
　　　　宋天竺三藏求那跋陀羅譯
^n1198如是我聞。　一時。佛住舍衛國祇樹給孤獨園。
　時。有阿臘毘比丘尼。住舍衛國王園精舍比
丘尼眾中。時。阿臘毘比丘尼晨朝著衣持缽。
入舍衛城乞食。食已。還精舍。舉衣缽。洗足。持
尼師壇。著右肩上。入安陀林坐禪。　時。魔波旬
作是念。今沙門瞿曇住舍衛國祇樹給孤獨
園。有弟子阿臘毘比丘尼。住舍衛國王園精
舍比丘尼眾中。晨朝著衣持缽。入舍衛城乞
食。食已。還精舍。舉衣缽。洗足已。持尼師壇。著
右肩上。入安陀林坐禪。我今當往。為作留難。
即化作年少。容貌端正。往詣彼比丘尼所。語
比丘尼言。阿姨。欲何處去。　比丘尼答言。賢者。
到遠離處去。　時。魔波旬即說偈言。
　
^pb世間無有出　　用求遠離為
還服食五欲　勿令後變悔
時。阿臘毘比丘尼作是念。是誰。欲恐怖我。為
是人耶。為非人耶。姦狡人耶。　心即念言。此必
惡魔欲亂我耳。覺知已。而說偈言。
^pb世間有出要　我自知所得　鄙下之惡魔
汝不知其道　譬如利刀害　五欲亦如是
譬如斬肉形　苦受陰亦然　如汝向所說
服樂五欲者　是則不可樂　大恐怖之處
離一切喜樂　捨諸大闇冥　以滅盡作證
^pb安住離諸漏　覺知汝惡魔　尋即自滅去
時。魔波旬作是念。彼阿臘毘比丘尼已知我
心。愁憂不樂。即沒不現。
^n1199如是我聞。　一時。佛住舍衛國祇樹給孤獨園。
　時。有蘇摩比丘尼。住舍衛國王園精舍比丘
^pb尼眾中。晨朝著衣持缽。入舍衛城乞食。食已。
還精舍。舉衣缽。洗足畢。持尼師壇。著右肩上。
至安陀林坐禪。　時。魔波旬作是念。今沙門瞿
曇住舍衛國祇樹給孤獨園。有蘇摩比丘尼。
住舍衛國王園精舍比丘尼眾中。晨朝著衣
^pb持缽。入舍衛城乞食。食已。還精舍。舉衣缽。洗
足畢。持尼師檀。著右肩上。入安陀林坐禪。我
今當往。為作留難。即化作年少。容貌端正。往
至蘇摩比丘尼所。問言。阿姨。欲至何所。　答言。
賢者。欲至遠離處去。　時。魔波旬即說偈言。
^pb仙人所住處　是處甚難得　非彼二指智
能得到彼處
時。蘇摩比丘尼作是念。此是何等。欲恐怖我。
為人。為非人。為姦狡人。作此思惟已。決定智
生。知是惡魔來欲嬈亂。即說偈言。
　
^pb心入於正受　　女形復何為
智或若生已　逮得無上法　若於男女想
心不得俱離　彼即隨魔說　汝應往語彼
離於一切苦　捨一切闇冥　逮得滅盡證
安住諸漏盡　覺知汝惡魔　即自磨滅去
^pb時。魔波旬作是念。蘇摩比丘尼已知我心。內
懷憂悔。即沒不現。
^n1200如是我聞。　一時。佛住舍衛國祇樹給孤獨園。
　時。有吉離舍瞿曇彌比丘尼。住舍衛國王園
精舍比丘尼眾中。晨朝著衣持缽。至舍衛城
^pb乞食。食已。還精舍。舉衣缽。洗足畢。持尼師壇。
著肩上。入安陀林。於一樹下結跏趺坐。入晝
正受。　時。魔波旬作是念。今沙門瞿曇住舍衛
國祇樹給孤獨園。時。吉離舍瞿曇彌比丘尼
住舍衛國王園精舍比丘尼眾中。晨朝著衣
^pb持缽。入舍衛城乞食。食已。還精舍。舉衣缽。洗
足畢。持尼師壇。著肩上。入安陀林。於一樹下
結跏趺坐。入晝正受。我今當往。為作留難。即
化作年少。容貌端正。往至吉離舍瞿曇彌比
丘尼所。而說偈言。
^pb汝何喪其子　涕泣憂愁貌　獨坐於樹下
何求於男子
時。吉離舍瞿曇彌比丘尼作是念。為誰恐怖
我。為人。為非人。為姦狡者。如是思惟。生決定
智。惡魔波旬來嬈我耳。即說偈言。
^pb無邊際諸子　一切皆亡失　此則男子邊
已度男子表　不惱不憂愁　佛教作已作
一切離愛苦　捨一切闇冥　已滅盡作證
安隱盡諸漏　已知汝弊魔　於此自滅去
時。魔波旬作是念。吉離舍瞿曇彌比丘尼已
^pb知我心。愁憂苦惱。即沒不現。
^n1201如是我聞。　一時。佛住舍衛國祇樹給孤獨園。
　時。有優缽羅色比丘尼。住舍衛國王園比丘
尼眾中。晨朝著衣持缽。入舍衛城乞食。食已。
還精舍。舉衣缽。洗足畢。持尼師壇。著肩上。入
^pb安陀林。坐一樹下。入晝正受。　時。魔波旬作是
念。今沙門瞿曇住舍衛國祇樹給孤獨園。優
缽羅色比丘尼住舍衛國王園比丘尼眾中。
晨朝著衣持缽。入舍衛城乞食。食已。還精舍。
舉衣缽。洗足畢。持尼師壇。著肩上。入安陀林。
^pb坐一樹下。入晝正受。我今當往。為作留難。即
化作年少。容貌端正。至優缽羅色比丘尼所。
而說偈言。
妙華堅固樹　依止其樹下　獨一無等侶
不畏惡人耶
^pb時。優缽羅色比丘尼作是念。為何等人。欲恐
怖我。為是人。為非人。為姦狡人。如是思惟。即
得覺知。必是惡魔波旬欲亂我耳。即說偈言。
設使有百千　皆是姦狡人　如汝等惡魔
來至我所者　不能動毛髮　不畏汝惡魔
^pb魔復說偈言。
我今入汝腹　住於內藏中　或住兩眉間
汝不能見我
時。優缽羅色比丘尼復說偈言。
我心有大力　善修習神通　大縛已解脫
^pb不畏汝惡魔　我已吐三垢　恐怖之根本
住於不恐地　不畏於魔軍　於一切愛喜
離一切闇冥　已證於寂滅　安住諸漏盡
覺知汝惡魔　自當消滅去
時。魔波旬作是念。優缽羅色比丘尼已知我
^pb心。內懷憂愁。即沒不現。
^n1202如是我聞。　一時。佛住舍衛國祇樹給孤獨園。
　時。尸羅比丘尼住舍衛國王園比丘尼眾中。
晨朝著衣持缽。入舍衛城乞食。食已。還精舍。
舉衣缽。洗足畢。持尼師壇。著肩上。入安陀林。
^pb坐一樹下。入晝正受。　時。魔波旬作是念。今沙
門瞿曇住舍衛國祇樹給孤獨園。尸羅比丘
尼住舍衛國王園精舍比丘尼眾中。晨朝著
衣持缽。入舍衛城乞食。食已。還精舍。舉衣缽。
洗足畢。持尼師壇。著肩上。入安陀林。坐一樹
^pb下。入晝正受。我今當往。為作留難。即化作年
少。容貌端正。往到尸羅比丘尼前而說偈言。
眾生云何生　誰為其作者　眾生何處起
去復至何所
尸羅比丘尼作是念。此是何人。欲恐怖我。為
^pb人。為非人。為姦狡人。作是思惟已。即生知覺。
此是惡魔欲作留難。即說偈言。
汝謂有眾生　此則惡魔見　唯有空陰聚
無是眾生者　如和合眾材　世名之為車
諸陰因緣合　假名為眾生　其生則苦生
^pb住亦即苦住　無餘法生苦　苦生苦自滅
捨一切愛苦　離一切闇冥　已證於寂滅
安住諸漏盡　已知汝惡魔　則自消滅去
時。魔波旬作是念。尸羅比丘尼已知我心。內
懷憂慼。即沒不現。
^pb^n1203如是我聞。　一時。佛住舍衛國祇樹給孤獨園。
　時。毘羅比丘尼住舍衛國王園比丘尼眾中。
晨朝著衣持缽。入舍衛城乞食。食已。還精舍。
舉衣缽。洗足畢。持尼師壇。著肩上。入安陀林。
坐一樹下。入晝正受。　時。魔波旬作是念。今沙
^pb門瞿曇住舍衛國祇樹給孤獨園。毘羅比丘
尼住舍衛國王園比丘尼眾中。晨朝著衣持
缽。入舍衛城乞食。食已。還精舍。舉衣缽。洗足
畢。持尼師壇。著肩上。入安陀林。坐一樹下。入
晝正受。我當往彼。為作留難。即化作年少。容
^pb貌端正。至毘羅比丘尼所而說偈言。
云何作此形　誰為其作者　此形何處起
形去至何所
毘羅比丘尼作是念。是何人來恐怖我。為人。
為非人。為姦狡人。如是思惟。即得知覺。惡魔
^pb波旬欲作嬈亂。即說偈言。
此形不自造　亦非他所作　因緣會而生
緣散即磨滅　如世諸種子　因大地而生
因地水火風　陰界入亦然　因緣和合生
緣離則磨滅　捨一切愛苦　離一切闇冥
　
^pb已證於寂滅　　安住諸漏盡
惡魔以知汝　即自磨滅去
時。魔波旬作是念。毘羅比丘尼已知我心。生
大憂慼。即沒不現。
^n1204如是我聞。　一時。佛住舍衛國祇樹給孤獨園。
^pb　時。有毘闍耶比丘尼。住舍衛國王園比丘尼
眾中。晨朝著衣持缽。入舍衛城乞食。食已。還
精舍。舉衣缽。洗足畢。持尼師壇。著肩上。入安
陀林。坐一樹下。入晝正受。　時。魔波旬作是念。
此沙門瞿曇住舍衛國祇樹給孤獨園。弟子
^pb毘闍耶比丘尼住舍衛國王園比丘尼眾中。
晨朝著衣持缽。入舍衛城乞食。食已。還精舍。
舉衣缽。洗足畢。持尼師壇。著肩上。入安陀林。
坐一樹下。入晝正受。我今當往。為作留難。即
化作年少。容貌端正。往至其前而說偈言。
　
^pb汝今年幼少　　我亦是年少
當共於此處　作五種音樂　而共相娛樂
用是禪思為
時。毘闍耶比丘尼作是念。此何等人。欲恐怖
我。為是人耶。為非人耶。為姦狡人耶。如是思
^pb惟已。即得知覺。是魔波旬欲作嬈亂。即說偈
言。
歌舞作眾伎　種種相娛樂　今悉已惠汝
非我之所須　若寂滅正受　及天人五欲
一切持相與　亦非我所須　捨一切喜歡
^pb離一切闇冥　寂滅以作證　安住諸漏盡
已知汝惡魔　當自消滅去
時。魔波旬作是念。是毘闍耶比丘尼已知我
心。內懷憂慼。即沒不現。
^n1205如是我聞。　一時。佛住舍衛國祇樹給孤獨園。
　時。遮羅比丘尼住舍衛國王園比丘尼眾中。

^pb晨朝著衣持缽。入舍衛城乞食。食已。還精舍。
舉衣缽。洗足畢。持尼師壇。著肩上。至安陀林。
坐一樹下。入晝正受。　時。魔波旬作是念。今沙
門瞿曇在舍衛國祇樹給孤獨園。遮羅比丘
尼亦住舍衛國王園比丘尼眾中。晨朝著衣
^pb持缽。入舍衛城乞食。食已。還精舍。洗足畢。舉
衣缽。持尼師壇。著肩上。入安陀林。坐一樹下。
入晝正受。我今當往。為作留難。化作年少。容
貌端正。至遮羅比丘尼前而說偈言。
覺受生為樂　生服受五欲　為誰教受汝
^pb令厭離於生
時。遮羅比丘尼作是念。此是何人。欲作恐怖。
為人。為非人。為姦狡人。而來至此。欲作嬈亂。
即說偈言。
生者必有死　生則受諸苦
　鞭打諸惱苦　　
^pb一切緣生有
當斷一切苦　超越一切生　慧眼觀聖諦
牟尼所說法　苦苦及苦集　滅盡離諸苦
修習八正道　安隱趣涅槃　大師平等法
我欣樂彼法　我知彼法故　不復樂受生
^pb一切離愛喜　捨一切闇冥　寂滅以作證
安住諸漏盡　覺知汝惡魔　自當消滅去
時。魔波旬作是念。遮羅比丘尼已知我心。內
懷憂慼。即沒不現。
^n1206如是我聞。　一時。佛住舍衛國祇樹給孤獨園。
^pb　時。優波遮羅比丘尼亦住舍衛國王園比丘
尼眾中。晨朝著衣持缽。入舍衛城乞食。食已。
還精舍。舉衣缽。洗足畢。持尼師壇。著肩上。入
安陀林。坐一樹下。入晝正受。　時。魔波旬作是
念。今沙門瞿曇住舍衛國祇樹給孤獨園。優
^pb波遮羅比丘尼亦住舍衛國王園比丘尼眾
中。晨朝著衣持缽。入舍衛城乞食。食已。還精
舍。舉衣缽。洗足畢。持尼師壇。著肩上。入安陀
林。坐一樹下。入晝正受。我今當往。為作留難。
即化作年少。容貌端正。至優波遮羅比丘尼
^pb所而說偈言。
三十三天上　炎魔兜率陀　化樂他自在
發願得往生
優波遮羅比丘尼作是念。此何等人。欲恐怖
我。為人。為非人。為是姦狡人。自思覺悟。必是
^pb惡魔欲作嬈亂。而說偈言。
三十三天上　炎魔兜率陀　化樂他自在
斯等諸天上　不離有為行　故隨魔自在
一切諸世間　悉是眾行聚　一切諸世間
悉皆動搖法　一切諸世間　苦火常熾然
　
^pb一切諸世間　　悉皆煙塵起
不動亦不搖　不習近凡夫　不隨於魔趣
於是處娛樂　離一切愛苦　捨一切闇冥
寂滅以作證　安住諸漏盡　已覺汝惡魔
則自磨滅去
^pb時。魔波旬作是念。優波遮羅比丘尼已知我
心。內懷憂寂。即沒不現。
^n1207如是我聞。　一時。佛住舍衛國祇樹給孤獨園。
　時。尸利沙遮羅比丘尼亦住舍衛國王園比
丘尼眾中。晨朝著衣持缽。入舍衛城乞食。食
^pb已。還精舍。舉衣缽。洗足畢。持尼師壇。著肩上。
入安陀林。坐一樹下。入晝正受。　時。魔波旬作
是念。今沙門瞿曇住舍衛國祇樹給孤獨園。
時。尸利沙遮羅比丘尼亦住舍衛國王園比
丘尼眾中。晨朝著衣持缽。入舍衛城乞食。食
已。還精舍。舉衣缽。洗足畢。持尼師壇。著肩上。

^pb入安陀林。坐一樹下。入晝正受。我當往彼。為
作留難。化作年少。容貌端正。往到尸利沙遮
羅比丘尼所而作是言。阿姨。汝樂何等諸道。
　比丘尼答言。我都無所樂。　時。魔波旬即說偈
言。
^pb汝何所諮受　剃頭作沙門　身著袈裟衣
而作出家相　不樂於諸道　而守愚癡住
時。尸利沙遮羅比丘尼作是念。此何等人。欲
恐怖我。為人。為非人。為姦狡人。如是思惟已。
即自知覺。惡魔波旬欲作嬈亂。即說偈言。
^pb此法外諸道　諸見所纏縛　縛於諸見已
常隨魔自在　若生釋種家　稟無比大師
能伏諸魔怨　不為彼所伏　清淨一切脫
道眼普觀察　一切智悉知　最勝離諸漏
彼則我大師　我唯樂彼法
　我入彼法已　　
^pb得遠離寂滅
離一切愛喜　捨一切闇冥　寂滅以作證
安住諸漏盡　已知汝惡魔　如是自滅去
時。魔波旬作是念。尸利沙遮羅比丘尼已知
我心。內懷憂慼。即沒不現。
^pb^n1208如是我聞。　一時。佛住瞻婆國揭伽池側。　爾時。
世尊月十五日布薩時。於大眾前坐。月初出
時。時。有尊者婆耆舍於大眾中。作是念。我今
欲於佛前歎月譬偈。作是念已。即從坐起。整
衣服。為佛作禮。合掌白佛言。世尊。欲有所說。
^pb善逝。欲有所說。　佛告婆耆舍。欲說者便說。　時。
尊者婆耆舍即於佛前而說偈言。
如月停虛空　明淨無雲翳　光炎明暉曜
普照於十方　如來亦如是　慧光照世間
功德善名稱　周遍滿十方
^pb尊者婆耆舍說是偈時。諸比丘聞其所說。皆
大歡喜。
^n1209如是我聞。　一時。佛住瞻婆國揭伽池側。　爾時。
尊者阿若憍陳如久住空閑阿練若處。來詣
佛所。稽首佛足。以面掩佛足上。而說是言。久
^pb不見世尊。久不見善逝。　爾時。尊者婆耆舍在
於會中。作是念。我今當於尊者阿若憍陳如
面前。以上座譬而讚歎之。作此念已。即從坐
起。整衣服。為佛作禮。合掌白佛。世尊。欲有所
說。善逝。欲有所說。　佛告婆耆舍。欲說時便說。
^pb　時。尊者婆耆舍即說偈言。
上座之上座　尊者憍陳如　已度已超越
得安樂正受　於阿練若處　常樂於遠離
聲聞之所應　大師正法教　一切悉皆陳
正受不放逸　大德力三明　他心智明了
　
^pb上座憍陳如　　護持佛法財
增上恭敬心　頭面禮佛足
尊者婆耆舍說是語時。諸比丘聞其所說。皆
大歡喜。
^n1210如是我聞。　一時。佛住瞻婆國揭伽池側。　時。尊
^pb者舍利弗在供養堂。有眾多比丘集會而為
說法。句味滿足。辯才簡淨。易解樂聞。不閡不
斷。深義顯現。彼諸比丘專至樂聽。尊重憶念。
一心側聽。　時。尊者婆耆舍在於會中。作是念。
我當於尊者舍利弗面前說偈讚歎。作是念
^pb已。即起。合掌白尊者舍利弗。我欲有所說。　舍
利弗告言。隨所樂說。　尊者婆耆舍即說偈言。
善能略說法　令眾廣開解　賢優婆提舍
於大眾宣暢　當所說法時　咽喉出美聲
悅樂愛念聲　調和漸進聲
　聞聲皆欣樂　　
^pb專念不移轉尊者婆耆舍說此語時。諸比丘
聞其所說。皆大歡喜。
^n1211如是我聞。　一時。佛住王舍城那伽山側。五百
比丘俱。皆是阿羅漢。諸漏已盡。所作已作。離
諸重擔。逮得己利。斷諸有結。正智心善解脫。
^pb　尊者大目揵連觀大眾心。一切皆悉解脫貪
欲。時。尊者婆耆舍於大眾中。作是念。我今當
於世尊及比丘僧面前說偈讚歎。作是念已。
即從座起。整衣服。合掌白佛言。世尊。欲有所
說。善逝。欲有所說。　佛告婆耆舍。隨所樂說。　時。
^pb尊者婆耆舍即說偈言。
導師無上士　住那伽山側　五百比丘眾
親奉於大師　尊者大目連　神通諦明了
觀彼大眾心　悉皆離貪欲
　如是具足度　　
^pb牟尼度彼岸
持此最後身　我今稽首禮
尊者婆耆舍說是語時。諸比丘聞其所說。皆
大歡喜。
^n1212如是我聞。　一時。佛住王舍城迦蘭陀竹園夏
^pb安居。與大比丘眾五百人俱。皆是阿羅漢。諸
漏已盡。所作已作。離諸重擔。斷除有結。正智
心善解脫。除一比丘。謂尊者阿難。世尊記說
彼現法當得無知證。　爾時。世尊臨十五日月
食受時。於大眾前敷座而坐。坐已。告諸比丘。
^pb我為婆羅門。得般涅槃。持後邊身。為大醫師。
拔諸劍刺。我為婆羅門。得般涅槃。持此後邊
身。無上醫師。能拔劍刺。汝等為子。從我口生。
從法化生。得法餘財。當懷受我。莫令我若身．
若口．若心有可嫌責事。　爾時。尊者舍利弗在
眾會中。從座起。整衣服。為佛作禮。合掌白佛。

^pb世尊向者作如是言。我為婆羅門。得般涅槃。
持最後身。無上大醫。能拔劍刺。汝為我子。從
佛口生。從法化生。得法餘財。諸比丘。當懷受
我。莫令我身．口．心有可嫌責。我等不見世尊
身．口．心有可嫌責事。所以者何。世尊不調伏
^pb者能令調伏。不寂靜者能令寂靜。不穌息者
能令穌息。不般涅槃者能令般涅槃。如來知
道。如來說道。如來向道。然後聲聞成就。隨道．
宗道。奉受師教。如其教授。正向欣樂真如善
法。　我於世尊都不見有可嫌責身．口．心行。我
^pb今於世尊所。乞願懷受見聞疑罪。若身．口．心
有嫌責事。　佛告舍利弗。我不見汝有見聞疑
身．口．心可嫌責事。所以者何。汝舍利弗持戒
多聞。少欲知足。修行遠離。精勤方便。正念正
受。捷疾智慧．明利智慧．出要智慧．厭離智慧．

^pb大智慧．廣智慧．深智慧．無比智慧。智寶成就。
示教照喜。亦常讚歎示教照喜。為眾說法。未
曾疲倦。　譬如轉輪聖王。第一長子應受灌頂
而未灌頂。已住灌頂儀法。如父之法。所可轉
者亦當隨轉。汝今如是。為我長子。鄰受灌頂
^pb而未灌頂。住於儀法。我所應轉法輪。汝亦隨
轉。得無所起。盡諸有漏。心善解脫。如是。舍利
弗。我於汝所。都無見聞疑身．口．心可嫌責事。
　舍利弗白佛言。世尊。若我無有見聞疑身．口．
心可嫌責事。此諸五百諸比丘得無有見聞
^pb疑身．口．心可嫌責事耶。　佛告舍利弗。我於此
五百比丘亦不見有見聞疑身．口．心可嫌責
事。所以者何。此五百比丘皆是阿羅漢。諸漏
已盡。所作已作。已捨重擔。斷諸有結。正智心
善解脫。除一比丘。謂尊者阿難。我記說彼於
現
^pb法中得無知證。是故。諸五百比丘我不見其
有身．口．心見聞疑罪可嫌責者。　舍利弗白佛
言。世尊。此五百比丘既無有見聞疑身．口．心
可嫌責事。然此中幾比丘得三明。幾比丘俱
解脫。幾比丘慧解脫。　佛告舍利弗。此五百比
^pb丘中。九十比丘得三明。九十比丘得俱解脫。
餘者慧解脫。舍利弗。此諸比丘離諸飄轉。無
有皮膚。真實堅固。　時。尊者婆耆舍在眾會中。
作是念。我今當於世尊及大眾面前歎說懷
受偈。作是念已。即從座起。整衣服。為佛作禮。
^pb右膝著地。合掌白佛。世尊。欲有所說。善逝。欲
有所說。　佛告婆耆舍。隨所樂說。　時。婆耆舍即
說偈言。
十五清淨日　其眾五百人　斷除一切結
有盡大仙人　清淨相習近　清淨廣解脫
　
^pb不更受諸有　　生死已永絕
所作者已作　得一切漏盡　五蓋已雲除
拔刺根本愛　師子無所畏　離一切有餘
害諸有怨結　超越有餘境　諸有漏怨敵
皆悉已潛伏　猶如轉輪王　懷受諸眷屬
^pb慈心廣宣化　海內悉奉用　能伏魔怨敵
為無上導師　信敬心奉事　三明老死滅
為法之真子　無有飄轉患　拔諸煩惱刺
敬禮日種胤
佛說是經已。諸比丘聞佛所說。歡喜奉行。
^pb^n1213如是我聞。　一時。佛住王舍城迦蘭陀竹園。　爾
時。尊者尼拘律相住於曠野禽獸住處。尊者
婆耆舍出家未久。有如是威儀。依聚落城邑
住。晨朝著衣持缽。於彼聚落城邑乞食。善護
其身。守諸根門。攝心繫念。食已。還住處。舉衣
缽。洗足畢。入室坐禪。速從禪覺。不著乞食。而
^pb彼無有隨時教授．無有教誡者。心不安樂。周
圓隱覆。如是深住。　時。尊者婆耆舍作是念。我
不得利。難得非易得。我不隨時得教授．教誡。
不得欣樂周圓隱覆心住。我今當讚歎自厭
之偈。即說偈言。
^pb當捨樂不樂　及一切貪覺　於鄰無所作
離染名比丘　於六覺心想　馳騁於世間
惡不善隱覆　不能去皮膚　穢污樂於心
是不名比丘　有餘縛所縛　見聞覺識俱
於欲覺悟者　彼處不復染　如是不染者
^pb是則為牟尼　大地及虛空　世間諸色像
斯皆磨滅法　寂然自決定　法器久修習
而得三摩提　不觸不諂偽　其心極專至
彼聖久涅槃　繫念待時滅
時。尊者婆耆舍說自厭離偈。心自開覺。於不
^pb樂等開覺已。欣樂心住。
^n1214如是我聞。　一時。佛住舍衛國祇樹給孤獨園。
　爾時。尊者阿難陀晨朝著衣持缽。入舍衛城
乞食。以尊者婆耆舍為伴。時。尊者婆耆舍見
女人有上妙色。見已。貪欲心起。　時。尊者婆耆
^pb舍作是念。我今得不利。得苦非得樂。我今見
年少女人有妙絕之色。貪欲心生。今為生厭
離故。而說偈言。
貪欲所覆故　熾然燒我心　今尊者阿難
為我滅貪火　慈心哀愍故　方便為我說
^pb尊者阿難說偈答言。
以彼顛倒想　熾然燒其心　遠離於淨想
長養貪欲者　當修不淨觀　常一心正受
速滅貪欲火　莫令燒其心　諦觀察諸行
苦空非有我　繫念正觀身　多修習厭離
　
^pb修習於無相　　滅除憍慢使
得慢無間等　究竟於苦邊
尊者阿難說是語時。尊者婆耆舍聞其所說。
歡喜奉行。
^n1215如是我聞。　一時。佛住舍衛國祇樹給孤獨園。
^pb　時。有一長者請佛及僧就其舍食。入其舍已。
尊者婆耆舍直日住守。請其食分。　時。有眾多
長者婦女從聚落出。往詣精舍。時。尊者婆耆
舍見年少女人容色端正。貪欲心起。　時。尊者
婆耆舍作是念。我今不利。不得利。得苦不得
^pb樂。見他女人容色端正。貪欲心生。我今當說
厭離偈。念已。而說偈言。
我已得出離　非家而出家　貪欲隨逐我
如牛念他苗　當如大將子　大力執強弓
能破彼重陣　一人摧伏千
　今於日種胤　　
^pb面前聞所說
正趣涅槃道　決定心樂住　如是不放逸
寂滅正受住　無能於我心　幻惑欺誑者
決定善觀察　安住於正法　正使無量數
欲來欺惑我　如是等惡魔　莫能見於我
^pb時。尊者婆耆舍說是偈已。心得安住。
^n1216如是我聞。　一時。佛住舍衛國祇樹給孤獨園。
　時。尊者婆耆舍自以智慧堪能善說。於法聰
明梵行所生憍慢心。即自心念。我不利。不得
利。得苦不得樂。我自以智慧輕慢於彼聰明
^pb梵行者。我今當說能生厭離偈。即說偈言。
瞿曇莫生慢　斷慢令無餘　莫起慢覺想
莫退生變悔　莫隱覆於他　[泥/土]犁殺慢墮
正受能除憂　見道住正道　其心得喜樂
見道自攝持　是故無礙辯　清淨離諸蓋
　
^pb斷一切諸慢　　起一切明處
正念於三明　神足他心智
時。尊者婆耆舍說此生厭離偈已。心得清淨。
^n1217如是我聞。　一時。佛住舍衛國祇樹給孤獨園。
　時。尊者婆耆舍住舍衛國東園鹿子母講堂。
^pb獨一思惟。不放逸住。專修自業。逮得三明。身
作證。　時。尊者婆耆舍作是念。我獨一靜處思
惟。不放逸住。專修自業。起於三明。身作證。今
當說偈讚歎三明。即說偈言。
本欲心狂惑　聚落及家家　遊行遇見佛
^pb授我殊勝法　瞿曇哀愍故　為我說正法
聞法得淨信　捨非家出家　聞彼說法已
正住於法教　勤方便繫念　堅固常堪能
逮得於三明　於佛教已作　世尊善顯示
日種苗胤說　為生盲眾生　開其出要門
　
^pb苦苦及苦因　　苦滅盡作證
八聖離苦道　安樂趣涅槃　善義善句味
梵行無過上　世尊善顯示　涅槃濟眾生
^n1218如是我聞。　一時。佛住舍衛國祇樹給孤獨園。
　爾時。世尊告諸比丘。我今當說四法句。諦聽。
^pb善思。當為汝說。何等為四。
賢聖善說法　是則為最上　愛說非不愛
是則為第二　諦說非虛妄　是則第三說
法說不異言　是則為第四
諸比丘。是名說四法句。　爾時。尊者婆耆舍於
^pb眾會中。作是念。世尊於四眾中說四法句。我
當以四種讚歎稱譽隨喜。即從座起。整衣服。
為佛作禮。合掌白佛言。世尊。欲有所說。善逝。
欲有所說。　佛告婆耆舍。隨所樂說。　時。尊者婆
耆舍即說偈言。
　
^pb若善說法者　　於己不惱迫
亦不恐怖他　是則為善說　所說愛說者
說令彼歡喜　不令彼為惡　是則為愛說
諦說知甘露　諦說知無上　諦義說法說
正士建立處　如佛所說法　安隱涅槃道
^pb滅除一切苦　是名善說法
佛說此經已。諸比丘聞佛所說。歡喜奉行。
^n1219如是我聞。　一時。佛住王舍城那伽山側。與千
比丘俱。皆是阿羅漢。盡諸有漏。所作已作。離
諸重擔。逮得己利。盡諸有結。正智心善解脫。
^pb　爾時。尊者婆耆舍住王舍城寒林中丘塜。作
是念。今世尊住王舍城那伽山側。與千比丘
俱。皆是阿羅漢。諸漏已盡。所作已作。離諸重
擔。逮得己利。盡諸有結。正智心善解脫。我今
當往。各別讚歎世尊及比丘僧。作是念已。
^pb即往詣佛所。稽首禮足。退住一面。而說偈言。
無上之導師　住那伽山側　千比丘眷屬
奉事於如來　大師廣說法　清涼涅槃道
專聽清白法　正覺之所說　正覺尊所敬
處於大眾中　德陰之大龍　仙人之上首
^pb興功德密雲　普雨聲聞眾　起於晝正受
來奉覲大師　弟子婆耆舍　稽首而頂禮
世尊。欲有所說。唯然。善逝。欲有所說。　佛告婆
耆舍。隨汝所說。莫先思惟。　時。婆耆舍即說偈
言。
^pb波旬起微惡　潛制令速滅　能掩障諸魔
令自覺知過　觀察解結縛　分別清白法
明照如日月　為諸異道王　超出智作證
演說第一法　出煩惱諸流　說道無量種
建立於甘露　見諦真實法
　如是隨順道　　
^pb如是師難得
建立甘露道　見諦崇遠離　世尊善說法
能除人陰蓋　明見於諸法　為調伏隨學
尊者婆耆舍說是偈已。諸比丘聞其所說。皆
大歡喜。
^pb^n1220如是我聞。　一時。佛住波羅奈國仙人住處鹿
野苑中。爾時。世尊為比丘眾說四聖諦相應
法。謂此苦聖諦．此苦集聖諦．此苦滅聖諦．此
苦滅道跡聖諦。　時。尊者婆耆舍在會中。作是
念。我今當於世尊面前讚歎拔箭之譬。如是
^pb念已。即從座起。整衣服。合掌白佛言。唯然。世
尊。欲有所說。唯然。善逝。欲有所說。　佛告婆耆
舍。隨所樂說。　時。尊者婆耆舍即說偈言。
我今敬禮佛　哀愍諸眾生　第一拔利箭
善解治眾病　迦露醫投藥　波[目*侯]羅治藥
　
^pb及彼瞻婆耆　　耆婆醫療病
或有病小差　名為善治病　後時病還發
抱病遂至死　正覺大醫王　善投眾生藥
究竟除眾苦　不復受諸有　乃至百千種
那由他病數　佛悉為療治　究竟於苦邊
^pb諸醫來會者　我今悉告汝　得甘露法藥
隨所樂而服　第一拔利箭　善覺知眾病
治中之最上　故稽首瞿曇
尊者婆耆舍說是語時。諸比丘聞其所說。皆
大歡喜。
^pb^n1221如是我聞。　一時。佛住王舍城迦蘭陀竹園。　時。
有尊者尼拘律想住於曠野禽獸之處。疾病
委篤。尊者婆耆舍為看病人。瞻視供養。　彼尊
者尼拘律想以疾病故。遂般涅槃。　時。尊者婆
耆舍作是念。我和上為有餘涅槃。無餘涅槃。

^pb我今當求其相。　爾時。尊者婆耆舍供養尊者
尼拘律想舍利已。持衣缽。向王舍城。次第到
王舍城。舉衣缽。洗足已。詣佛所。稽首禮足。退
住一面。而說偈言。
我今禮大師　等正覺無滅　於此現法中
^pb一切疑網斷　曠野住比丘　命終般涅槃
威儀攝諸根　大德稱於世　世尊為制名
名尼拘律想　我今問世尊　彼不動解脫
精進勤方便　功德為我說　我為釋迦種
世尊法弟子　及餘皆欲知　圓道眼所說
^pb我等住於此　一切皆欲聞　世尊為大師
無上救世間　斷疑大牟尼　智慧已具備
圓照神道眼　光明顯四眾　猶如天帝釋
曜三十三天　諸貪欲疑惑　皆從無明起
若得遇如來　斷滅悉無餘
　世尊神道眼　　
^pb世間為最上
滅除眾生遇　如風飄遊塵　一切諸世間
煩惱覆隱沒　設餘悉無有　明目如佛者
慧光照一切　令同大精進　唯願大智尊
當為眾記說　言出微妙聲　我等專心聽
^pb柔軟音演說　諸世間普聞　猶如熱渴逼
求索清涼水　如佛無減知　我等亦求知
尊者婆耆舍復說偈言。
今聞無上士　記說其功德　不空修梵行
我聞大歡喜　如說隨說得　順牟尼弟子
^pb滅生死長縻　虛偽幻化縛　以見世尊故
能斷除諸愛　度生死彼岸　不復受諸有
佛說此經已。尊者婆耆舍聞佛所說。歡喜隨
喜。作禮而去。雜阿含經卷第四十五
^juan46^pb


雜阿含經卷第四十六
　　　　宋天竺三藏求那跋陀羅譯
^n1222如是我聞。　一時。佛住舍衛國祇樹給孤獨園。
^pb　爾時。世尊告諸比丘。過去世時。天．阿修羅對
陣鬥戰。阿修羅勝。諸天不如。時。天帝釋軍壞
退散。極生恐怖。乘車北馳。還歸天宮。　須彌山
下道逕叢林。林下有金翅鳥巢。多有金翅鳥
子。爾時。帝釋恐車馬過。踐殺鳥子。告御者言。
^pb可回車還。勿殺鳥子。御者白王。阿修羅軍後
來逐人。若回還者。為彼所困。帝釋告言。寧當
回還為阿修羅殺。不以軍眾蹈殺眾生。於道。
御者轉乘南向。阿修羅軍遙見帝釋轉乘而
還。謂為戰策。即還退走。眾大恐怖。壞陣流散。
歸阿修羅宮。　佛告諸比丘。彼天帝釋於三十
三天為自在王。以慈心故。威力摧伏阿修羅
^pb軍。亦常讚嘆慈心功德。汝等比丘正信．非家．
出家學道。當修慈心。亦應讚嘆慈心功德。　佛
說此經已。諸比丘聞佛所說。歡喜奉行。
^n1223如是我聞。　一時。佛住王舍城迦蘭陀竹園。　時。
王舍城中有一士夫。貧窮辛苦。而住佛．法．僧。
^pb受持禁戒。多聞廣學。力行惠施。正見成就。彼
身壞命終。得生天上。生三十三天。有三事勝
於餘三十三天。何等為三。一者天壽。二者天
色。三者天名稱。諸三十三天見是天子三事
特勝。天壽．天色．天名稱勝。　餘諸天見已。往詣
^pb天帝釋所。作如是言。憍尸迦當知。有一天子
始生此天。於先諸天三事特勝。天壽．天色及
天名稱。　時。天帝釋告彼天子。諸仁者。我見此
人於王舍城作一士夫。貧窮辛苦。於如來法．
律得信向心。乃至正見成就。身壞命終。來生
^pb此天。於諸三十三天三事特勝。天壽．天色及
天名稱。時。天帝釋即說偈言。
正信於如來　決定不傾動　受持真實戒
聖戒無厭者　於佛心清淨　成就於正見
當知非貧苦　不空而自活　故於佛法僧
^pb當生清淨信　智慧力增明　思念佛正教
佛說此經已。諸比丘聞佛所說。歡喜奉行。
^n1224如是我聞。　一時。佛住王舍城耆闍崛山中。爾
時。王舍城人普設大會。悉為請種種異道。　有
事遮羅迦外道者作是念。我今請遮羅迦道
^pb天。先作福田。或有事外道出家者。有事尼乾
子道者。有事老弟子者。有事大弟子者。有事
佛弟子僧者。咸作是念。今當令佛面前僧。先
作福田。　時。天帝釋作是念。莫令王舍城諸人
捨佛面前僧。而奉事餘道。求索福田。我當
^pb疾往。為王舍城人建立福田。即化作大婆羅
門。儀容嚴整。乘白馬車。諸年少婆羅門眾前
後導從。持金斗繖蓋。至王舍城。詣諸處處大
眾會中。　諸王舍城一切士女咸作是念。但當
觀望此大婆羅門所奉事處。我當從彼而先
^pb供養。為良福田。　時。天帝釋知王舍城一切士
女心之所念。駕乘導從。逕詣耆闍崛山。至於
門外。除去五飾。往詣佛所。稽首佛足。退坐一
面。而說偈言。
善分別顯示　一切法彼岸　悉度諸恐怖
^pb故稽首瞿曇　諸人普設會　欲求大功德
各各設大施　常願有餘果　願為說福田
令斯施果成　帝釋大自在　天王之所問
於耆闍崛山　大師為記說　諸人普設會
欲求大功德　各各設大施　常願有餘果
　
^pb今當說福田　　施得大果處
正向者有四　四聖住於果　是名僧福田
明行定具足　僧福田增廣　無量踰大海
調人師弟子　照明顯正法　斯等善供養
施僧良福田　於僧良福田　佛說得大果
^pb以僧離五蓋　清淨應讚嘆　施彼最上田
少施收大利　是故諸人者　當施僧福田
增得勝妙法　明行定相應　供此珍寶僧
施主心歡喜　起於三種心　施衣服飲食
離塵垢劍刺　超度諸惡趣　躬自行啟請
^pb自手平等與　自利亦利他　是施獲大利
慈者如是施　淨信心解脫　無罪安樂施
乘智往生彼
時。天帝釋聞佛所說。歡喜隨喜。為佛作禮。即
沒不現。爾時。王舍城諸人民即從座起。整衣
服。為佛
^pb作禮。合掌白佛言。世尊。唯願世尊與諸大眾
受我供養。爾時。世尊默然受請。　是王舍城人
民知世尊默然受其請已。作禮而歸。到諸人
會處。具飲食。布置床座。晨朝遣使。白佛。時到。
唯願知時。　爾時。世尊與諸大眾著衣持缽。至
^pb大會所。於大眾前敷座而坐。　王舍城人知佛
坐定。自行種種豐美飲食。食訖。洗缽澡漱畢。
還復本座。聽佛說法。　爾時。世尊為王舍城人
種種說法。示教照喜已。從座起而去。
^n1225如是我聞。　一時。佛住王舍城耆闍崛山中。廣
^pb說如上說。差別者。時。天帝釋說異偈。而問佛
言。
今請問瞿曇　微密深妙慧　世尊之所體
無障礙知見
眾人普設會。偈如上廣說。乃至為王舍城諸
^pb設會者說種種法。示教照喜已。從座起去。
^n1226如是我聞。　一時。佛在拘薩羅人間遊行。至舍
衛國祇樹給孤獨園。　時。波斯匿王聞世尊拘
薩羅人間遊行。至舍衛國祇樹給孤獨園。聞
已。往詣佛所。稽首佛足。退坐一面。白佛言。世
^pb尊。我聞世尊自記說成阿耨多羅三藐三菩
提。諸人傳者。得非虛妄過長說耶。為如說說．
如法說．隨順法說耶。非是他人損同法者。於
其問答生厭薄處耶。佛告大王。彼如是說。是
真諦說。非為虛妄。如說說．如法說．隨順法說。
^pb非是他人損同法者。於其問答生厭薄處。所
以者何。大王。我今實得阿耨多羅三藐三菩
提故。　波斯匿王白佛言。雖復世尊作如是說。
我猶故不信。所以者何。此間有諸宿重沙門．
婆羅門。所謂富蘭那迦葉．末迦利瞿舍梨子．

^pb刪闍耶毘羅胝子．阿耆多枳舍欽婆羅．迦羅
拘陀迦栴延．尼乾陀若提子。彼等不自說言
得阿耨多羅三藐三菩提。何得世尊幼小年
少。出家未久。而便自證得阿耨多羅三藐三
菩提。　佛告大王。有四種雖小而不可輕。何等
^pb為四。剎利王子年少幼小而不可輕。龍子年
少幼小而不可輕．小火雖微而不可輕．比丘
幼小而不可輕。爾時。世尊即說偈言。
剎利形相具　貴族發名稱　雖復年幼稚
智者所不輕　此必居王位　顧念生怨害
^pb是故難可輕　應生大恭敬　善求自護者
自護如護命　以平等自護　而等護於命
聚落及空處　見彼幼龍者　莫以小蛇故
而生輕慢想　雜色小龍形　亦應令安樂
輕蛇無士女　悉為毒所害
　是故自護者　　
^pb當如護己命
以斯善護己　而等護於彼　猛火之所食
雖小食無限　小燭亦能燒　足薪則彌廣
從微漸進燒　盡聚落城邑　是故自護者
當如護己命　以斯善護己　而等護於彼
^pb盛火之所焚　百卉蕩燒盡　滅已不盈縮
戒火還復生　若輕毀比丘　受持淨戒火
燒身及子孫　眾災流百世　如燒多羅樹
無有生長期　是故當自護　如自護己命
以斯善自護　而等護於彼　剎利形相具
^pb幼龍及小火　比丘具淨戒　不應起輕想
是故當自護　如自護己命　以斯善自護
而等護於彼
佛說此經已。波斯匿王聞佛所說。歡喜隨喜。
作禮而去。
^n1227如是我聞。　一時。佛住舍衛國祇樹給孤獨園。
　
^pb時。波斯匿王有祖母。極所敬重。忽爾命終。出
城闍維。供養舍利畢。弊衣亂髮。來詣佛所。稽
首佛足。退坐一面。　爾時。世尊告波斯匿王。大
王。從何所來。弊衣亂髮。　波斯匿王白佛。世尊。
我亡祖母。極所敬重。捨我命終。出於城外闍
^pb維。供養畢。來詣世尊。　佛告大王。極愛重敬念
祖親耶。　波斯匿王白佛。世尊。極敬重愛戀。世
尊。若國土所有象馬七寶。乃至國位。悉持與
人。能救祖母命者。悉當與之。既不能救。生死
長辭。悲戀憂苦。不自堪勝。曾聞世尊所說。一
^pb切眾生．一切虫．一切神。生者皆死。無不窮盡。
無有出生而不死者。今日乃知世尊善說。　佛
言。大王。如是。如是。一切眾生．一切虫．一切神。
生者輒死。終歸窮盡。無有一生而不死者。　佛
告大王。正使婆羅門大姓．剎利大姓．長者大
^pb姓。生者皆死。無不死者。正使剎利大王灌頂
居位。王四天下。得力自在。於諸敵國無不降
伏。終歸有極。無不死者。若復。大王。生長壽天。
王於天宮。自在快樂。終亦歸盡。無不死者。若
復。大王。羅漢比丘諸漏已盡。離諸重擔。所作
^pb已作。逮得己利。盡諸有結。正智心善解脫。彼
亦歸盡。捨身涅槃。若復緣覺善調善寂。盡此
身命。終歸涅槃。諸佛世尊十力具足。四無所
畏。勝師子吼。終亦捨身。取般涅槃。以如是比。
大王當知。一切眾生．一切虫．一切神。有生輒
^pb死。終歸磨滅。無不死者。爾時。世尊復說偈言。
一切眾生類　有命終歸死　各隨業所趣
善惡果自受　惡業墮地獄　為善上昇天
修習勝妙道　漏盡般涅槃
　如來及緣覺　　
^pb佛聲聞弟子
會當捨身命　何況俗凡夫
佛說此經已。波斯匿王聞佛所說。歡喜隨喜。
作禮而去。
^n1228如是我聞。　一時。佛住舍衛國祇樹給孤獨園。
^pb　時。波斯匿王獨一靜處。禪思思惟。作是念。云
何為自念。云何為不自念。復作是念。若有行
身惡行．行口惡行．行意惡行者。當知斯等為
不自念。若復行身善行．行口善行．行意善行
者。當知斯等則為自念。從禪覺已。往詣佛所。
^pb稽首佛足。退住一面。白佛言。世尊。我於靜處
獨一思惟。作是念。云何為自念。云何為不自
念。復作是念。若有行身惡行．行口惡行．行意
惡行者。當知斯等為不自念。若復行身善行．
行口善行．行意善行者。當知斯等則為自念。
　佛告大王。如是。大王。如是。大王。若有行身惡
^pb行．行口惡行．行意惡行者。當知斯等為不自
念。彼雖自謂。為自愛念。而實非自念。所以者
何。無有惡知識所作惡不念者。所不念不愛
者。所不愛所作如其自為自己所作者。是故
斯等為不自念。　若復。大王。行身善行．行口善
^pb行．行意善行者。當知斯等則為自念。斯等自
謂。不自愛惜己身。然其斯等實為自念。所以
者何。無有善友。於善友所作念者。念作愛者。
愛作如自為己所作者。是故斯等則為自念。
爾時。世尊復說偈言。
^pb謂為自念者　不應造惡行　終不因惡行
令己得安樂　謂為自念者　終不造惡行
造諸善業者　令己得安樂　若自愛念者
善護而自護　如善護國王　外防邊境城
若自愛念者　極善自寶藏
　如善守之王　　
^pb內防邊境城
如是自寶藏　剎那無間缺　剎那缺致憂
惡道長受苦
佛說此經已。波斯匿王聞佛所說。歡喜隨喜。
作禮而去。
^pb^n1229如是我聞。　一時。佛住舍衛國祇樹給孤獨園。
　爾時。波斯匿王獨靜思惟。作如是念。云何自
護。云何不自護。復作是念。若有行身惡行．行
口惡行．行意惡行者。當知斯等為不自護。若
復行身善行．行口善行．行意善行者。當知斯
^pb等則為自護。從禪覺已。往詣佛所。稽首佛足。
退坐一面。白佛言。世尊。我獨靜思惟。而作是
念。云何為自護。云何為不自護。復作是念。若
有行身惡行．行口惡行．行意惡行者。當知斯
等為不自護。若復行身善行．行口善行．行意
善行者。當知斯等則為自護。　佛告大王。如是。

^pb大王。如是。大王。若有行身惡行．行口惡行．行
意惡行者。當知斯等為不自護。而彼自謂能
自防護。象軍．馬軍．車軍．步軍以自防護。雖謂
自護。實非自護。所以者何。雖護於外。不護於
內。是故。大王。名不自護。大王。若復有行身善
^pb行．行口善行．行意善行者。當知斯等則為自
護。彼雖不以象．馬．車．步四軍自防。而實自護。
所以者何。護其內者。名善自護。非謂防外。爾
時。世尊復說偈言。
善護於身口　及意一切業　慚愧而自防
^pb是名善守護
時。波斯匿王聞佛所說。歡喜隨喜。作禮而去。
^n1230如是我聞。　一時。佛住舍衛國祇樹給孤獨園。
　時。波斯匿王獨靜思惟。作是念。世少有人得
勝妙財利能不放逸。能不貪著。能於眾生不
^pb起惡行。世多有人得勝妙財利起於放逸。增
其貪著。起諸邪行。作是念已。往詣佛所。稽首
佛足。退坐一面。白佛言。世尊。我獨靜思惟。作
是念。世間少有人得勝妙財。能於財利不起
放逸。不起貪著。不作邪行。世多有人得勝妙
^pb財而起放逸。生於貪著。多起邪行。　佛告波斯
匿王。如是。大王。如是。大王。世少有人得勝妙
財利能不貪著。不起放逸。不起邪行。世多有
人得勝妙財利。於財放逸。而起貪著。起諸邪
行。大王當知。彼諸世人得勝財利。於財放逸。
^pb而起貪著。作邪行者。愚癡人。長夜當得不饒
益苦。大王。譬如獵師．獵師弟子。空野林中張
網施罥。多殺禽獸。困苦眾生。惡業增廣。如是。
世人得勝妙財利。於財放逸。而起貪著。造諸
邪行。亦復如是。是愚癡人。長夜當得不饒
^pb益苦。爾時。世尊復說偈言。
貪欲於勝財　為貪所迷醉　狂亂不自覺
猶如捕獵者　緣斯放逸故　當受大苦報
佛說此經已。波斯匿王聞佛所說。歡喜隨喜。
作禮而去。
^pb^n1231如是我聞。　一時。佛住舍衛國祇樹給孤獨園。
　時。波斯匿王於正殿上自觀察王事。見勝剎
利大姓．見勝婆羅門大姓．見勝長者大姓因
貪欲故。欺詐妄語。即作是念。止此斷事。息此
斷事。我更不復親臨斷事。我有賢子。當令斷
^pb事。云何自見此勝剎利大姓．婆羅門大姓．長
者大姓為貪欲故。欺詐妄語。　時。波斯匿王作
是念已。往詣佛所。稽首佛足。退坐一面。白佛
言。世尊。我於殿上自斷王事。見諸勝剎利大
姓．婆羅門大姓。長者大姓為貪利故。欺詐妄
^pb語。世尊。我見是事已。作是念。我從今日。止此
斷事。息此斷事。我有賢子。當令其斷。不親自
見此勝剎利大姓．婆羅門大姓．長者大姓緣
貪利故。欺詐妄語。　佛告波斯匿王。如是。大王。
如是。大王。彼勝剎利大姓．婆羅門大姓．長者
^pb大姓因貪利故。欺詐妄語。彼愚癡人長夜當
得不饒益苦。大王當知。譬如漁師．漁師弟子。
於河溪谷截流張網。殘殺眾生。令遭大苦。如
是。大王。彼勝剎利大姓．婆羅門大姓．長者大
姓因貪利故。欺詐妄語。長夜當得不饒益苦。
^pb爾時。世尊復說偈言。
於財起貪欲　貪欲所迷醉　狂亂不自覺
猶如漁捕者　緣斯惡業故　當受劇苦報
佛說此經已。波斯匿王聞佛所說。歡喜隨喜。
作禮而去。
^pb^n1232如是我聞。　一時。佛住舍衛國祇樹給孤獨園。
　時。波斯匿王來詣佛所。稽首佛足。退坐一面。
白佛言。世尊。此舍衛國有長者。名摩訶男。多
財巨富。藏積真金至百千億。況復餘財。世尊。
摩訶男長者如是巨富。作如是食用。食麤碎
^pb米．食豆羹．食腐敗薑。著麤布衣．單皮革屣。乘
羸敗車。戴樹葉蓋。未曾聞其供養施與沙門．
婆羅門。給恤貧苦．行路頓乏．諸乞丐者。閉門
而食。莫令沙門．婆羅門．貧窮．行路．諸乞丐者
見之。　佛告波斯匿王。此非正士。得勝財利。不
^pb自受用。不知供養父母。供給妻子．宗親．眷屬。
恤諸僕使。施與知識。不知隨時供給沙門．婆
羅門。種勝福田。崇向勝處。長受安樂。未來生
天。得勝財物。不知廣用。收其大利。大王。譬如
曠野湖池聚水。無有受用．洗浴．飲者。即於澤
^pb中煎熬消盡。如是。不善士夫得勝財物。乃至
不廣受用。收其大利。如彼池水。大王。有善男
子得勝財利。快樂受用。供養父母。供給妻子．
宗親．眷屬。給恤僕使。施諸知識。時時供養沙
門．婆羅門。種勝福田。崇向勝處。未來生天。得
^pb勝錢財。能廣受用。倍收大利。譬如。大王。聚落．
城郭邊有池水。澄淨清涼。樹林蔭覆。令人受
樂。多眾受用。乃至禽獸。如是。善男子得勝妙
財。自供快樂。供養父母。乃至種勝福田。廣收
大利。爾時。世尊復說偈言。
^pb曠野湖池水　清涼極鮮淨　無有受用者
即於彼消盡　如是勝妙財　惡士夫所得
不能自受用　亦不供恤彼　徒自苦積聚
聚已而自喪　慧者得勝財　能自樂受用
廣施作功德　及與親眷屬
　隨所應給與　　
^pb如牛王領眾
施與及受用　不失所應者　乘理而壽終
生天受福樂
佛說此經已。波斯匿王聞佛所說。歡喜隨喜。
作禮而去。
^pb^n1233如是我聞。　一時。佛住舍衛國祇樹給孤獨園。
　爾時。舍衛國有長者。名摩訶男。命終無有兒
息。波斯匿王以無子．無親屬之財。悉入王家。
波斯匿王日日挍閱財物。身蒙塵土。來詣佛
所。稽首佛足。退坐一面。　爾時。世尊告波斯匿
^pb王。大王。從何所來。身蒙塵土。似有疲惓。　波斯
匿王白佛。世尊。此國長者摩訶男。命終有無
子之財。悉入王家。瞻視料理。致令疲勞。塵土
坌身。從其舍來。佛問波斯匿王。彼摩訶男長
者大富多財耶。波斯匿王白佛。大富。世尊。錢
財甚多。百千巨億金錢寶物。況復餘財。世尊。

^pb彼摩訶男在世之時。麤衣惡食。如上廣說。　佛
告波斯匿王。彼摩訶男過去世時。遇多迦羅
尸棄辟支佛。施一飯食。非淨信心。不恭敬與。
不自手與。施後變悔。言。此飯食自可供給我
諸僕使。無辜持用。施於沙門。由是施福。七反
^pb往生三十三天。七反生此舍衛國中最勝族
姓。最富錢財。以彼施辟支佛時。不淨信心。不
手自與。不恭敬與。施後隨悔故。在所生處。雖
得財富。猶故受用麤衣．麤食．麤弊臥具．屋舍．
車乘。初不嘗得上妙色．聲．香．味．觸。以自安身。
^pb　復次。大王。時。彼摩訶男長者殺其異母兄。取
其財物。緣斯罪故。經百千歲。墮地獄中。彼餘
罪報生舍衛國。七反受身。常以無子。財沒入
王家。大王。摩訶男長者今此壽終。過去施報
盡。於此身。以彼慳貪。於財放逸。因造過惡。於
^pb此命終已。墮地獄受極苦惱。　波斯匿王白佛
言。世尊。摩訶男長者命終已。入地獄受苦痛
耶。　佛言。如是。大王。已入地獄。　時。波斯匿王念
彼悲泣。以衣拭淚。而說偈言。
財物真金寶　象馬莊嚴具　奴僕諸僮使
^pb及諸田宅等　一切皆遺棄　裸神獨遊往
福運數已窮　永捨於人身　彼今何所有
何所持而去　於何事不捨　如影之隨形
爾時。世尊說偈答言。
唯有罪福業　若人已作者　是則己之有
^pb彼則常持去　生死未曾捨　如影之隨形
如人少資糧　涉遠遭苦難　不修功德者
必經惡道苦　如人豐資糧　安樂以遠遊
修德淳厚者　善趣長受樂　如人遠遊行
歲久安隱歸　宗親善知識　歡樂欣集會
　
^pb善修功德者　　此沒生他世
彼諸親眷屬　見則心歡喜　是故當修福
積集期永久　福德能為人　建立他世樂
福德天所歎　等修正行故　現世人不毀
終則生天上
^pb佛說此經已。波斯匿王聞佛所說。歡喜隨喜。
作禮而去。
^n1234如是我聞。　一時。佛住舍衛國祇樹給孤獨園。
　爾時。波斯匿王普設大會。為大會故。以千特
牛行列繫住。集眾供具。遠集一切諸異外道。
^pb悉來聚集波斯匿王大會之處。　時。有眾多比
丘亦晨朝著衣持缽。入舍衛城乞食。聞波斯
匿王普設大會。如上廣說。乃至種種外道皆
悉來集。聞已。乞食畢。還精舍。舉衣缽。洗足已。
往詣佛所。稽首佛足。退坐一面。白佛言。世尊。
我等今日眾多比丘晨朝著衣持缽。入舍衛
^pb城乞食。聞波斯匿王普設大會。如上廣說。乃
至種種異道集於會所。　爾時。世尊即說偈言。
月月設大會　乃至百千數　不如正信佛
十六分之一　如是信法僧　慈念於眾生
彼大會之福　十六不及一　若人於世間
^pb億年設福業　於直心敬禮　四分不及一
佛說此經已。諸比丘聞佛所說。歡喜奉行。
^n1235如是我聞。　一時。佛住舍衛國祇樹給孤獨園。
　時。波斯匿王忿諸國人。多所囚執。若剎利．若
婆羅門．若鞞舍．若首陀羅．若旃陀羅。持戒．犯
^pb戒。在家．出家。悉皆被錄。或鎖．或杻械．或以繩
縛。　時。有眾多比丘晨朝著衣持缽。入舍衛城
乞食。聞波斯匿王多所攝錄。乃至或鎖．或縛。
乞食畢。還精舍。舉衣缽。洗足已。往詣佛所。稽
首佛足。退坐一面。白佛言。世尊。我等今日眾
^pb多比丘入城乞食。聞波斯匿王多所收錄。乃
至鎖縛。　爾時。世尊即說偈言。
非繩鎖杻械　名曰堅固縛　染污心顧念
錢財寶妻子　是縛長且固　雖緩難可脫
慧者不顧念　世間五欲樂　是則斷諸縛
^pb安隱永超世
佛說此經已。諸比丘聞佛所說。歡喜奉行。
^n1236如是我聞。　一時。佛住舍衛國祇樹給孤獨園。
　時。波斯匿王．摩竭提國阿闍世王韋提希子
共相違背。摩竭提王阿闍世韋提希子起四
^pb種軍。象軍．馬軍．車軍．步軍。來至拘薩羅國。波
斯匿王聞阿闍世王韋提希子四種軍至。亦
集四種軍。象軍．馬軍．車軍．步軍。出共鬥戰。阿
闍世王四軍得勝。波斯匿王四軍不如。退敗
星散。單車馳走。還舍衛城。　時。有眾多比丘晨
^pb朝著衣持缽。入舍衛城乞食。聞摩竭提王阿
闍世韋提希子起四種軍。來至拘薩羅國。波
斯匿王起四種軍出共鬥戰。波斯匿王四軍
不如。退敗星散。波斯匿王恐怖狼狽。單車馳
走。還舍衛城。聞已。乞食畢。還精舍。舉衣缽。洗
^pb足已。往詣佛所。稽首佛足。退坐一面。白佛言。
世尊。我等今日眾多比丘入城乞食。聞摩竭
提主阿闍世王韋提希子起四種軍。如是廣
說。乃至單車馳走。還舍衛城。　爾時。世尊即說
偈言。
^pb戰勝增怨敵　敗苦臥不安　勝敗二俱捨
臥覺寂靜樂
佛說此經已。諸比丘聞佛所說。歡喜奉行。
^n1237如是我聞。　一時。佛住舍衛國祇樹給孤獨園。
　時。波斯匿王與摩竭提王阿闍世韋提希子
^pb共相違背。摩竭提王阿闍世韋提希子起四
種軍。來至拘薩羅國。波斯匿王倍興四軍。出
共鬥戰。　波斯匿王四種軍勝。阿闍世王四種
軍退。摧伏星散。波斯匿王悉皆虜掠阿闍世
王象馬．車乘．錢財寶物。生禽阿闍世王身。載
^pb以同車。俱詣佛所。稽首佛足。退坐一面。波斯
匿王白佛言。世尊。此是阿闍世王韋提希子。
長夜於我無怨恨人而生怨結。於好人所而
作不好。然其是我善友之子。當放令還國。　佛
告波斯匿王。善哉。大王。放其令去。令汝長夜
^pb安樂饒益。爾時。世尊即說偈言。
乃至力自在　能廣虜掠彼　助怨在力增
倍收己他利
佛說此經已。波斯匿王及阿闍世王韋提希
子聞佛所說。歡喜隨喜。作禮而去。
^pb^n1238如是我聞。　一時。佛住舍衛國祇樹給孤獨園。
　時。波斯匿王獨靜思惟。作是念。世尊正法。現
法離諸熾然。不待時節。通達現見。自覺證知
此法。是善知識．善伴黨。非是惡知識．惡伴黨。
作是念已。往詣佛所。稽首佛足。退坐一面。白
^pb佛言。世尊。我獨靜思惟。作是念。世尊正法。現
法離諸熾然。不待時節。通達現見。自覺證知。
是則善知識．善伴黨。非惡知識．惡伴黨。　佛告
波斯匿王。如是。大王。如是。大王。世尊正法．律。
現法離諸熾然。不待時節。通達現見。緣自覺
^pb知。是則善知識．善伴黨。非惡知識．惡伴黨。所
以者何。我為善知識。眾生有生法者。解脫於
生。眾生有老．病．死．憂．悲．惱苦者。悉令解脫。　大
王。我於一時住王舍城山谷精舍。時。阿難陀
比丘獨靜思惟。作是念。半梵行者是善知識．
善
^pb伴黨。非惡知識．惡伴黨。作是念已。來詣我所。
稽首我足。退坐一面。白我言。世尊。我獨靜思
惟。作是念。半梵行者是善知識．善伴黨。非惡
知識．惡伴黨。我時告言。阿難。莫作是語。半梵
行者是善知識．善伴黨。非惡知識．惡伴黨。所
^pb以者何。純一滿淨。梵行清白。謂善知識．善伴
黨。非惡知識．惡伴黨。所以者何。我常為諸眾
生作善知識。其諸眾生有生故。當知世尊正
法。現法令脫於生。有老．病．死．憂．悲．惱苦者。離
諸熾然。不待時節。現令脫惱苦。見通達。自覺
^pb證知。是則善知識．善伴黨。非惡知識．惡伴黨。
爾時。世尊即說偈言。
讚歎不放逸　是則佛正教　修禪不放逸
逮得證諸漏
佛說此經已。波斯匿王聞佛所說。歡喜隨喜。

^pb作禮而去。
^n1239如是我聞。　一時。佛住舍衛國祇樹給孤獨園。
　時。波斯匿王獨靜思惟。作是念。頗有一法修
習多修習。得現法願滿足．後世願滿足．現法
後世願滿足不。作是念已。往詣佛所。稽首佛
^pb足。退坐一面。白佛言。世尊。我獨靜思惟。作是
念。頗有一法修習多修習。得現法願滿足．得
後世願滿足．現法後世願滿足不。　佛告波斯
匿王。如是。大王。如是。大王。有一法修習多修
習。得現法願滿足．得後世願滿足．得現法後
^pb世願滿足。謂不放逸善法。不放逸善法修習
多修習。得現法願滿足．得後世願滿足．得現
法後世願滿足。　大王。譬如世間所作麤業。彼
一切皆依於地而得建立。不放逸善法亦復
如是。修習多修習。得現法願滿足．得後世願
滿
^pb足．得現法後法願滿足。如力。如是種子．根．堅。
陸水足行。師子．舍宅。亦如是說。是故。大王。當
住不放逸。當依不放逸。住不放逸．依不放逸
已。夫人當作是念。大王住不放逸．依不放逸。
我今亦當如是住不放逸．依不放逸。如是夫
^pb人。如是大臣．太子．猛將亦如是。國土人民應
當念。大王住不放逸．依不放逸。夫人．太子．大
臣．猛將住不放逸．依不放逸。我等亦應如是
住不放逸．依不放逸。大王。若住不放逸．依不
放逸者。則能自護。夫人．婇女亦能自保。倉藏
^pb財寶增長豐實。爾時。世尊即說偈言。
稱譽不放逸　毀呰放逸者　帝釋不放逸
能主忉利天　稱譽不放逸　毀呰放逸者
不放逸具足　攝持於二義　一者現法利
二後世亦然　是名無間等　甚深智慧者
^pb佛說此經已。波斯匿王聞佛所說。歡喜隨喜。
作禮而去。
^n1240如是我聞。　一時。佛住舍衛國祇樹給孤獨園。
　時。波斯匿王獨靜思惟。作是念。此有三法。一
切世間所不愛念。何等為三。謂老．病．死。如是
^pb三法。一切世間所不愛念。若無此三法世間
所不愛者。諸佛世尊不出於世。世間亦不知
有諸佛如來所覺知法為人廣說。以有此三
法世間所不愛念。謂老．病．死故。諸佛如來出
興於世。世間知有諸佛如來所覺知法廣宣
^pb說者。波斯匿王作是念已。來詣佛所。稽首佛
足。退坐一面。以其所念。廣白世尊。　佛告波斯
匿王。如是。大王。如是。大王。此有三法。世間所
不愛念。謂老．病．死。乃至世間知有如來所覺
知法為人廣說。爾時。世尊復說偈言。
　
^pb王所乘寶車　　終歸有朽壞
此身亦復然　遷移會歸老　唯如來正法
無有衰老相　稟斯正法者　永到安隱處
但凡鄙衰老　醜弊惡形類　衰老來踐蹈
迷魅愚夫心　若人壽百歲　常慮死隨至
^pb老病競追逐　伺便輒加害
佛說此經已。波斯匿王聞佛所說。歡喜隨喜。
作禮而去。雜阿含經卷第四十六
^juan47^pb


雜阿含經卷第四十七
　　　　宋天竺三藏求那跋陀羅譯
^n1241如是我聞。　一時。佛住舍衛國祇樹給孤獨園。
^pb　時。給孤獨長者來詣佛所。稽首佛足。退坐一
面。白佛言。世尊。若有人在我舍者。皆得淨信。
諸在我舍而命終者。皆得生天。　佛言。善哉。善
哉。長者。是深妙說。是一向受。於大眾中作師
子吼言。在我舍者。皆得淨信。及其命終。皆生
^pb天上。有何大德神力比丘為汝說言。凡在汝
舍命終者。皆生天上耶。　長者白佛。不也。世尊。
　復問。云何。為比丘尼．為諸天．為從我所面前
聞說。　長者白佛。不也。世尊。　云何。長者。汝緣自
知見。知在我舍命終者。皆生天上耶。　長者白
佛。不也。世尊。　佛告長者。汝既不從大德神力
比丘所聞。非比丘尼．非諸天。又不從我面前
^pb聞說。復不緣自見知。若有諸人於我舍命終
者。皆生天上。汝今何由能作如是甚深妙說。
作一向受。於大眾中作師子吼。而作是言。有
人於我舍命終者。皆生天上。　長者白佛。無有
比丘大德神力而來告我。如上廣說。乃至悉
^pb皆生天。世尊。然我有眾生主懷妊之時。我即
教彼。為其子故。歸佛．歸法．歸比丘僧。及其生
已。復教三歸。及生知見。復教持戒。設復婢使．
下賤客人懷妊及生。亦如是教。若人賣奴婢
者。我輒往彼語言。賢者。我欲買人。汝當歸佛．
^pb歸法．歸比丘僧。受持禁戒。隨我教者。輒授五
戒。然後隨價而買。不隨我教。則所不取。若復
止客。若傭作人。亦復先要受三歸五戒。然後
受之。若復有來求為弟子。若復乞貸舉息。我
悉要以三歸五戒。然後受之。又復我舍供養
^pb佛及比丘僧時。稱父母名。兄弟．妻子．宗親．知
識．國王．大臣．諸天．龍神。若存若亡。沙門．婆羅
門．內外眷屬．下至僕使。皆稱其名。而為咒願。
又從世尊聞稱名咒願因緣。皆得生天。或因
園田布施．或因房舍．或因床臥具．或因常施．
^pb或施行路。下至一摶施與眾生。此諸因緣。皆
生天上。　佛言。善哉。善哉。長者。汝以信心。故能
作是說。如來於彼有無上知見。審知汝舍有
人命終。皆悉生天。　爾時。給孤獨長者聞佛所
說。歡喜隨喜。作禮而去。
^pb^n1242如是我聞。　一時。佛住舍衛國祇樹給孤獨園。
　爾時。世尊告諸比丘。當恭敬住。常當繫心。常
當畏慎。隨他自在諸修梵行上．中．下座。所以
者何。若有比丘不恭敬住。不繫心。不畏慎。不
隨他自在諸修梵行上．中．下座。而欲令威儀
^pb足者。無有是處。不備威儀。欲令學法滿者。無
有是處。學法不滿。欲令戒身．定身．慧身．解脫
身．解脫知見身具足者。無有是處。解脫知見
不滿足。欲令得無餘涅槃者。無有是處。　如是。
比丘。當勤恭敬．繫心．畏慎。隨他德力諸修梵
^pb行上．中．下座。而威儀具足者。斯有是處。威儀
具足已。而學法具足者。斯有是處。學法備足
已。而戒身．定身．慧身．解脫身．解脫知見身具
足者。斯有是處。解脫知見身具足已。得無餘
涅槃者。斯有是處。是故。比丘。當勤恭敬．繫心．
^pb畏慎。隨他德力諸修梵行上．中．下座。威儀滿
足。乃至無餘涅槃。當如是學。　佛說此經已。諸
比丘聞佛所說。歡喜奉行。
^n1243如是我聞。　一時。佛住舍衛國祇樹給孤獨園。
　爾時。世尊告諸比丘。有二淨法。能護世間。何
^pb等為二。所謂慚．愧。假使世間無此二淨法者。
世間亦不知有父母．兄弟．姊妹．妻子．宗親．師
長尊卑之序。顛倒渾亂。如畜生趣。以有二種
淨法。所謂慚．愧。是故世間知有父母。乃至師
長尊卑之序。則不渾亂。如畜生趣。　爾時。世尊
^pb即說偈言。
世間若無有　慚愧二法者　違越清淨道
向生老病死　世間若成就　慚愧二法者
增長清淨道　永閉生死門
佛說此經已。諸比丘聞佛所說。歡喜奉行。
^pb^n1244如是我聞。　一時。佛住舍衛國祇樹給孤獨園。
　爾時。世尊告諸比丘。有燒燃法．不燒燃法。諦
聽。善思。當為汝說。　云何燒燃法。若男．若女犯
戒行惡不善法。身惡行成就。口．意惡行成就。
若彼後時疾病困苦。沈頓床褥。受諸苦毒。當
^pb於爾時。先所行惡悉皆憶念。譬如大山。日西
影覆。如是眾生先所行惡。身．口．意業諸不善
法。臨終悉現。心乃追悔。咄哉。咄哉。先不修善。
但行眾惡。當墮惡趣。受諸苦毒。憶念是已。心
生燒燃。心生變悔。心生悔已。不得善心。命終
^pb後世。亦不善心相續生。是名燒燃法。　云何不
燒燃。若男子．女人受持淨戒。修真實法。身善
業成就。口．意善業成就。臨壽終時。身遭苦患。
沈頓床褥。眾苦觸身。彼心憶念先修善法。身
善行。口．意善行成就。當於爾時。攀緣善法。我
^pb作如是身．口．意善。不為眾惡。當生善趣。不墮
惡趣。心不變悔。不變悔故。善心命終。後世續
善。是名不燒燃法。　爾時。世尊即說偈言。
已種燒燃業　依於非法活　乘斯惡業行
必生地獄中　等活及黑繩　眾合二叫呼
　
^pb燒燃極燒燃　　無澤大地獄
是八大地獄　極苦難可過　惡業種種故
各別十六處　四周開四門　中間量悉等
鐵為四周板　四門扇亦鐵　鐵地盛火燃
其焰普周遍　縱廣百由旬　焰焰無間息
^pb調伏非諸行　考治強梁者　長夜加楚毒
其苦難可見　見者生恐怖　悚慄身毛豎
墮彼地獄時　足上頭向下　止聖柔和心
修行梵行者　於此賢聖所　輕心起非義
及殺害眾生　墮斯熱地獄　宛轉於火中
^pb猶如火炙魚　苦痛號叫呼　如群戰象聲
大火自然生　斯由自業故
佛說此經已。諸比丘聞佛所說。歡喜奉行。
^n1245如是我聞。　一時。佛住舍衛國祇樹給孤獨園。
　爾時。世尊告諸比丘。捨身惡行者。能得身惡
^pb行斷。不得身惡行斷者。我不說彼捨身惡行。
以彼能得身惡行斷故。是故我說彼捨身惡
行。身惡行者。不以義饒益安樂。眾生離身惡
行。以義饒益。得安樂故。是故我說捨身惡行。
口．意惡行亦如是說。　佛說此經已。諸比丘聞
^pb佛所說。歡喜奉行。
^n1246如是我聞。　一時。佛住王舍城金師住處。　爾時。
世尊告諸比丘。如鑄金者。積聚沙土。置於槽
中。然後以水灌之。麤上煩惱。剛石堅塊隨水
而去。猶有麤沙纏結。復以水灌。麤沙隨水流
^pb出。然後生金。猶為細沙．黑土之所纏結。復以
水灌。細沙．黑土隨水流出。然後真金純淨無
雜。猶有似金微垢。然後金師置於爐中。增火
鼓韛令其融液。垢穢悉除。然其生金猶故。不輕．
不軟．光明不發。屈伸則斷。彼鍊金師．鍊金
^pb弟子復置爐中。增火鼓韛轉側陶鍊。然後生金
輕軟光澤。屈伸不斷。隨意所作釵．鐺．鐶．釧諸
莊嚴具。如是。淨心進向比丘麤煩惱纏．惡不
善業．諸惡邪見漸斷令滅。如彼生金。淘去剛
石堅塊。　復次。淨心進向比丘除次麤垢。欲覺．
^pb恚覺．害覺。如彼生金除麤沙礫。　復次。淨心進
向比丘次除細垢。謂親里覺．人眾覺．生天覺。
思惟除滅。如彼生金除去塵垢．細沙．黑土。　復
次。淨心進向比丘有善法覺。思惟除滅。令心
清淨。猶如生金除去金色相似之垢。令其純
^pb淨。　復次。比丘於諸三昧有行所持。猶如池水
周匝岸持。為法所持。不得寂靜勝妙。不得息
樂。盡諸有漏。如彼金師．金師弟子陶鍊生金。
除諸垢穢。不輕．不軟．不發光澤。屈伸斷絕。不
得隨意成莊嚴具。　復次。比丘得諸三昧。不
^pb為有行所持。得寂靜勝妙。得息樂道。一心一
意。盡諸有漏。如鍊金師．鍊金師弟子陶鍊生
金。令其輕軟．不斷．光澤。屈伸隨意。　復次。比丘
離諸覺觀。乃至得第二．第三．第四禪。如是正
受。純一清淨。離諸煩惱。柔軟真實不動。於彼
^pb彼入處。欲求作證悉能得證。如彼金師陶鍊
生金。極令輕軟．光澤．不斷。任作何器。隨意所
欲。如是。比丘三昧正受。乃至於諸入處悉能
得證。　佛說此經已。時。諸比丘聞佛所說。歡喜
奉行。
^pb^n1247如是我聞。　一時。佛住王舍城迦蘭陀竹園。　爾
時。世尊告諸比丘。應當專心方便。隨時思惟
三相。云何為三。隨時思惟止相。隨時思惟舉
相。隨時思惟捨相。若比丘一向思惟止相。則
於是處其心下劣。若復一向思惟舉相。則於
^pb是處掉亂心起。若復一向思惟捨相。則於是
處不得正定。盡諸有漏。　以彼比丘隨時思惟
止相。隨時思惟舉相。隨時思惟捨相故。心則
正定。盡諸有漏。如巧金師．金師弟子以生金
著於爐中增火。隨時扇韛隨時水灑。隨時俱捨。
^pb若一向鼓韛。即於是處生金焦盡。一向水灑。
則於是處。生金堅強。若一向俱捨。則於是處
生金不熟。則無所用。是故。巧金師．金師弟子
於彼生金隨時鼓韛隨時水灑。隨時兩捨。如是
生金。得等調適。隨事所用。如是。比丘。專心方
^pb便。時時思惟。憶念三相。乃至漏盡。　佛說是經
已。諸比丘聞佛所說。歡喜奉行。
^n1248如是我聞。　一時。佛住王舍城迦蘭陀竹園。　爾
時。世尊告諸比丘。過去世時。摩竭提國有牧
牛者。愚癡無慧。夏末秋初。不善觀察恒水此
^pb岸。亦不善觀恒水彼岸。而驅群牛峻岸而下。
峻岸而上。中間洄澓。多起患難。諸比丘。過去
世時。摩竭提國有牧牛人。不愚不癡者。有方
便慧。夏末秋初。能善觀察恒水此岸。亦善觀
察恒水彼岸。善度其牛。至平博山谷好水草
^pb處。彼初度時。先度大牛能領群者。斷其急流。
次驅第二多力少牛。隨後而度。然後第三驅
羸小者。隨逐下流。悉皆次第安隱得度。新生
犢子愛戀其母。亦隨其後。得度彼岸。　如是。比
丘。我說斯譬。當知其義。彼摩竭提牧牛者。愚
^pb癡無慧。彼諸六師富蘭那等亦復如是。習諸
邪見。向於邪道。如彼牧牛人愚癡無慧。夏末
秋初。不善觀察此岸彼岸。高峻山嶮。從峻岸
下。峻岸而上。中間洄澓。多生患難。如是六師
富蘭那等愚癡無慧。不觀此岸。謂於此世。
^pb不觀彼岸。謂於他世。中間洄澓。謂境諸魔。自
遭苦難。彼諸見者。習其所學。亦遭患難。　彼摩
竭提善牧牛者。不愚不癡。有方便慧。謂如來．
應．等正覺。如牧牛者善觀此岸。善觀彼岸。善
度其牛。於平博山谷。先度大牛能領群者。橫
^pb截急流。安度彼岸。如是我聲聞能盡諸漏。乃
至自知不受後有。橫截惡魔世間貪流。安隱
得度生死彼岸。　如摩竭提國善牧牛者。次度
第二多力少牛。截流橫度。如是我諸聲聞斷
五下分結。得阿那含。於彼受生。不還此世。亦
^pb復斷截惡魔貪流。安隱得度生死彼岸。　如摩
竭提國善牧牛者。驅其第三羸小少牛。隨其
下流。安隱得度。如是我聲聞斷三結。貪．恚．癡
薄。得斯陀含。一來此世。究竟苦邊。橫截於彼
惡魔貪流。安隱得度生死彼岸。　如摩竭提國
^pb善牧牛者。新生犢子愛戀其母。亦隨得度。如
是我聲聞斷三結。得須陀洹。不墮惡趣。決定
正向三菩提。七有天人往生。究竟苦邊。斷截
惡魔貪流。安隱得度生死彼岸。　爾時。世尊即
說偈言。
^pb此世及他世　明智善顯現　諸魔得未得
乃至於死魔　一切悉知者　三藐三佛智
斷截諸魔流　破壞令消亡　開示甘露門
顯現正真道　心常多欣悅　逮得安隱處
佛說此經已。諸比丘聞佛所說。歡喜奉行。
^pb^n1249如是我聞。　一時。佛住舍衛國祇樹給孤獨園。
　爾時。世尊告諸比丘。若牧牛人成就十一法
者。不能令牛增長。亦不能擁護大群牛。令等
安樂。何等為十一。謂不知色．不知相．不去蟲．
不能覆護其瘡．不能起煙．不知擇路．不知擇
處．
^pb不知度處．不知食處．盡𤛓乳．不善料理能領
群者。是名十一法成就。不能黨護大群牛。　如
是。比丘成就十一法者。不能自安。亦不安他。
何等為十一。謂不知色．不知相．不能除其害
蟲．不覆其瘡．不能起煙．不知正路．不知止處．
^pb不知度處．不知食處．盡𤛓乳．若有上座多聞
耆舊。久修梵行。大師所歎。不向諸明智修梵
行者稱譽其德。悉令宗敬．奉事．供養。　云何名
不知色。諸所有色。彼一切四大。及四大造。是
名為色不如實知。云何不知相。事業是過相。
^pb事業是慧相。是不如實知。是名不知相。　云何
名不知去蟲。所起欲覺能安。不離．不覺．不滅。
所起瞋恚．害覺能安。不離。不覺．不滅。是名不
去蟲。　云何不覆瘡。謂眼見色。隨取形相。不守
眼根。世間貪憂。惡不善法。心隨生漏。不能防
^pb護。耳．鼻．舌．身．意根亦復如是。是名不覆其瘡。
云何不起煙。如所聞。如所受法。不能為人分
別顯示。是名不起煙。　云何不知正道。八正道
及聖法．律是名為道。彼不如實知。是名不知
道。　云何不知止處。謂於如來所知法。不得歡
^pb喜．悅樂．勝妙．出離．饒益。是名不知止處。　云何
不知度處。謂彼不知修多羅．毘尼．阿毘曇。不
隨時往到其所。諮問請受。云何為善。云何不
善。云何有罪。云何無罪。作何等法為勝非惡。
於隱密法不能開發。於顯露法不能廣問。於
^pb甚深句義自所知者。不能廣宣顯示。是名不
知度處。云何不知放牧處。謂四念處及賢聖
法．律是名放牧處。於此不如實知。是名不知
放牧處。　云何為盡𤛓乳。彼剎利．婆羅門長者
自在施與衣被．飲食．床臥．醫藥．資生眾具。彼
^pb比丘受者不知限量。是名盡𤛓乳。　云何為上
座大德多聞耆舊。乃至不向諸勝智梵行者
所稱其功德。令其宗重承事供養。令得悅樂。
謂比丘不稱彼上座。乃至令諸智慧梵行者
往詣其所。以隨順身．口．意業承望奉事。是名
^pb不於上座多聞耆舊。乃至令智慧梵行往詣
其所。承望奉事。令得悅樂。　彼牧牛者成就十
一法。堪能令彼群牛增長。擁護群牛。令其悅
樂。何等為十一。謂知色．知相。如上清淨分說。
乃至能領群者。隨時料理。令得安樂。是名牧
^pb牛者十一事成就。能令群牛增長擁護。令得
安樂。如是。比丘成就十一法者。能自安樂。亦
能安他。何等十一。謂知色．知相。乃至十一如
清淨分廣說。是名比丘十一事成就。自安安
他。　佛說此經已。諸比丘聞佛所說。歡喜奉行。

^pb^n1250如是我聞。　一時。佛在拘薩羅人間遊行。至一
奢能伽羅聚落。住一奢能伽羅林中。　時。有尊
者那提迦。舊住一奢能伽羅聚落。一奢能伽
羅聚落沙門．婆羅門聞沙門瞿曇拘薩羅國
人間遊行。至一奢能伽羅聚落。住一奢能伽
^pb羅林中。聞已。各辦一釜食。著門邊。作是念。我
先供養世尊。我先供養善逝。各各高聲大聲。
作如是唱。　爾時。世尊聞園林內有多人眾高
聲大聲。語尊者那提伽。何因．何緣園林內有
眾多人高聲大聲唱說之聲。　尊者那提伽白
^pb佛言。世尊。此一奢能伽羅聚落諸剎利．婆羅
門長者聞世尊住此林中。各作一釜食置園
林內。各自唱言。我先供養世尊。我先供養善
逝。以是故。於此林中多人高聲大聲唱說之
聲。唯願世尊當受彼食。　佛告那提伽。莫以利
^pb我。我不求利。莫以稱我。我不求稱。那提伽。若
於如來。如是便得出要．遠離．寂滅．等正覺樂
者。則於彼彼所起利樂。若味若求。那提伽。唯
我於此像類得出要．遠離．寂滅．等正覺樂。不
求而得。不苦而得。於何彼彼所起利樂。若味
^pb若求。那提伽。汝等於如是像類色不得出要．
遠離．寂滅．等正覺樂故。不得不求之樂．不苦
之樂。那提迦。天亦不得如是像類出要．遠離．
寂滅．等正覺樂．不求之樂．不苦之樂。唯有我
得如是像類出要．遠離．寂滅．等正覺樂．不求
^pb之樂．不苦之樂。於何彼彼所起利樂。若味若
求。　那提伽白佛言。世尊。我今欲說譬。　佛告那
提伽。宜知是時。　那提迦白佛言。世尊。譬如天
雨。水流順下。隨其彼彼世尊住處。於彼彼處
剎利．婆羅門長者信敬奉事。以世尊戒德清
^pb淨。正見真直。是故。我今作如是說。唯願世尊
哀受彼請。　佛告那提伽。莫以利我。我不求利。
乃至云何於彼彼所起利樂。有味有求。那提
迦。我見比丘食好食已。仰腹而臥。急喘長息。
我見已。作是思惟。如此長老不得出要．遠離．
^pb寂滅．等正覺樂．不求之樂．不苦之樂。復次。那
提迦。我見此有二比丘食好食已。飽腹喘息。
偃闡而行。我作是念。非彼長老能得出要．遠
離．寂滅．等正覺之樂．不求之樂．不苦之樂。　那
提迦。我見眾多比丘食好食已。從園至園。從
^pb房至房。從人至人。從群聚至群聚。我見是已。
而作是念。非彼長老如是能得出要．遠離．寂
滅．等正覺樂．不求之樂．不苦之樂。我得如是
像類出要．遠離．寂滅．等正覺樂．不求之樂．不
苦之樂。　復次。那提迦。我於一時隨道行。見有
^pb比丘於前遠去。復有比丘於後來亦遠。我於
爾時。閑靜無為。亦無有便利之勞。所以者何。
依於食飲。樂著滋味。故有便利。此則為依。觀
五受陰生滅。而厭離住。此則為依。於六觸入
處觀察集滅。厭離而住。此則為依。於群聚之
^pb樂勤習群聚。厭於遠離。是則為依。樂修遠離。
則勤於遠離。厭離群聚。是則為依。是故。那提
迦。當如是學。於五受陰觀察生滅。於六觸入
處觀察集滅。樂於遠離。精勤遠離。當如是學。
　佛說此經已。尊者那提迦聞佛所說。歡喜隨
^pb喜。作禮而去。
^n1251如是我聞。　一時。佛在拘薩羅人間遊行。至那
楞伽羅聚落。如上廣說。乃至彼彼所起求利。
　佛告那提迦。我見聚落邊有精舍。有比丘坐
禪。我見已。作如是念。今此尊者聚落人。此或
^pb沙彌。來往聲響作亂。障其禪思。覺其正受。於
不到欲到．不獲欲獲．不證欲證而作留難。那
提迦。我不喜彼比丘住聚落精舍。　那提迦。我
見比丘住空閑處。仰臥吁咄。我見是已。而作
是念。令彼比丘覺寤睡眠。思空閑想。那提迦。
^pb我亦不喜如是比丘住空閑處。　那提迦。我復
見比丘住空閑處。搖身坐睡。見已。作是念。今
此比丘於睡覺寤。不定得定。定心者得解脫。
是故。那提迦。我不喜如是比丘住空閑處。　那
提迦。我復見比丘住空閑處。端坐正受。我見
^pb已。作是念。令此比丘不解脫者。疾得解脫。已
解脫者。令自防護。使不退失。那提迦。我喜如
是比丘住空閑處。　那提迦。我復見比丘住空
閑處。彼於後時。遠離空處集捨床臥具。還入
聚落受床臥具。那提迦。我亦不喜如是比丘
^pb還入聚落。　復次。那提迦。我見比丘住聚落精
舍。名聞大德能感財利．衣被．飲食．湯藥．眾具。
彼於後時。集捨利養聚落床座。至於空閑。床
臥安止。那提迦。我喜如是比丘集捨利養聚
落床臥。住於空閑。那提迦。比丘當如是學。　佛
^pb說此經已。那提迦比丘歡喜隨喜。作禮而去。
^n1252如是我聞。　一時。佛住鞞舍離國獼猴池側重
閣講堂。　爾時。世尊告諸比丘。諸離車子常枕
木枕。手足龜坼。疑畏莫令摩竭陀王阿闍世
毘提希子得其間便。是故。常自儆策。不放逸
^pb住。以彼不放逸住故。摩竭陀王阿闍世毘提
希子不能伺求得其間便。於未來世。不久。諸
離車子恣樂無事。手足柔軟。繒纊為枕。四體
安臥。日出不起。放逸而住。以放逸住故。摩竭
陀王阿闍世毘提希子得其間便。　如是。比丘
^pb精勤方便。堅固堪能。不捨善法。肌膚損瘦。筋
連骨立。精勤方便。不捨善法。乃至未得所應
得者。不捨精進。常攝其心。不放逸住。以不放
逸住故。魔王波旬不得其便。　當來之世。有諸
比丘恣樂無事。手足柔軟。繒纊為枕。四體安
^pb臥。日出不起。放逸而住。以放逸住故。惡魔波
旬伺得其便。是故。比丘。當如是學。精勤方便。
乃至不得未得。不捨方便。　佛說此經已。諸比
丘聞佛所說。歡喜奉行。
^n1253如是我聞。　一時。佛住舍衛國祇樹給孤獨園。
^pb　爾時。世尊告諸比丘。譬如士夫晨朝以三百
釜食惠施眾生。日中．日暮亦復如是。第二士
夫。時節須臾。於一切眾生修習慈心。乃至如
𤛓乳頃。比先士夫惠施功德所不能及。百分
千分巨億萬分。算數譬類不得為比。是故。
^pb比丘。當作是學。時節須臾。於一切眾生修習
慈心。下至如𤛓乳頃。　佛說此經已。諸比丘聞
佛所說。歡喜奉行。
^n1254如是我聞。　一時。佛住舍衛國祇樹給孤獨園。
　爾時。世尊告諸比丘。譬如人家多女人少男
^pb子。當知是家易為盜賊之所劫奪。如是善男
子．善女人。不能數數下至如𤛓乳頃。於一切
眾生修習慈心。當知是人易為諸惡鬼神所
欺。　譬如人家多男子少女人。不為盜賊數數
劫奪。如是。善男子數數下至如𤛓乳頃。於一
^pb切眾生修習慈心。不為諸惡鬼神所欺。是故。
諸比丘。常當隨時數數下至如𤛓乳頃。修習
慈心。　佛說此經已。諸比丘聞佛所說。歡喜奉
行。
^n1255如是我聞。　一時。佛住舍衛國祇樹給孤獨園。
　
^pb爾時。世尊告諸比丘。譬如有人有匕手劍。其
刃廣利。有健士夫言。我能以手以拳椎打汝
劍。令其摧碎。諸比丘。彼健士夫當能以手以
拳椎打彼劍。令摧碎不。比丘白佛。不能。世尊。
彼匕手劍其刃廣利。非彼士夫能以手以拳
^pb椎打碎折。正足自困。　如是。比丘。若沙門．婆羅
門下至如𤛓乳頃。於一切眾生修習慈心。若
有諸惡鬼神欲往伺求其短。不能得其間便。
正可反自傷耳。是故。諸比丘。當如是學。數數
下至如𤛓乳頃。修習慈心。　佛說此經已。諸比
^pb丘聞佛所說。歡喜奉行。
^n1256如是我聞。　一時。佛住舍衛國祇樹給孤獨園。
　爾時。世尊以爪抄土。告諸比丘。於意云何。我
爪上土多。為大地土多。　比丘白佛。世尊。爪上
土甚少少耳。其大地土無量無數。不可為比。
　
^pb佛告諸比丘。如是。眾生能數數下至彈指頃。
於一切眾生修習慈心者。如甲上土耳。其諸
眾生不能數數下至如彈指頃。於一切眾生
修習慈心者。如大地土。是故。諸比丘。常當數
數於一切眾生修習慈心。　佛說此經已。諸比
^pb丘聞佛所說。歡喜奉行。
^n1257如是我聞。　一時。佛住鞞舍離國獼猴池側重
閣講堂。　爾時。世尊告諸比丘。一切行無常。不
恒．不安。是變易法。諸比丘。常當觀察一切諸
行。修習厭離．不樂．解脫。　時。有異比丘從座起。
^pb整衣服。為佛作禮。右膝著地。合掌白佛。壽命
遷滅。遲速如何。　佛告比丘。我則能說。但汝欲
知者難。　比丘白佛。可說譬不。　佛言。可說。　佛告
比丘。有四士夫手執強弓。一時放發。俱射四
方。有一士夫及箭未落。接取四箭。云何。比丘。

^pb如是士夫為捷疾不。　比丘白佛。捷疾。世尊。　佛
告比丘。此接箭士夫雖復捷疾。有地神天子
倍疾於彼。虛空神天倍疾地神。四王天子來
去倍疾於虛空神天。日月天子復倍捷疾於
四王天。導日月神復倍捷疾於日月天子。諸
^pb比丘。命行遷變倍疾於彼導日月神。是故。諸
比丘。當勤方便。觀察命行無常迅速如是。　佛
說此經已。諸比丘聞佛所說。歡喜奉行。
^n1258如是我聞。　一時。佛住波羅奈國仙人住處鹿
野苑中。　爾時。世尊告諸比丘。過去世時。有一
^pb人名陀舍羅訶。彼陀舍羅訶有鼓名阿能訶。
好聲．美聲．深聲。徹四十里。彼鼓既久。處處裂
壞。爾時。鼓士裁割牛皮。周匝纏縛。雖復纏縛。
鼓猶無復高聲．美聲．深聲。彼於後時。轉復朽
壞。皮大剝落。唯有聚木。　如是。比丘。修身．修戒．

^pb修心．修慧。以彼修身．修戒．修心．修慧故。於如
來所說修多羅甚深明照。難見難覺。不可思
量。微密決定。明智所知。彼則頓受．周備受。聞
其所說。歡喜崇習。出離饒益。當來比丘不修
身．不修戒．不修心．不修慧。聞如來所說修多
^pb羅甚深明照空相應隨順緣起法。彼不頓受
持。不至到受。聞彼說者。不歡喜崇習。而於世
間眾雜異論．文辭綺飾．世俗雜句。專心頂受。
聞彼說者。歡喜崇習。不得出離饒益。於彼如
來所說甚深明照空相要法隨順緣起者。於
^pb此則滅。猶如彼鼓。朽故壞裂。唯有聚木。是故。
諸比丘。當勤方便修身．修戒．修心．修慧。於如
來所說甚深明照空相要法隨順緣起。頓受．
遍受。聞彼說者。歡喜崇習。出離饒益。　佛說此
經已。諸比丘聞佛所說。歡喜奉行。
^pb^n1259如是我聞。　一時。佛住舍衛國祇樹給孤獨園。
　爾時。世尊告諸比丘。譬如鐵丸投著火中。與
火同色。盛著劫貝綿中。云何。比丘。當速燃不。
　比丘白佛。如是。世尊。　佛告比丘。愚癡之人依
聚落住。晨朝著衣持缽。入村乞食。不善護身。
^pb不守根門。心不繫念。若見年少女人。不正思
惟。取其色相。起貪欲心。欲燒其心。欲燒其身。
身心燒已。捨戒退減。是愚癡人長夜當得非
義饒益。是故。比丘。當如是學。善護其身。守護
根門。繫念。入村乞食。當如是學。　佛說此經已。
^pb諸比丘聞佛所說。歡喜奉行。
^n1260如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。有一貓狸。飢
渴羸瘦。於孔穴中伺求鼠子。若鼠子出。當取
食之。有時鼠子出穴遊戲。時。彼貓狸疾取吞
^pb之。鼠子身小。生入腹中。入腹中已。食其內藏。
食內藏時。貓狸迷悶。東西狂走。空宅．塜。不知
何止。遂至於死。　如是。比丘。有愚癡人依聚落
住。晨朝著衣持缽。入村乞食。不善護身。不守
根門。心不繫念。見諸女人。起不正思惟。而取
^pb色相。發貪欲心。貪欲發已。欲火熾燃。燒其身
心。燒身心已。馳心狂逸。不樂精舍．不樂空閑．
不樂樹下。為惡不善心侵食內法。捨戒退減。
此愚癡人長夜常得不饒益苦。是故。比丘。當
如是學。善護其身。守諸根門。繫心正念。入村
^pb乞食。當如是學。　佛說此經已。諸比丘聞佛所
說。歡喜奉行。
^n1261如是我聞。　一時。佛住舍衛國祇樹給孤獨園。
　爾時。世尊告諸比丘。譬如木杵。常用不止。日
夜消減。如是。比丘。若沙門．婆羅門從本以來。

^pb不閉根門。食不知量。初夜．後夜不勤覺悟修
習善法。當知是輩終日損減。不增善法。如彼
木杵。　諸比丘。譬如優缽羅．缽曇摩．拘牟頭．分
陀利生於水中。長於水中。隨水增長。如是。沙
門．婆羅門善閉根門。飲食知量。初夜．後夜精
^pb勤覺悟。當知是等善根功德日夜增長。終不
退減。當如是學。善閉根門。飲食知量。初夜．後
夜精勤覺悟。功德善法日夜增長。當如是學。
　佛說此經已。諸比丘聞佛所說。歡喜奉行。
^n1262如是我聞。　一時。佛住王舍城迦蘭陀竹園。爾
^pb時。世尊於後夜時聞野狐鳴。　爾時。世尊夜過
天明。於大眾前敷座而坐。告諸比丘。汝等後
夜時聞野狐鳴不。　諸比丘白佛。如是。世尊。　佛
告諸比丘。有一愚癡人作如是念。令我受身
得如是形類。作如是聲。此愚癡人欲求如是
^pb像類處所受生。何足不得。是故。比丘。汝等但
當精勤方便。求斷諸有。莫作方便。增長諸有。
當如是學。佛說此經已。諸比丘聞佛所說。歡
喜奉行。
^n1263如是我聞。　一時。佛住王舍城迦蘭陀竹園。　爾
^pb時。世尊告諸比丘。我不讚歎受少有身。況復
多受。所以者何。受有者苦。譬如糞屎。少亦臭
穢。何況於多。如是諸有。少亦不歎。乃至剎那。
況復於多。所以者何。有者。苦故。是故。比丘。當
如是學。斷除諸有。莫增長有。當如是學。　佛說
^pb此經已。諸比丘聞佛所說。歡喜奉行。
^n1264如是我聞。　一時。佛住王舍城迦蘭陀竹園。爾
時。世尊夜後分時聞野狐鳴。　是夜過已。於大
眾前敷座而坐。告諸比丘。汝等於夜後分聞
野狐鳴不。　比丘白佛。如是。世尊。佛告比丘。彼
^pb野狐者。疥瘡所困。是故鳴喚。若能有人為彼
野狐治疥瘡者。野狐必當知恩報恩。而今有
一愚癡之人。無有知恩報恩。是故。諸比丘。當
如是學。知恩報恩。其有小恩尚報。終不忘失。
況復大恩。　佛說此經已。諸比丘聞佛所說。歡
^pb喜奉行。
^n1265如是我聞。　一時。佛住王舍城迦蘭陀竹園。爾
時。有尊者跋迦梨住王舍城金師精舍。疾病
困苦。尊者富鄰尼瞻視供養。　時。跋迦梨語富
鄰尼。汝可詣世尊所。為我稽首禮世尊足。問
^pb訊世尊少病少惱．起居輕利．安樂住不。言。跋
迦梨住金師精舍。疾病困篤。委積床褥。願見
世尊。疾病困苦。氣力羸惙。無由奉詣。唯願世
尊降此金師精舍。以哀愍故。　時。富鄰尼受跋
迦梨語已。詣世尊所。稽首禮足。退住一面。白
^pb佛言。世尊。尊者跋迦梨稽首世尊足。問訊世
尊少病少惱．起居輕利．安樂住不。　世尊答言。
令彼安樂。　富鄰尼白佛言。世尊。尊者跋迦梨
住金師精舍。疾病困篤。委在床褥。願見世尊。
無有身力來詣世尊。善哉。世尊。詣金師精舍。
^pb以哀愍故。爾時。世尊默然聽許。時。富鄰尼知
世尊聽許已。禮足而去。　爾時。世尊晡時從禪
覺。往詣金師精舍。至跋迦梨住房。跋迦梨比
丘遙見世尊。從床欲起。　佛告跋迦梨。且止。勿
起。　世尊即坐異床。語跋迦梨。汝心堪忍此病
^pb苦不。汝身所患。為增．為損。　跋迦梨白佛。如前
又摩比丘修多羅廣說。世尊。我身苦痛。極難
堪忍。欲求刀自殺。不樂苦生。　佛告跋迦梨。我
今問汝。隨意答我。云何。跋迦梨。色是常耶。為
非常耶。　跋迦梨答言。無常。世尊。復問。若無常。

^pb是苦耶。　答言。是苦。世尊。　復問。跋迦梨。若無常．
苦者。是變易法。於中寧有可貪．可欲不。　跋迦
梨白佛。不也。世尊。受．想．行．識亦如是說。　佛告
跋迦梨。若於彼身無可貪．可欲者。是則善終。
後世亦善。　爾時。世尊為跋迦梨種種說法。示
^pb教照喜已。從座起去。即於彼夜。尊者跋迦梨
思惟解脫。欲執刀自殺。不樂久生。　時。有二天
身極端正。於後夜時詣世尊所。稽首禮足。退
住一面。白佛言。世尊。尊者跋迦梨疾病困苦。
思惟解脫。欲執刀自殺。不樂久生。　第二天言。
^pb彼尊者跋迦梨已於善解脫而得解脫。說此
語已。俱禮佛足。即沒不現。　爾時。世尊夜過晨
朝。於大眾前敷座而坐。告諸比丘。昨夜有二
天子。形體端正。來詣我所。稽首作禮。退住一
面。而作是言。尊者跋迦梨住金師精舍。疾病
^pb困苦。思惟解脫。欲執刀自殺。不樂久生。第二
天言。尊者跋迦梨已於善解脫而得解脫。說
此語已。稽首作禮。即沒不現。　爾時。世尊告一
比丘。汝當往詣尊者跋迦梨比丘所。語跋迦
梨言。昨夜有二天來詣我所。稽首作禮。退住
^pb一面。語我言。尊者跋迦梨疾病困篤。思惟解
脫。欲執刀自殺。不樂久生。第二天言。尊者跋
迦梨於善解脫而得解脫。說此語已。即沒不
現。此是天語。佛復記汝。汝於此身不起貪欲。
是則善終。後世亦善。　時。彼比丘受世尊教已。
^pb詣金師精舍跋迦梨房。　爾時。跋迦梨語侍病
者。汝等持繩床。共舉我身。著精舍外。我欲執
刀自殺。不樂久生。　時。有眾多比丘出房舍。露
地經行。受使比丘詣眾多比丘所。問眾多比
丘言。諸尊。跋迦梨比丘住在何所。　諸比丘答
^pb言。跋迦梨比丘告侍病者。令舉繩床。出精舍
外。欲執刀自殺。不樂久生。受使比丘即詣跋
迦梨所。　跋迦梨比丘遙見使比丘來。語侍病
者。下繩床著地。彼比丘疾來。似世尊使。彼侍
病者即下繩床著地。　時。彼使比丘語跋迦梨。
^pb世尊有教及天有所說。　時。跋迦梨語侍病者。
扶我著地。不可於床上受世尊教及天所說。
時。侍病者即扶跋迦梨。下置於地。　時。跋迦梨
言。汝可宣示世尊告敕及天所說。　使比丘言。
跋迦梨。大師告汝。夜有二天來白我言。跋迦
^pb梨比丘疾病困篤。思惟解脫。欲執刀自殺。不
樂久生。第二天言。跋迦梨比丘已於善解脫
而得解脫。說此語已。即沒不現。世尊復記說。
汝善於命終。後世亦善。　跋迦梨言。尊者。大師
善知所知。善見所見。彼二天者亦善知所
^pb知。善見所見。然我今日於色常．無常。決定無
疑。無常者是苦。決定無疑。若無常．苦者。是變
易法。於彼無有可貪．可欲。決定無疑。受．想．行．
識亦復如是。然我今日疾病苦痛猶故隨身。
欲刀自殺。不樂久生。即執刀自殺。　時。使比丘
^pb供養跋迦梨死身已。還詣佛所。稽首禮足。退
坐一面。白佛言。世尊。我以世尊所敕。具告尊
者跋迦梨。彼作是言。大師善知所知。善見所
見。彼二天者亦善知所知。善見所見。廣說。乃
至執刀自殺。爾時。世尊告諸比丘。共詣金師
^pb精舍跋迦梨尸所。見跋迦梨死身。有遠離之
色。見已。語諸比丘。汝等見是跋迦梨比丘死
身在地。有遠離之色不。　諸比丘白佛。已見。世
尊。　復告諸比丘。遶跋迦梨身。四面周匝。有闇
冥之相圍遶身不。　諸比丘白佛。已見。世尊。　佛
告
^pb諸比丘。此是惡魔之像。周匝求覓跋迦梨善
男子識神當生何處。　佛告諸比丘。跋迦梨善
男子不住識神。以刀自殺。　爾時。世尊為彼跋
迦梨說第一記。　佛說此經已。諸比丘聞佛所
說。歡喜奉行。
^pb^n1266如是我聞。　一時。佛住王舍城迦蘭陀竹園。時。
有尊者闡陀。住那羅聚落好衣菴羅林中。疾
病困篤。　時。尊者舍利弗聞尊者闡陀在那羅
聚落好衣菴羅林中。疾病困篤。聞已。語尊者
摩訶拘絺羅。尊者知不。闡陀比丘在那羅聚
^pb落好衣菴羅林中疾病困篤。當往共看。摩訶
拘絺羅默然許之。　時。尊者舍利弗與尊者摩
訶拘絺羅共詣那羅聚落好衣菴羅林中。至
尊者闡陀住房。　尊者闡陀遙見尊者舍利弗．
尊者摩訶拘絺羅。凭欲起。　尊者舍利弗語
^pb尊者闡陀。汝且莫起。　尊者舍利弗．尊者摩訶
拘絺羅坐於異床。問尊者闡陀。云何。尊者闡
陀。所患為可堪忍不。為增．為損。如前叉摩修
多羅廣說。　尊者闡陀言。我今身病。極患苦痛。
難可堪忍。所起之病。但增無損。唯欲執刀自
^pb殺。不樂苦活。　尊者舍利弗言。尊者闡陀。汝當
努力。莫自傷害。若汝在世。我當與汝來往周
旋。汝若有乏。我當給汝如法湯藥。汝若無看
病人。我當看汝。必令適意。非不適意。　闡陀答
言。我有供養。那羅聚落諸婆羅門長者悉見
^pb看視。衣被．飲食．臥具．湯藥無所乏少。自有弟
子修梵行者隨意瞻病。非不適意。但我疾病
苦痛逼身。難可堪忍。唯欲自殺。不樂苦生。　舍
利弗言。我今問汝。隨意答我。闡陀。眼及眼識．
眼所識色。彼寧是我．異我．相在不。　闡陀答言。

^pb不也。尊者舍利弗。　復問。闡陀。耳．鼻．舌．身．意及
意識．意識所識法。彼寧是我．異我．相在不。　闡
陀答言。不也。尊者舍利弗。　復問。闡陀。汝於眼．
眼識及色。為何所見．何所識．何所知故。言眼．
眼識及色。非我．不異我．不相在。　闡陀答言。我
^pb於眼．眼識及色。見滅．知滅故。見眼．眼識及色。
非我．不異我．不相在。　復問。闡陀。汝於耳．鼻．舌．
身．意．意識及法。何所見．何所知故。於意．意識
及法。見非我．不異我．不相在。　闡陀答言。尊者
舍利弗。我於意．意識及法。見滅．知滅故。於意．
^pb意識及法。見非我．不異我．不相在。尊者舍利
弗。然我今日身病苦痛。不能堪忍。欲以刀自
殺。不樂苦生。　時。尊者摩訶拘絺羅語尊者闡
陀。汝今當於大師修習正念。如所說句。有所
依者。則為動搖。動搖者。有所趣向。趣向者。為
^pb不休息。不休息者。則隨趣往來。隨趣往來者。
則有未來生死。有未來生死故。有未來出沒。
有未來出沒故。則有生．老．病．死．憂．悲．苦惱。如
是純一苦聚集。如所說句。無所依者。則不動
搖。不動搖者。得無趣向。無趣向者。則有止息。
^pb有止息故。則不隨趣往來。不隨趣往來。則無
未來出沒。無未來出沒者。則無生．老．病．死．憂．
悲．惱苦。如是純大苦聚滅。　闡陀言。尊者摩訶
拘絺羅。供養世尊事。於今畢矣。隨順善逝。今
已畢矣。適意。非不適意。弟子所作。於今已作。
^pb若復有餘弟子所作供養師者。亦當如是供
養大師。適意。非不適意。然我今日身病苦痛。
難可堪忍。唯欲以刀自殺。不樂苦生。爾時。尊
者闡陀即於那羅聚落好衣菴羅林中以刀
自殺。　時。尊者舍利弗供養尊者闡陀舍利
^pb已。往詣佛所。稽首禮足。退住一面。白佛言。世
尊。尊者闡陀於那羅聚落好衣菴羅林中以
刀自殺。云何。世尊。彼尊者闡陀當至何趣。云
何受生。後世云何。　佛告尊者舍利弗。彼不自
記說言。尊者摩訶拘絺羅。我供養世尊。於今
^pb已畢。隨順善逝。於今已畢。適意。非不適意。若
復有餘供養大師者。當如是作。適意。非不適
意耶。　爾時。尊者舍利弗復問。世尊。彼尊者闡
陀先於鎮珍尼婆羅門聚落。有供養家．極親
厚家．善言語家。佛告舍利弗。如是。舍利弗。正
^pb智．正善解脫善男子。有供養家．親厚家．善言
語家。舍利弗。我不說彼有大過。若有捨此身。
餘身相續者。我說彼等則有大過。若有捨此
身已。餘身不相續者。我不說彼有大過也。無
大過故。於那羅聚落好衣菴羅林中以刀自
^juan48^pb
^pb殺。如是。世尊為彼尊者闡陀說第一記。　佛說
此經已。尊者舍利弗歡喜作禮而去。雜阿含
經卷第四十七
雜阿含經卷第四十八
　　　　宋天竺三藏求那跋陀羅譯
^pb^n1267如是我聞。　一時。佛住舍衛國祇樹給孤獨園。
　有一天子。容色絕妙。於後夜時來詣佛所。稽
首佛足。退坐一面。身諸光明遍照祇樹給孤
獨園。　時。彼天子白佛言。世尊。比丘。比丘度駛
流耶。　佛言。如是。天子。　天子復問。無所攀緣。亦
^pb無所住。度駛流耶。　佛言。如是。天子。　天子復問。
無所攀緣。亦無所住而度駛流。其義云何。　佛
言。天子。我如是．如是抱。如是．如是直進。則不
為水之所㵱如是．如是不抱。如是．如是不直進。
則為水所㵱如是。天子。名為無所攀緣。亦無所
住而度駛流。　時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n1268如是我聞。　一時。佛住舍衛國祇樹給孤獨園。
時。有一天子。容色絕妙。於後夜時來詣佛所。
稽首佛足。退坐一面。其身光明遍照祇樹給
^pb孤獨園。　時。彼天子白佛言。比丘知一切眾生
所著．所集。決定解脫．廣解脫．極廣解脫耶。　佛
告天子。我悉知一切眾生所著．所集。決定解
脫．廣解脫．極廣解脫。天子白佛。比丘云何知
一切眾生所著．所集。決定解脫．廣解脫．極廣
^pb解脫。　佛告天子。愛喜滅盡。我心解脫。心解脫
已。故知一切眾生所著．所集。決定解脫．廣解
脫．極廣解脫。　時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n1269如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。身諸光明遍照祇樹給孤獨園。　時。
^pb彼天子說偈問佛。
誰度於諸流　晝夜勤精進　不攀亦不住
何染而不著
爾時。世尊說偈答言。
一切戒具足　智慧善正受　內思惟繫念
^pb度難度諸流　不樂於欲想　超越於色結
不繫亦不住　於染亦不著
時。彼天子復說偈言。
久見婆羅門　逮得般涅槃　一切怖已過
永超世恩愛
^pb時。彼天子聞佛所說。歡喜隨喜。稽首佛足。即
沒不現。
^n1270如是我聞。　一時。佛住王舍城山谷精舍。　時。有
拘迦尼。是光明天女。容色絕妙。於後夜時來
詣佛所。稽首佛足。身諸光明遍照山谷。　時。拘
^pb迦尼天女而說偈言。
其心不為惡　及身口世間　五欲悉虛空
正智正繫念　不習近眾苦　非義和合者
佛告天女。如是。如是。
其心不為惡　及身口世間　五欲悉虛空
^pb正智正繫念　不習近眾苦　非義和合者
時。拘迦那娑天女聞佛所說。歡喜隨喜。稽首
佛足。即沒不現。爾時。世尊夜過晨朝。入於僧
中。敷尼師壇。於大眾前坐。告諸比丘。昨日夜
後。有拘迦那天女。容色絕妙。來詣我所。稽首
我
^pb足。退坐一面而說偈言。
其心不為惡　及身口世間　五欲悉虛空
正智正繫念　不習近眾苦　非義和合者
我即答言。如是。天女。如是。天女。
其心不為惡　及身口世間　五欲悉虛空
^pb正智正繫念　不習近眾苦　非義和合者
說是語時。拘迦尼天女聞我所說。歡喜隨喜。
稽首我足。即沒不現。　佛說此經已。諸比丘聞
佛所說。歡喜奉行。
^n1271如是我聞。　一時。佛住王舍城山谷精舍。　爾時。
^pb尊者阿難告諸比丘。我今當說四句法經。諦
聽。善思。當為汝說何等為四句法經。　爾時。尊
者阿難即說偈言。
其心不為惡　及身口世間　五欲悉虛空
正智正繫念　不習近眾苦　非義和合者
^pb諸比丘。是名四句法經。　爾時。有一異婆羅門。
去尊者阿難不遠。為諸年少婆羅門受誦經。
時。彼婆羅門作是念。若沙門阿難所說偈。於
我所說經。便是非人所說。　時。彼婆羅門即往
詣佛所。與世尊面相問訊慰勞已。退坐一面。
^pb白佛言。瞿曇。沙門阿難所說偈言。
其心不為惡　及身口世間　五欲悉虛空
正智正繫念　不習近眾苦　非義和合者
如是等所說。則是非人語。非為人語。　佛告婆
羅門。如是。如是。婆羅門。是非人語。非為人語
^pb也。時。有拘迦尼天女來詣我所。稽首我足。退
坐一面而說偈言。
其心不為惡　及身口世間　五欲悉虛空
正智正繫念　不習近眾苦　非義和合者
我時答言。如是。如是。如天女所言。
　
^pb其心不為惡　　及身口世間
五欲悉虛空　正智正繫念　不習近眾苦
非義和合者
是故。婆羅門。當知此所說偈。是非人所說。非
是人所說也。　佛說此經已。彼婆羅門聞佛所
^pb說。歡喜隨喜。禮佛足而去。
^n1272如是我聞。　一時。佛住王舍城山谷精舍。　時。有
拘迦那娑天女。是光明天女。起大電光熾然。
歸佛．歸法．歸比丘僧。來詣佛所。稽首佛足。退
坐一面。其身光明普照山谷。即於佛前而說
^pb偈言。
其心不為惡　及身口世間　五欲悉虛空
正智正繫念　不習近眾苦　非義和合者
爾時。世尊告天女言。如是。如是。天女。如汝所
說。
其心不為惡　及身口世間
　五欲悉虛空　　
^pb正智正繫念
不習近眾苦　非義和合者
爾時。拘迦那娑天女聞佛所說。歡喜隨喜。稽
首佛足。即沒不現。　爾時。世尊夜過晨朝入僧
中。敷尼師壇。於大眾前坐。告諸比丘。於昨後
^pb夜。拘迦那娑天女。光明之天女。來詣我所。稽
首我足。退坐一面。而說偈言。
其心不為惡　及身口世間　五欲悉虛空
正智正繫念　不習近眾苦　非義和合者
我時答言。如是。天女。如是。天女。如汝所說。
^pb其心不為惡　及身口世間　五欲悉虛空
正智正繫念　不習近眾苦　非義和合者
拘迦那天女　電光炎熾然　敬禮佛法僧
說偈義饒益
佛說此經已。諸比丘聞佛所說。歡喜奉行。
^n1273如是我聞。　一時。佛住王舍城山谷精舍。　時。有
^pb拘迦那娑天女。光明之天女。放電光明。炎照
熾然。於後夜時來詣佛所。稽首佛足。退坐一
面。其身光明普照山谷。即於佛前而說偈言。
我能廣分別　如來正法律　今且但略說
足以表其心　其心不為惡　及身口世間
^pb五欲悉虛空　正智正繫念　不習近眾苦
非義和合者
佛告天女。如是。天女。如是。天女。如汝所說。
其心不為惡　及身口世間　五欲悉虛空
正智正繫念　不習近眾苦　非義和合者
^pb時。拘迦那娑天女聞佛所說。歡喜稽首。即沒
不現。爾時。世尊夜過晨朝。入於僧前。於大眾
中敷座而坐。告諸比丘。昨後夜時。拘迦那娑
天女來詣我所。恭敬作禮。退坐一面而說偈
言。
　
^pb我能廣分別　　如來正法律
今且但略說　足已表我心　其心不為惡
及身口世間　五欲悉虛空　正智正繫念
不習近眾苦　非義和合者
我時答言。如是。天女。如汝所說。
^pb其心不為惡　及身口世間　五欲悉虛偽
正智正繫念　不習近眾苦　非義和合者
時。彼天女聞我所說。歡喜隨喜。稽首我足。即
沒不現。　佛說此經已。諸比丘聞佛所說。歡喜
奉行。
^pb^n1274如是我聞。　一時。佛住毘舍離獼猴池側重閣
講堂。　時。有拘迦那娑天女．朱盧陀天女。容色
絕妙。於後夜時來詣佛所。稽首佛足。退坐一
面。其身光明遍照一切獼猴池側。　時。朱盧陀
天女說偈白佛。
　
^pb大師等正覺　　住毘舍離國
拘迦那朱盧　稽首恭敬禮　我昔未曾聞
牟尼正法律　今乃得親見　現前說正法
若於聖法律　惡慧生厭惡　必當墮惡道
長夜受諸苦　若於聖法律　正念律儀備
^pb彼則生天上　長夜受安樂
拘迦娑天女復說偈言。
其心不為惡　及身口世間　五欲悉虛偽
正智正繫念　不習近眾苦　非義和合者
佛告天女。如是。如是。如汝所說。
^pb其心不為惡　及身口世間　五欲悉虛偽
正智正繫念　不習近眾苦　非義和合者
時。彼天女聞佛所說。歡喜隨喜。即沒不現。爾
時。世尊夜過晨朝入僧中。敷座而坐。告諸比
丘。昨後夜時。有二天女。容色絕妙。來詣我所。

^pb為我作禮。退坐一面。朱盧陀天女而說偈言。
大師等正覺　住毘舍離國　我拘迦那娑
及以朱盧陀　如是二天女　稽首禮佛足
我昔未曾聞　牟尼正法律　今乃見正覺
演說微妙法　若於正法律　厭惡住惡慧
^pb必墮於惡道　長夜受大苦　若於正法律
正念律儀備　生善趣天上　長夜受安樂
拘迦那天女復說偈言。
其心不為惡　及身口世間　五欲悉虛偽
正智正繫念　不習近眾苦　非義和合者
^pb我時答言。如是。如是。如汝所說。
其心不為惡　及身口世間　五欲悉虛偽
正智正繫念　不習近眾苦　非義和合者
佛說此經已。諸比丘聞佛所說。歡喜奉行。
^n1275如是我聞。　一時。佛住舍衛國祇樹給孤獨園。
　
^pb時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子而說偈言。
無觸不報觸　觸則以觸報　以觸報觸故
不瞋不招瞋
^pb爾時。世尊說偈答言。
有於不瞋人　而加之以瞋　清淨之正士
離諸煩惱結　於彼起惡心　惡心還自中
如逆風揚塵　還自坌其身
時。彼天子復說偈言。
^pb久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^n1276如是我聞。　一時。佛住舍衛國祇樹給孤獨園。
　
^pb時。有一天子。容色絕妙。來詣佛所。稽首佛足。
身諸光明遍照祇樹給孤獨園。　時。彼天子而
說偈言。
愚癡人所行　不合於黠慧　自所行惡行
為自惡知識　所造眾惡行　終獲苦果報
^pb爾時。世尊說偈答言。
既作不善業　終則受諸惱　造業雖歡喜
啼泣受其報　造諸善業者　終則不熱惱
歡喜而造業　安樂受其報
時。彼天子復說偈言。
^pb久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^n1277如是我聞。　一時。佛住舍衛國祇樹給孤獨園。
　
^pb時。有一天子。容色絕妙。於後夜時來詣佛所。
稽首佛足。身諸光明遍照祇樹給孤獨園。　時。
彼天子而說偈言。
不可常言說　亦不一向聽　而得於道跡
堅固正超度　思惟善寂滅　解脫諸魔縛
^pb能行說之可　不行不應說　不行而說者
智者則知非　不行己所應　不作而言作
　是則同賊非爾時。世尊告天子言。汝今有所
嫌責耶。　天子白佛。悔過。世尊。悔過。善逝。　爾時。
世尊熙怡微笑。　時。彼天子復說偈言。
^pb我今悔其過　世尊不納受　內懷於惡心
抱怨而不捨
爾時。世尊說偈答言。
言說悔過辭　內不息其心
　云何得息怨　　
^pb何名為修善時。彼天子復說偈言。
誰不有其過　何人無有罪　誰復無愚癡
孰能常堅固
時。彼天子復說偈言。
久見婆羅門　逮得般涅槃　一切怖已過
^pb永超世恩愛
時。彼天子聞佛所說。歡喜隨喜。稽首佛足。即
沒不現。
^n1278如是我聞。　一時。佛住王舍城迦蘭陀竹園。　時。
有瞿迦梨比丘。是提婆達多伴黨。來詣佛所。
^pb稽首佛足。退坐一面。　爾時。世尊告瞿迦梨比
丘。瞿迦梨。汝何故於舍利弗．目揵連清淨梵
行所。起不清淨心。長夜當得不饒益苦。　瞿迦
梨比丘白佛言。世尊。我今信世尊語。所說無
^pb異。但舍利弗．大目揵連心有惡欲。如是第二．
第三說。瞿迦梨比丘。提婆達多伴黨於世尊
所再三說中。違反不受。從座起去。去已。其身
周遍生諸皰瘡。皆如栗。漸漸增長。皆如桃李。
　時。瞿迦梨比丘患苦痛。口說是言。極燒。極燒。
^pb膿血流出。身壞命終。生大缽曇摩地獄。　時。有
三天子。容色絕妙。於後夜時來詣佛所。稽首
佛足。退坐一面。時。一天子白佛言。瞿迦梨比
丘。提婆達多伴黨今已命終。時。第二天子作
是言。諸尊當知。瞿迦梨比丘命終墮地獄中。
^pb第三天子即說偈言。
士夫生世間　斧在口中生　還自斬其身
斯由其惡言　應毀便稱譽　應譽而便毀
其罪生於口　死墮惡道中　博弈亡失財
是非為大咎　毀佛及聲聞　是則為大過
^pb彼三天子說是偈已。即沒不現。　爾時。世尊夜
過晨朝。來入僧中。於大眾前敷座而坐。告諸
比丘。昨後夜時。有三天子來詣我所。稽首我
足。退坐一面。第一天子語我言。世尊。瞿迦梨
比丘。提婆達多伴黨今已命終。第二天子語
^pb餘天子言。瞿迦梨比丘命終墮地獄中。第三
天子即說偈言。
士夫生世間　斧在口中生　還自斬其身
斯由其惡言　應毀便稱譽　應譽而便毀
其罪口中生　死則墮惡道
^pb說是偈已。即沒不現。諸比丘。汝等欲聞生阿
浮陀地獄眾生其壽齊限不。　諸比丘白佛。今
正是時。唯願世尊為諸大眾說阿浮陀地獄
眾生壽命齊限。諸比丘聞已。當受奉行。　佛告
比丘。諦聽。善思。當為汝說。譬如拘薩羅國。四
^pb斗為一阿羅。四阿羅為一獨籠那。十六獨籠
那為一闍摩那。十六闍摩那為一摩尼。二十
摩尼為一佉梨。二十佉梨為一倉。滿中芥子。
若使有人百年百年取一芥子。如是乃至滿
倉芥子都盡。阿浮陀地獄眾生壽命猶故不
^pb盡。如是二十阿浮陀地獄眾生壽等一尼羅
浮陀地獄眾生壽。二十尼羅浮陀地獄眾生
壽等一阿吒吒地獄眾生壽。二十阿吒吒地
獄眾生壽等一阿波波地獄眾生壽。二十阿
波波地獄眾生壽等一阿休休地獄眾生壽。
^pb二十阿休休地獄眾生壽等一優缽羅地獄
眾生壽。二十優缽羅地獄眾生壽等一缽曇
摩地獄眾生壽。二十缽曇摩地獄眾生壽等
一摩訶缽曇摩地獄眾生壽。　比丘。彼瞿迦梨
比丘命終墮摩訶缽曇摩地獄中。以彼於尊
^pb者舍利弗．大目揵連比丘生惡心．誹謗故。是
故。諸比丘。當作是學。於彼燒燋炷所。尚不欲
毀壞。況毀壞有識眾生。佛告諸比丘。當如是
學。　佛說此經已。諸比丘聞佛所說。歡喜奉行。
^n1279如是我聞。　一時。佛住舍衛國祇樹給孤獨園。
^pb　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子說偈問佛。
退落墮負處　云何而得知　唯願世尊說
云何負處門
^pb爾時。世尊說偈答言。
勝處易得知　負處知亦易　樂法為勝處
毀法為負處　愛樂惡知識　不愛善知識
善友生怨結　是名墮負門　愛樂不善人
善人反憎惡　欲惡不欲善　是名負處門
　
^pb斗秤以欺人　　是名墮負門
博弈耽嗜酒　遊輕著女色　費喪於財物
是名墮負門　女人不自守　捨主隨他行
男子心放蕩　捨妻隨外色　如是為家者
斯皆墮負門　老婦得少夫　心常懷嫉姤
^pb懷嫉臥不安　是則墮負門　老夫得少婦
墮負處亦然　常樂著睡眠　知識同遊戲
怠墮好瞋恨　斯皆墮負門　多財結朋友
酒食奢不節　多費喪財物　斯皆墮負門
小財多貪愛　生於剎利心　常求為王者
^pb是則墮負門　求珠璫瓔珞　革屣履傘蓋
莊嚴自慳惜　是則墮負門　受他豐美食
自慳惜其財　食他不反報　是則墮負門
沙門婆羅門　屈請入其舍　慳惜不時施
是則墮負門　沙門婆羅門　次第行乞食
　呵責不欲施　　
^pb是則墮負門
若父母年老　不及時奉養　有財而不施
是則墮負門　於父母兄弟　搥打而罵辱
無有尊卑序　是則墮負門　佛及弟子眾
在家與出家　毀呰不恭敬　是則墮負門
^pb實非阿羅漢　羅漢過自稱　是則世間賊
墮於負處門　此世間負處　我知見故說
猶如嶮怖道　慧者當遠避
時。彼天子復說偈言。
久見婆羅門　逮得般涅槃　一切怖已過
^pb永超世恩愛
時。彼天子聞佛所說。歡喜隨喜。稽首佛足。即
沒不現。
^n1280如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。其身光明遍照祇樹給
^pb孤獨園。　時。彼天子說偈問佛。
　誰屈下而屈下　　誰高舉而隨舉
云何童子戲　如童塊相擲
爾時。世尊說偈答言。
愛下則隨下　愛舉則隨舉　愛戲於愚夫
^pb如童塊相擲
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n1281如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子而說偈言。
　
^pb決定以遮遮　　意妄想而來
若人遮一切　不令其逼迫
爾時。世尊說偈答言。
決定以遮遮　意妄想而來　不必一切遮
但遮其惡業　遮彼彼惡已　不令其逼迫
^pb時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^pb^n1282如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子說偈問佛。
云何得名稱　云何得大財
　云何德流聞　　
^pb云何得善友爾時。世尊說偈答言。
持戒得名稱　布施得大財　真實德流聞
恩惠得善友
時。彼天子復說偈言。
久見婆羅門　逮得般涅槃　一切怖已過
^pb永超世恩愛
時。彼天子聞佛所說。歡喜隨喜。稽首佛足。即
沒不現。
^n1283如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
^pb首佛足。其身光明遍照祇樹給孤獨園。　時。彼
天子說偈問佛。
云何人所作　智慧以求財　等攝受於財
若勝若復劣
^pb爾時。世尊說偈答言。
始學功巧業　方便集財物　得彼財物已
當應作四分　一分自食用　二分營生業
餘一分藏密　以擬於貧乏　營生之業者
田種行商賈　牧牛羊興息　邸舍以求利
^pb造屋舍床臥　六種資生具　方便修眾具
安樂以存世　如是善修業　黠慧以求財
財寶隨順生　如眾流歸海　如是財饒益
如蜂集眾味　晝夜財增長　猶如蟻積堆
不付老子財　不寄邊境民　不信姦狡人
^pb及諸慳吝者　親附成事者　遠離不成事
能成事士夫　猶如火熾然　善友貴重人
敏密修良者　同氣親兄弟　善能相攝受
居親眷屬中　摽顯若牛王　各隨其所應
分財施飲食　壽盡而命終　當生天受樂
^pb時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
沒不現。
^pb^n1284如是我聞。　一時。佛住舍衛國祇樹給孤獨園。
　爾時。世尊告諸比丘。過去世時。拘薩羅國有
彈琴人。名曰麤牛。於拘薩羅國人間遊行。止
息野中。時。有六廣大天宮天女。來至憍薩羅
國麤牛彈琴人所。語麤牛彈琴人言。阿舅。阿
^pb舅。為我彈琴。我當歌舞。麤牛彈琴者言。如是。
姊妹。我當為汝彈琴。汝當語我汝是何人。何
由生此。天女答言。阿舅。且彈琴。我當歌舞。於
歌頌中。自說所以生此因緣。彼拘薩羅國麤
牛彈琴人即便彈琴。彼六天女即便歌舞。　第
^pb一天女說偈歌言。
若男子女人　勝妙衣惠施　施衣因緣故
所生得殊勝　施所愛念物　生天隨所欲
見我居宮殿　乘空而遊行　天身如金聚
天女百中勝　觀察斯福德　迴向中之最
^pb第二天女復說偈言。
若男子女人　勝妙香惠施　愛念可意施
生天隨所欲　見我處宮殿　乘空而遊行
天身若金聚　天女百中勝　觀察斯福德
迴向中之最
^pb第三天女復說偈言。
若男子女人　以食而惠施　可意愛念施
生天隨所欲　見我居宮殿　乘虛而遊行
天身如金聚　天女百中勝　觀察斯福德
迴向中之最
^pb第四天女復說偈言。
憶念餘生時　曾為人婢使　不盜不貪嗜
勤修不懈怠　量腹自節身　分餐救貧人
今見居宮殿　乘虛而遊行　天身如金聚
天女百中勝　觀察斯福德　供養中為最
^pb第五天女復說偈言。
憶念餘生時　為人作子婦　嫜姑性狂暴
常加麤澀言　執節修婦禮　卑遜而奉順
今見處宮殿　乘虛而遊行　天身如金聚
天女百中勝　觀察斯福德　供養中為最
^pb第六天女復說偈言。
昔曾見行跡　比丘比丘尼　從其聞正法
一宿受齋戒　今見處天殿　乘虛而遊行
天身如金聚　天女百中勝　觀察斯福德
迴向中之最
^pb爾時。拘薩羅國麤牛彈琴人而說偈言。
我今善來此　拘薩羅林中　得見此天女
具足妙天身　既見又聞說　當增修善業
緣今修功德　亦當生天上
說是語已。此諸天女即沒不現。　佛說此經已。
^pb諸比丘聞佛所說。歡喜奉行。
^n1285如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子說偈問佛。
^pb何法起應滅　何生應防護　何法應當離
等觀何得樂
爾時。世尊說偈答言。
瞋恚起應滅　貪生逆防護　無明應捨離
等觀真諦樂　欲生諸煩惱　欲為生苦本
　
^pb調伏煩惱者　　眾苦則調伏
調伏眾苦者　煩惱亦調伏
時。彼天子復說偈言。
久見婆羅門　逮得般涅槃　一切怖已過
永超世恩愛
^pb於是。天子聞佛所說。歡喜隨喜。稽首佛足。即
沒不現。
^n1286如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
^pb獨園。　時。彼天子說偈問佛。
若人行放逸　愚癡離惡慧　禪思不放逸
疾得盡諸漏
爾時。世尊說偈答言。
非世間眾事　是則之為欲
　心法馳覺想　　
^pb是名士夫欲
世間種種事　常在於世間　智慧修禪思
愛欲永潛伏　信為士夫伴　不信則不度
信增其名稱　命終得生天　於身虛空想
名色不堅固　不著名色者　遠離於積聚
^pb觀此真實義　如解脫哀愍　由斯智慧故
世稱歎供養　能斷眾雜相　超絕生死流
超度諸流已　是名為比丘
時。彼天子復說偈言。
久見婆羅門　逮得般涅槃　一切怖已過
^pb永超世恩愛
於是。天子聞佛所說。歡喜隨喜。稽首佛足。即
沒不現。
^n1287如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。其身光明遍照祇樹給孤獨園。　時。彼
^pb天子說偈問佛。
與何人同處　復與誰共事　知何等人法
名為勝非惡
爾時。世尊說偈答言。
與正士同遊　正士同其事　解知正士法
^pb是則勝非惡
時。彼天子復說偈言。
久見婆羅門　逮得般涅槃　一切怖已過
永超世恩愛
時。彼天子聞佛所說。歡喜隨喜。稽首佛足。即
^pb沒不現。
^n1288如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子而說偈言。
　
^pb慳吝生於心　　不能行布施
明智求福者　乃能行其惠
爾時。世尊說偈答言。
怖畏不行施　常得不施怖　怖畏於飢渴
慳惜從怖生　此世及他世　常癡飢渴畏
^pb死則不隨死　獨往無資糧　少財能施者
多財難亦捨　難捨而能捨　是則為難施
無知者不覺　慧者知難知　以法養妻子
少財淨心施　百千耶盛會　所獲其福利
比前如法施　十六不及一　打縛惱眾生
^pb所得諸財物　惠施安國土　是名有罪施
方之平等施　稱量所不及　如法不行非
所得財物施　難施而行施　是應賢聖施
所往常獲福　壽終上生天
時。彼天子復說偈言。
　
^pb久見婆羅門　　逮得般涅槃
一切怖已過　永超世恩愛
時。彼天子聞佛所說。歡喜隨喜。稽首佛足。即
沒不現。
^n1289如是我聞。　一時。佛住王舍城金婆羅山金婆
^pb羅鬼神住處石室中。　爾時。世尊金鎗刺足。未
經幾時。起身苦痛。能得捨心。正智正念。堪忍
自安。無退減想。　彼有山神天子八人。作是念。
今日世尊住王舍城金婆羅山金婆羅鬼神
住處石室中。金鎗刺足。起身苦痛而能捨心。
^pb正念正智。堪忍自安。無所退減。我等當往面
前讚嘆。作是念已。往詣佛所。稽首禮足。退住
一面。　第一天神說偈嘆言。
　沙門瞿曇　　人中師子　　身遭苦痛
　堪忍自安　　正智正念　　無所退減
^pb第二天子復讚嘆言。
大士之大龍　大士之牛王　大士夫勇力
大士夫良馬　大士夫上首　大士夫之勝
第三天子復讚嘆言。
此沙門瞿曇　士夫分陀利　身生諸苦痛
^pb而能行捨心　正智正念住　堪忍以自安
　而無所退減第四天子復讚嘆言。若有於沙
門瞿曇。士夫分陀利所說違反嫌責。當知斯
等長夜當得不饒益苦。唯除不知真實者。第
五天子復說偈言。
^pb觀彼三昧定　善住於正受　解脫離諸塵
不踊亦不沒　其心安隱住　而得心解脫
第六天子復說偈言。
經歷五百歲　誦婆羅門典
　精勤修苦行　　
^pb不解脫離塵
是則卑下類　不得度彼岸
第七天子復說偈言。
為欲之所迫　持戒之所縛　勇捍行苦行
經歷於百年　其心不解脫　不離於塵垢
^pb是則卑下類　不度於彼岸
第八天子復說偈言。
心居憍慢欲　不能自調伏　不得三昧定
牟尼之正受　獨一居山林　其心常放逸
於彼死魔軍　不得度彼岸
^pb時。彼山神天子八人各各讚嘆已。稽首佛足。
即沒不現。
^n1290如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子而說偈言。
　
^pb廣無過於地　　深無踰於海
高無過須彌　大士無毘紐
爾時。世尊說偈答言。
廣無過於愛　深無踰於腹　高莫過憍慢
大士無勝佛
^pb時。彼天子復說偈言。
久見婆羅門　逮得般涅槃　一切怖已過
永超世恩愛
於是。天子聞佛所說。歡喜隨喜。稽首佛足。即
沒不現。
^pb^n1291如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子說偈問佛。
何物火不燒　何風不能吹
　火災壞大地　　
^pb何物不流散
惡王及盜賊　強劫人財物　何男子女人
不為其所奪　云何珍寶藏　終竟不亡失
爾時。世尊說偈答言。
福火所不燒　福風不能吹　水災壞大地
^pb福水不流散　惡王及盜賊　強奪人財寶
若男子女人　福不被劫奪　樂報之寶藏
終竟不亡失
時。彼天子復說偈言。
久見婆羅門　逮得般涅槃　一切怖已過
^pb永超世恩愛
於是。天子聞佛所說。歡喜隨喜。即沒不現。
^n1292如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
^pb獨園。　時。彼天子說偈問佛。
誰當持資糧　何物賊不劫　何人劫而遮
何人劫不遮　何人常來詣　智慧者喜樂
爾時。世尊說偈答言。
信者持資糧　福德劫不奪　賊劫奪則遮
^pb沙門奪歡喜　沙門常來詣　智慧者欣樂
時。彼天子復說偈言。
久見婆羅門　逮得般涅槃　一切怖已過
永超世恩愛
於是。天子聞佛所說。歡喜隨喜。稽首佛足。即
^pb沒不現。
^n1293如是我聞。　一時。佛住舍衛國祇樹給孤獨園。
　時。有一天子。容色絕妙。於後夜時來詣佛所。
稽首佛足。退坐一面。身諸光明遍照祇樹給
孤獨園。　時。彼天子說偈問佛。
　
^pb一切相映障　　知一切世間
樂安慰一切　唯願世尊說　云何是世間
最為難得者
是時。世尊說偈答言。
為主而行忍　無財而欲施　遭難而行法
^pb富貴修遠離　如是四法者　是則為最難
時。彼天子復說偈言。
久見婆羅門　逮得般涅槃　一切怖已過
永超世恩愛
於是。天子聞佛所說。歡喜隨喜。稽首佛足。即
^pb沒不現。雜阿含經卷第四十八
^juan49^pb


雜阿含經卷第四十九
　　　　宋天竺三藏求那跋陀羅譯
^n1294如是我聞。　一時。佛住舍衛國祇樹給孤獨園。
^pb　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子說偈問佛。
大力自在樂　所求無不得　何復勝於彼
一切所欲備
^pb爾時。世尊說偈答言。
大力自在樂　彼則無所求　若有求欲者
是苦非為樂　於求已過去　是則樂於彼
時。彼天子復說偈言。
久見婆羅門　逮得般涅槃　一切怖已過
永超世恩愛
於是。天子聞佛所說。歡喜隨喜。稽首佛足。即
^pb沒不現。
^n1295如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子說偈問佛。
^pb車從何處起　誰能轉於車　車轉至何所
何故壞磨滅
爾時。世尊說偈答言。
車從諸業起　心識能於車　隨因而轉至
因壞車則亡
^pb時。彼天子復說偈言。
久見婆羅門　逮得般涅槃　一切怖已過
永超世恩愛
於是。天子聞佛所說。歡喜隨喜。稽首佛足。即
沒不現。
^pb^n1296如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
獨園。　時。彼天子白佛言。世尊。拘屢陀王女修
波羅提沙今日生子。　佛告天子。此則不善。非
^pb是善。　時。彼天子即說偈言。
人生子為樂　世間有子歡　父母年老衰
子則能奉養　瞿曇何故說　生子為不善
爾時。世尊說偈答言。
當知恒無常　純空陰非子　生子常得苦
^pb愚者說言樂　是故我說言　生子非為善
非善為善像　念像不可念　實苦貌似樂
放逸所踐蹈
時。彼天子復說偈言。
久見婆羅門　逮得般涅槃
　一切怖已過　　
^pb永超世恩愛於是。天子聞佛所說。歡喜隨喜。
稽首佛足。即沒不現。
^n1297如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
^pb獨園。　時。彼天子說偈問佛。
云何數所數　云何數不隱　云何數中數
云何說言說
爾時。世尊說偈答言。
佛法難測量　二流不顯現　若彼名及色
^pb滅盡悉無餘　是名數所數　彼數不隱藏
是彼數中數　是則說名數
時。彼天子復說偈言。
久見婆羅門　逮得般涅槃
　一切怖已過　　
^pb永超世恩愛於時。天子聞佛所說。歡喜隨喜。
稽首佛足。即沒不現。
^n1298如是我聞。　一時。佛住舍衛國祇樹給孤獨園。
　時。有天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
^pb獨園。　時。彼天子說偈問佛。
何物重於地　何物高於空　何物疾於風
何物多於草
爾時。世尊說偈答言。
戒德重於地　慢高於虛空　憶念疾於風
^pb思想多於草
時。彼天子復說偈言。
久見婆羅門　逮得般涅槃　一切怖已過
永超世恩愛
^pb於是。天子聞佛所說。歡喜隨喜。稽首佛足。即
沒不現。
^n1299如是我聞。　一時。佛住舍衛國祇樹給孤獨園。
　時。彼天子容色絕妙。於後夜時來詣佛所。稽
首佛足。退坐一面。其身光明遍照祇樹給孤
^pb獨園。　時。彼天子說偈問佛。
何戒何威儀　何得何為業　慧者云何住
云何往生天
爾時。世尊說偈答言。
遠離於殺生　持戒自防樂　害心不加生
^pb是則生天路　遠離不與取　與取心欣樂
斷除賊盜心　是則生天路　不行他所受
遠離於邪婬　自受知止足　是則生天路
自為己及他　為財及戲笑　妄語而不為
是則生天路　斷除於兩舌　不離他親友
　
^pb常念和彼此　　是則生天路
遠離不愛言　軟語不傷人　常說淳美言
是則生天路　不為不誠說　無義不饒益
常順於法言　是則生天路　聚落若空地
見利言我有　不行此貪想　是則生天路
^pb慈心無害想　不害於眾生　心常無怨結
是則生天路　苦業及果報　二俱生淨信
受持於正見　是則生天路　如是諸善法
十稱淨業跡　等受堅固持　是則生天路
時。彼天子復說偈言。
^pb久見婆羅門　逮得般涅槃　一切怖已過
永超世恩愛
於時。天子聞佛所說。歡喜隨喜。稽首佛足。即
沒不現。
^n1300如是我聞。　一時。佛住舍衛國祇樹給孤獨園。
　
^pb爾時。釋提桓因於後夜時來詣佛所。稽首佛
足。退坐一面。其身光明遍照祇樹給孤獨園。
　時。釋提桓因說偈問佛。
何法命不知　何法命不覺　何法鎖於命
何法為命縛
^pb爾時。世尊說偈答言。
色者命不知　諸行命不覺　身鎖於其命
受縛於命者
釋提桓因復說偈言。
色者非為命　諸佛之所說　云何而得熟
^pb於彼甚深藏　云何段肉住　云何知命身
爾時。世尊說偈答言。
迦羅邏為初　迦羅邏生胞　胞生於肉段
肉段生堅厚　堅厚生肢節　及諸毛髮等
色等諸情根　漸次成形體
　因母飲食等　　
^pb長養彼胎身爾時。釋提桓因聞佛所說。歡喜
隨喜。稽首佛足。即沒不現。
^n1301如是我聞。　一時。佛住舍衛國祇樹給孤獨園。
　時。有長勝天子。容色絕妙。於後夜時來詣佛
所。稽首佛足。退坐一面。身諸光明遍照祇樹
^pb給孤獨園。　時。彼長勝天子而說偈言。
善學微妙說　習近諸沙門　獨一無等侶
正思惟靜默
爾時。世尊說偈答言。
善學微妙說　習近諸沙門　獨一無等侶
^pb寂默靜諸根
時。長勝天子聞佛所說。歡喜隨喜。稽首佛足。
即沒不現。
^n1302如是我聞。　一時。佛住舍衛國祇樹給孤獨園。
　
^pb時。有尸毘天子。容色絕妙。於後夜時來詣佛
所。稽首佛足。退坐一面。其身光明遍照祇樹
給孤獨園。　時。彼尸毘天子說偈問佛。
何人應同止　何等人共事　應知何等法
是轉勝非惡
^pb爾時。世尊說偈答言。
與正士同止　正士共其事　應知正士法
是轉勝非惡
時。彼尸毘天子聞佛所說。歡喜隨喜。稽首佛
足。即沒不現。
^pb^n1303如是我聞。　一時。佛住舍衛國祇樹給孤獨園。
　時。有月自在天子。容色絕妙。於後夜時來詣
佛所。稽首佛足。退坐一面。身諸光明遍照祇
樹給孤獨園。　時。彼月自在天子而說偈言。
彼當至究竟　如蚊依從草
　若得正繫念　　
^pb一心善正受爾時。世尊說偈答言。
彼當到彼岸　如魚決其網　禪定具足住
心常致喜樂
時。彼月自在天子聞佛所說。歡喜隨喜。稽首
佛足。即沒不現。
^pb^n1304如是我聞。　一時。佛住舍衛國祇樹給孤獨園。
　時。有毘瘦紐天子。容色絕妙。於後夜時來詣
佛所。稽首佛足。退坐一面。身諸光明遍照祇
樹給孤獨園。　時。彼毘瘦紐天子而說偈言。
供養於如來　歡喜常增長　欣樂正法律
^pb不放逸隨學
爾時。世尊說偈答言。
若如是說法　防護不放逸　以不放逸故
不隨魔自在
^pb於是。毘瘦紐天子聞佛所說。歡喜隨喜。稽首
佛足。即沒不現。
^n1305如是我聞。　一時。佛住舍衛國祇樹給孤獨園。
　時。有般闍羅健天子。容色絕妙。於後夜時來
詣佛所。稽首佛足。退坐一面。身諸光明遍照
^pb祇樹給孤獨園。　時。般闍羅揵天子而說偈言。
憒亂之處所　黠慧者能覺　禪思覺所覺
牟尼思惟力
爾時。世尊說偈答言。
了知憒亂法　正覺得涅槃　若得正繫念
^pb一心善正受
時。般闍羅健天子聞佛所說。歡喜隨喜。稽首
佛足。即沒不現。
^n1306如是我聞。　一時。佛住舍衛國祇樹給孤獨園。
　
^pb時。有須深天子與五百眷屬。容色絕妙。於後
夜時來詣佛所。稽首佛足。退坐一面。其身光
明遍照祇樹給孤獨園。　爾時。世尊告尊者阿
難。汝何難於尊者舍利弗善說法。心喜樂不。
阿難白佛。如是。世尊。何等人不愚．不癡．有智
^pb慧。於尊者舍利弗善說法中。心不欣樂。所以
者何。彼尊者舍利弗持戒多聞。少欲知足。精
勤遠離。正念堅住。智慧正受。捷疾智慧．利智
慧．出離智慧．決定智慧．大智慧．廣智慧．深智
慧．無等智慧。智寶成就。善能教化。示教照喜。
^pb亦常讚歎示教照喜。常為四眾說法不惓。　佛
告阿難。如是。如是。如汝所說。阿難。為何等人
不愚．不癡．有智慧。聞尊者舍利弗善說諸法
而不歡喜。所以者何。舍利弗比丘持戒多聞。
少欲知足。精勤正念。智慧正受。超智．捷智．利
^pb智．出智．決定智．大智．廣智．深智．無等智。智寶
成就。善能教化。示教照喜。亦常讚歎示教照
喜。常為四眾說法不惓。世尊如是．如是向尊
者阿難。如是．如是稱嘆舍利弗所說。如是．如
是須深天子眷屬內心歡喜。身光增明。清淨
^pb照耀。　爾時。須深天子內懷歡喜。發身淨光照
耀已。而說偈言。
舍利弗多聞　明智平等慧　持戒善調伏
得不起涅槃　持此後邊身　降伏於魔軍
時。彼須深天子及五百眷屬聞佛所說。歡喜
^pb隨喜。稽首佛足。即沒不現。
^n1307如是我聞。　一時。佛住舍衛國祇樹給孤獨園。
　時。有赤馬天子。容色絕妙。於後夜時來詣佛
所。稽首佛足。退坐一面。其身光明遍照祇樹
給孤獨園。　時。彼赤馬天子白佛言。世尊。頗有
^pb能行過世界邊。至不生．不老．不死處不。　佛告
赤馬。無有能過世界邊。至不生．不老．不死處
者。　赤馬天子白佛言。奇哉。世尊。善說斯義。如
世尊說言。無過世界邊。至不生．不老．不死處
者。所以者何。世尊。我自憶宿命。名曰赤馬。作
^pb外道仙人。得神通。離諸愛欲。我時。作是念。我
有如是揵疾神足如健士夫。以利箭橫射過
多羅樹影之頃。能登一須彌。至一須彌。足躡
東海。越至西海。我時。作是念。我今成就如是
揵疾神力。今日寧可求世界邊。作是念已。即
^pb便發行。唯除食息便利。減節睡眠。常行百歲。
於彼命終。竟不能得過世界邊。至不生．不老．
不死之處。　佛告赤馬。我今但以一尋之身。說
於世界．世界集．世界滅．世界滅道跡。赤馬天
子。何等為世間。謂五受陰。何等為五。色受陰．

^pb受受陰．想受陰．行受陰．識受陰。是名世間。何
等為色集。謂當來有愛．貪．喜俱。彼彼染著。是
名世間集。云何為世間滅。若彼當來有愛．貪．
喜俱。彼彼染著。無餘斷．捨．離．盡．無欲．滅．息沒。
是名世間滅。何等為世間滅道跡。謂八聖道。
^pb正見．正志．正語．正業．正命．正方便．正念．正定。
是名世間滅道跡。　赤馬。了知世間。斷世間。了
知世間集。斷世間集。了知世間滅。證世間滅。
了知世間滅道跡。修彼滅道跡。赤馬。若比丘
於世間苦若知．若斷。世間集若知．若斷。世間
^pb滅若知．若證。世間滅道跡若知．若修。赤馬。是
名得世界邊。度世間愛。　爾時。世尊重說偈言。
未曾遠遊行　而得世界邊　無得世界邊
終不盡苦邊　以是故牟尼　能知世界邊
　
^pb善解世界邊　　諸梵行已立
於彼世界邊　平等覺知者　是名賢聖行
度世間彼岸
是時。赤馬天子聞佛所說。歡喜隨喜。稽首佛
足。即沒不現。
^pb^n1308如是我聞。　一時。佛住王舍城毘富羅山側。有
六天子。本為外道出家。一名阿毘浮．二名增
上阿毘浮．三名能求．四名毘藍婆．五名阿俱
吒．六名迦藍。來詣佛所。阿毘浮天子即說偈
言。
^pb比丘專至心　常修行厭離　於初夜後夜
思惟善自攝　見聞其所說　不墮於地獄
增上阿毘浮天子復說偈言。
厭離於黑闇　心常自攝護　永離於世間
言語諍論法　從如來大師　稟受沙門法
善攝護世間　不令造眾惡
^pb能求天子復說偈言。
斷截椎打殺　供養施迦葉　不見其為惡
亦不見為福
毘藍婆天子復說偈言。
我說彼尼乾　外道若提子　出家行學道
^pb長夜修難行　於大師徒眾　遠離於妄語
我說如是人　不遠於羅漢
　爾時世尊說偈答言
死瘦之野狐　常共師子遊　終日小羸劣
不能為師子　尼乾大師眾　虛妄自稱嘆
^pb是惡心妄語　去羅漢甚遠
爾時天魔波旬著阿俱吒天子而說偈言。
精勤棄闇冥　常守護遠離　深著微妙色
貪樂於梵世　我教化斯等　令得生梵天
爾時。世尊作是念。若此阿俱吒天子所說偈。

^pb此是天魔波旬加其力故。非彼阿俱吒天子
自心所說。作是說言。
精勤棄闇冥　守護於遠離　深著微妙色
貪樂於梵世　當教化斯等　令得生梵天
爾時。世尊復說偈言。
^pb若諸所有色　於此及與彼　或復虛空中
各別光照耀　當知彼一切　不離魔魔縛
猶如垂鉤餌　鉤釣於遊魚
時。彼天子咸各念言。今日阿俱吒天子所說
偈。沙門瞿曇言是魔所說。何故沙門瞿曇言
^pb是魔說。　爾時。世尊知諸天子心中所念。而告
之言。今阿俱吒天子所說偈。非彼天子自心
所說。時魔波旬加其力故。作是說言。
精勤棄闇冥　守護於遠離　深著微妙色
貪樂於梵天　當教化斯等　令得生梵天
　
^pb是故我說偈
若諸所有色　於此及與彼　或復虛空中
各別光照耀　當知彼一切　不離魔魔縛
猶如垂鉤餌　鉤釣於遊魚
時。諸天子復作是念。奇哉。沙門瞿曇。神力大
^pb德。能見天魔波旬。而我等不見。我等當復各
各說偈讚歎沙門瞿曇。即說偈言。
斷除於一切　有身愛貪想　令此善護者
除一切妄語　若欲斷欲愛　應供養大師
斷除三有愛　破壞於妄語　已斷於見貪
^pb應供養大師　王舍城第一　名毘富羅山
雪山諸山最　金翅鳥中名　八方及上下
一切眾生界　於諸天人中　等正覺最上
時。諸天子說偈讚佛已。聞佛所說。歡喜隨喜。
稽首佛足。即沒不現。
^pb^n1309如是我聞。　一時。佛住舍衛國祇樹給孤獨園。
　時。有摩伽天子。容色絕妙。於後夜時來詣佛
所。稽首佛足。退坐一面。其身光明遍照祇樹
給孤獨園。　時。有摩伽天子說偈問佛。
殺何得安眠　殺何得善樂　為殺何等入
^pb瞿曇所讚嘆
爾時。世尊說偈答言。
若殺於瞋恚　而得安隱眠　殺於瞋恚者
令人得歡喜　瞋恚為毒本　殺者我所歎
殺彼瞋恚已　長夜無憂患
^pb於時。摩伽天子聞佛所說。歡喜隨喜。稽首佛
足。即沒不現。
^n1310如是我聞。　一時。佛在舍衛國祇樹給孤獨園。
　爾時。有彌耆迦天子。容色絕妙。於後夜時來
詣佛所。稽首佛足。退坐一面。其身光明遍照
^pb祇樹給孤獨園。　時。彌耆迦天子說偈問佛。
明照有幾種　能照明世間　唯願世尊說
何等明最上
爾時。世尊說偈答言。
有三種光明　能照耀世間　晝以日為照
^pb月以照其夜　燈火晝夜照　照彼彼色像
上下及諸方　眾生悉蒙照　人天光明中
佛光明為上
佛說此經已。彌耆迦天子聞佛所說。歡喜隨
喜。稽首佛足。即沒不現。
^pb^n1311如是我聞。　一時。佛住舍衛國祇樹給孤獨園。
　時。有陀摩尼天子。容色絕妙。於後夜時來詣
佛所。稽首佛足。退坐一面。身諸光明遍照祇
樹給孤獨園。　時。彼陀摩尼天子而說偈言。
為婆羅門事　學斷莫疲惓
　斷除諸愛欲　　
^pb不求受後身爾時。世尊說偈答言。
婆羅門無事　所作事已作　乃至不得岸
晝夜常勤跪　已到彼岸住　於岸復何跪
此是婆羅門　專精漏盡禪　一切諸憂惱
熾然永已斷　是則到彼岸　涅槃無所求
^pb時。陀摩尼天子聞佛所說。歡喜隨喜。稽首佛
足。即沒不現。
^n1312如是我聞。　一時。佛住舍衛國祇樹給孤獨園。
　時。有多羅揵陀天子。容色絕妙。於後夜時來
詣佛所。稽首佛足。身諸光明遍照祇樹給孤
^pb獨園。　時。彼天子說偈問佛。
斷幾捨幾法　幾法上增修　超越幾積聚
名比丘度流
爾時。世尊說偈答言。
　
^pb斷五捨於五　　五法上增修
超五種積聚　名比丘度流
時。彼陀摩尼天子聞佛所說。歡喜隨喜。稽首
佛足。即沒不現。
^n1313如是我聞。　一時。佛住舍衛國祇樹給孤獨園。
^pb　時。有迦摩天子。容色絕妙。於後夜時來詣佛
所。稽首佛足。身諸光明遍照祇樹給孤獨園。
　時。迦摩天子白佛言。甚難。世尊。甚難。善逝。　爾
時。世尊說偈答言。
所學為甚難　具足戒三昧　遠離於非家
^pb閑居寂靜樂
迦摩天子白佛言。世尊。靜默甚難得。　爾時。世
尊說偈答言。
得所難得學　具足戒三昧　晝夜常專精
修習意所樂
^pb迦摩天子白佛言。世尊。正受心難得。　爾時。世
尊說偈答言。
難住正受住　諸根心決定　能斷死魔縻
聖者隨欲進
迦摩天子復白佛言。世尊。嶮道甚難行。　爾時。
^pb世尊說偈答言。
難涉之嶮道　當行安樂進　非聖墮於彼
足上頭向下　賢聖乘正直　嶮路自然平
佛說此經已。迦摩天子聞佛所說。歡喜隨喜。
稽首佛足。即沒不現。
^pb^n1314如是我聞。　一時。佛住舍衛國祇樹給孤獨園。
　時。有迦摩天子。容色絕妙。於後夜時來詣佛
所。稽首佛足。退坐一面。其身光明遍照祇樹
給孤獨園。　時。彼迦摩天子說偈問佛。
貪恚何所因　不樂身毛豎
　恐怖從何起　　
^pb覺想由何生
猶如鳩摩羅　依倚於乳母
爾時。世尊說偈答言。
愛生自身長　如尼拘律樹　處處隨所著
如榛綿叢林　若知彼因者　發悟令開覺
^pb度生死海流　不復更受有
時。迦摩天子聞佛所說。歡喜隨喜。稽首佛足。
即沒不現。
^n1315如是我聞。　一時。佛住舍衛國祇樹給孤獨園。
　時。有栴檀天子。容色絕妙。於後夜時來詣佛
^pb所。稽首佛足。退坐一面。其身光明遍照祇樹
給孤獨園。　時。彼栴檀天子說偈問佛。
聞瞿曇大智　無障礙知見　何所住何學
不遭他世惡
爾時。世尊說偈答曰。
攝持身口意　不造三惡法
　處在於居家　　
^pb廣集於群賓
信惠財法施　以法立一切　住彼學彼法
則無他世畏
佛說是經已。栴檀天子聞佛所說。歡喜隨喜。
稽首佛足。即沒不現。
^pb^n1316如是我聞。　一時。佛住舍衛國祇樹給孤獨園。
　時。有栴檀天子。容色絕妙。於後夜時來詣佛
所。稽首佛足。退坐一面。其身光明遍照祇樹
給孤獨園。　時。彼天子說偈問佛。
誰度於諸流　晝夜勤不懈　不攀無住處
^pb云何不沒溺
爾時。世尊說偈答言。
一切戒具足　智慧善正受　內思惟正念
能度難度流　不染此欲想　超度彼色愛
貪喜悉已盡　不入於難測
時。彼栴檀天子聞佛所說。歡喜隨喜。稽首佛
^pb足。即沒不現。
^n1317如是我聞。　一時。佛住舍衛國祇樹給孤獨園。
　時。有迦葉天子。容色絕妙。於後夜時來詣佛
所。稽首佛足。退坐一面。其身光明遍照祇樹
給孤獨園。　時。彼迦葉天子白佛言。世尊。我今
^pb當說比丘及比丘功德。　佛告天子。隨汝所說。
　時。迦葉天子而說偈言。
比丘修正念　其身善解脫　晝夜常勤求
壞有諸功德　了知於世間　滅除一切有
比丘得無憂　心無所染著
^pb世尊。是名比丘。是名比丘功德。　佛告迦葉。善
哉。善哉。如汝所說。　迦葉天子聞佛所說。歡喜
隨喜。稽首佛足。即沒不現。
^n1318如是我聞。　一時。佛住舍衛國祇樹給孤獨園。
　時。有迦葉天子。容色絕妙。於後夜時來詣佛
^pb所。稽首佛足。退坐一面。其身光明遍照祇樹
給孤獨園。　時。彼迦葉天子白佛言。世尊。我今
當說比丘及比丘所說。　佛告迦葉天子。隨所
樂說。　時。彼迦葉天子而說偈言。
比丘守正念　其心善解脫　晝夜常勤求
^pb逮得離塵垢　曉了知世間　於塵離塵垢
比丘無憂患　心無所染著
世尊。是名比丘。是名比丘所說。　佛告迦葉。如
是。如是。如汝所說。　迦葉天子聞佛所說。歡喜
隨喜。稽首佛足。即沒不現。
^pb^n1319如是我聞。　一時。佛在摩竭提國人間遊行。日
暮與五百比丘於屈摩夜叉鬼住處宿。時。屈
摩夜叉鬼來詣佛所。稽首佛足。退住一面。　時。
屈摩夜叉鬼白佛言。世尊。今請世尊與諸大
眾於此夜宿。　爾時。世尊默然受請。　是時。屈摩
^pb夜叉鬼知世尊默然受請已。化作五百重閣
房舍。臥床．坐床．踞床。俱襵枕。各五百具。悉皆
化成。化作五百燈明。無諸煙炎。悉化現已。往
詣佛所。稽首佛足。勸請世尊。令入其舍。令諸
比丘次受房舍及諸臥具。周遍受已。還至佛
^pb所。稽首佛足。退坐一面。而說偈言。
賢德有正念　賢德常正念　正念安隱眠
此世及他世　賢德有正念　賢德常正念
正念安隱眠　其心常寂止　賢德有正念
賢德常正念　正念安隱眠　捨降伏他軍
^pb賢德有正念　賢德常正念　不殺不教殺
不伏不教伏　慈心於一切　心不懷怨結
爾時。世尊告屈摩夜叉鬼。如是。如是。如汝所
說。　時。屈摩夜叉鬼聞佛所說。歡喜隨喜。稽首
佛足。還自所住處。
^pb^n1320如是我聞。　一時。佛住摩鳩羅山。尊者那伽波
羅為親侍者。　爾時。世尊於夜闇時。天小微雨。
電光睒現。出於房外。露地經行。　是時。天帝釋
作是念。今日世尊住摩鳩羅山。尊者那伽波
羅親侍供養。其夜闇冥。天時微雨。電光映現。
^pb世尊出房。露地經行。我當化作毘琉璃重閣。
執持重閣。隨佛經行。作是念已。即便化作鞞
琉璃重閣。持詣佛所。稽首佛足。隨佛經行。　爾
時。摩竭提國人若男若女。夜啼之時。以摩鳩
羅鬼恐之即止。親侍供養弟子之法。待師禪
^pb覺。然後乃眠。爾時。世尊為天帝釋夜經行久。
　爾時。尊者那伽波羅作是念。世尊今夜經行
至久。我今當作摩鳩羅鬼形而恐怖之。時。那
伽波羅比丘即反被俱執。長毛在外。往在世
尊經行道頭。白佛言。摩鳩羅鬼來。摩鳩羅鬼
^pb來。　爾時。世尊告那伽波羅比丘。汝那伽波羅
愚癡人。以摩鳩羅鬼神像恐怖佛耶。不能動
如來．應．等正覺一毛髮也。如來．應．等正覺久
離恐怖。　爾時。天帝釋白佛言。世尊。世尊正法．
律中亦復有此人耶。　佛言。憍尸迦。瞿曇家中
^pb極大廣闊。斯等於未來世亦當使得清淨之
法。　爾時。世尊即說偈言。
若復婆羅門　於自所得法　得到於彼岸
若一毘舍遮　及與摩鳩羅　皆悉超過去
若復婆羅門　於自所行法　一切諸受覺
^pb觀察皆已滅　若復婆羅門　自法度彼岸
一切諸因緣　皆悉已滅盡　若復婆羅門
自法度彼岸　一切諸人我　皆悉已滅盡
若復婆羅門　自法度彼岸　於生老病死
皆悉已超過
^pb佛說此經已。釋提桓因聞佛所說。歡喜隨喜。
稽首佛足。即沒不現。
^n1321如是我聞。　一時。佛住王舍城迦蘭陀竹園。　時。
尊者阿那律陀於摩竭提國人間遊行。到畢
陵伽鬼子母住處宿。時。尊者阿那律陀夜後
^pb分時。端身正坐。誦憂陀那．波羅延那．見真諦．
諸上座所說偈．比丘尼所說偈．尸路偈．義品．
牟尼偈．修多羅。悉皆廣誦。爾時。畢陵伽鬼子
夜啼。畢陵伽鬼子母為其子說偈呵止言。
畢陵伽鬼子　汝今莫得啼　當聽彼比丘
^pb誦習法句偈　若知法句者　能自護持戒
遠離於殺生　實言不妄語　能自捨非義
解脫鬼神道
畢陵伽鬼子母說是偈時。畢陵伽鬼子啼聲
即止。
^pb^n1322如是我聞。　一時。佛在摩竭提國人間遊行。與
大眾俱。到富那婆藪鬼子母住處宿。　爾時。世
尊為諸比丘說四聖諦相應法。所謂苦聖諦．
苦集聖諦．苦滅聖諦．苦滅道跡聖諦。　爾時。富
那婆藪鬼母。兒富那婆藪及鬼女鬱多羅。二
^pb鬼小兒夜啼。時。富那婆藪鬼母教其男女故。
而說偈言。
汝富那婆藪　鬱多羅莫啼　令我得聽聞
如來所說法　非父母能令　其子解脫苦
聞如來說法　其苦得解脫　世人隨愛欲
^pb為眾苦所迫　如來為說法　令破壞生死
我今欲聞法　汝等當默然　時富那婆藪
鬼女鬱多羅　悉受其母語　默然而靜聽
語母言善哉　我亦樂聞法　此正覺世尊
於摩竭勝山　為諸眾生類　演說脫苦法
　
^pb說苦及苦因　　苦滅滅苦道
從此四聖諦　安隱趣涅槃　母今但善聽
世尊所說法
時。富那婆藪鬼母即說偈言。
奇哉智慧子　善能隨我心　汝富那婆藪
^pb善歎佛導師　汝富那婆藪　及汝鬱多羅
當生隨喜心　我已見聖諦
時。富那婆藪鬼母說是偈時。鬼子男女隨喜
默然。
^n1323如是我聞。　一時。佛在摩竭提國人間遊行。與
^pb諸大眾至摩尼遮羅鬼住處夜宿。爾時。摩尼
遮羅鬼會諸鬼神。集在一處。　時。有一女人。持
香花鬘飾．飲食。至彼摩尼遮羅鬼神住處。彼
女人遙見世尊在摩尼遮羅鬼神住處坐。見
已。作是念。我今現見摩尼遮羅鬼神。即說偈
言。
　
^pb善哉摩尼遮　　住摩伽陀國
摩伽陀國人　所求悉如願　云何於此世
常得安樂住　後世復云何　而得生天樂
爾時。世尊說偈答言。
莫放逸慢恣　用摩尼鬼為　若自修所作
^pb能得生天樂
時。彼女人作是念。此非摩尼遮羅鬼。是沙門
瞿曇。如是知已。即以香花鬘飾供養世尊。稽
首禮足。退坐一面。而說偈言。
何道趣安樂　當修何等行　此世常安隱
^pb後世生天樂
爾時。世尊說偈答言。
布施善調心　樂執護諸根　正見修賢行
親近於沙門　以正命自活　他世生天樂
何用三十三　諸天之苦網
　但當一其心　　
^pb斷除於愛欲
我當說離垢　甘露法善聽
時。彼女人聞世尊說法。示教照喜。如佛常法。
謂布施．持戒。生天之福。欲味．欲患。煩惱清淨。
出要．遠離。功德福利。次第演說清淨佛法。譬
^pb如鮮淨白㲲易染其色。時。彼女人亦復如是。即
於坐上。於四聖諦得平等觀苦．集．滅．道。　時。彼
女人見法．得法．知法．入法。度諸疑惑。不由於
他。於正法．律得無所畏。即從座起。整衣服。合
掌白佛。已度。世尊。已度。善逝。我從今日。盡壽
^pb命。歸佛．歸法．歸比丘僧。　時。彼女人聞佛所說。
歡喜隨喜。禮佛而去。
^n1324如是我聞。　一時。佛在摩竭提國人間遊行。到
針毛鬼住處夜宿。爾時。針毛鬼會諸鬼神。集
在一處。　時。有炎鬼見世尊在針毛鬼住處夜
宿。見已。往詣針毛鬼所。語針毛鬼言。聚落主。

^pb汝今大得善利。今如來．應．等正覺於汝室宿。
　針毛鬼言。今當試看。為是如來．為非。　時。針毛
鬼與諸鬼神集會已。還歸自舍。束身衝佛。爾
時。世尊卻身避之。如是再三。束身衝佛。佛亦
再三卻身避之。　爾時。針毛鬼言。沙門怖耶。　佛
^pb言。聚落主。我不怖也。但汝觸惡。　針毛鬼言。今
有所問。當為我說。能令我喜者善。不能令我
喜者。當壞汝心。裂汝胸。令汝熱血從其面出。
捉汝兩手擲恒水彼岸。　佛告針毛鬼。聚落主。
我不見諸天．魔．梵．沙門．婆羅門．天神．世人能
^pb壞如來．應．等正覺心者。能裂其胸者。能令熱
血從面出者。執其兩臂擲著恒水彼岸者。汝
今但問。當為汝說。令汝歡喜。　時。針毛鬼說偈
問佛。
一切貪恚心　以何為其因
　不樂身毛豎　　