^juan1^pb　　
長阿含經序
　　　　長安釋僧肇述夫宗極絕於稱謂。賢聖以之
沖默。玄旨非言不傳。釋迦所以致教。是以如
來出世。大教有三。約身口。則防之以禁律。明
^pb善惡。則導之以契經。演幽微。則辨之以法相。
然則三藏之作也。本於殊應。會之有宗。則異
途同趣矣。禁律。律藏也。四分十誦。法相。阿毗
曇藏也。四分五誦。契經。四阿含藏也。增一阿
含四分八誦。中阿含四分五誦。雜阿含四分
^pb十誦。此長阿含四分四誦。合三十經以為一
部。　阿含。秦言法歸。法歸者。蓋是萬善之淵府。
總持之林苑。其為典也。淵博弘富。韞而彌廣。
明宣禍福賢愚之跡。剖判真偽異齊之原。歷
記古今成敗之數。墟域二儀品物之倫。道無
不由。法無不在。
^pb譬彼巨海。百川所歸。故以法歸為名。開析修
途。所記長遠。故以長為目。翫茲典者。長迷頓
曉。邪正難辨。顯如晝夜。報應冥昧。照若影響。
劫數雖遼。近猶朝夕。六合雖曠。現若目前。斯
可謂朗大明於幽室。惠五目於眾瞽。不闚戶
^pb牖。而智無不周矣。　大秦天王。滌除玄覽。高韻
獨邁。恬智交養。道世俱濟。每懼微言翳於殊
俗。以右將軍使者司隸校尉晉公姚爽。質直
清柔。玄心超詣。尊尚大法。妙悟自然。上特留
懷。每任以法事。以弘始十二年歲次上章閹
^pb茂。請罽賓三藏沙門佛陀耶舍出律藏一分
四十五卷。十四年訖。十五年歲次昭陽赤奮
若。出此長阿含訖。涼州沙門佛念為譯。秦國
道士道含筆受。時。集京夏名勝沙門。於第校
定。恭承法言。敬受無差。蠲華崇朴。務存聖旨。

^pb余以嘉遇猥參聽次。雖無翼善之功。而預親
承之末。故略記時事。以示來賢焉。佛說長阿
含經卷第一
　　　　後秦弘始年佛陀耶舍共竺佛念譯
　　^n1第一分初　　　大本經第一如是我聞。　一時。佛在
^pb舍衛國祇樹花林窟。與大比丘眾千二百五
十人俱。　時。諸比丘於乞食後集花林堂。各共
議言。諸賢比丘。唯無上尊為最奇特。神通遠
達。威力弘大。乃知過去無數諸佛。入於涅槃。
斷諸結使。消滅戲論。又知彼佛劫數多少。名
^pb號．姓字。所生種族。其所飲食。壽命脩短。所更
苦樂。又知彼佛有如是戒。有如是法。有如是
慧。有如是解。有如是住。云何。諸賢。如來為善
別法性。知如是事。為諸天來語。乃知此事。爾
時。世尊在閑靜處。天耳清淨。聞諸比丘作如
是議。即從座起。詣花林堂。就座而坐。　爾時。
^pb世尊知而故問。謂。諸比丘。汝等集此。何所語
議。時。諸比丘具以事答。　爾時。世尊告諸比丘。
善哉。善哉。汝等以平等信。出家修道。諸所應
行。凡有二業。一曰賢聖講法。二曰賢聖默然。
汝等所論。正應如是。如來神通。威力弘大。盡
^pb知過去無數劫事。以能善解法性故知。亦以
諸天來語故知。佛時頌曰。
比丘集法堂　講說賢聖論　如來處靜室
天耳盡聞知　佛日光普照　分別法界義
亦知過去事　三佛般泥洹　名號姓種族
^pb受生分亦知　隨彼之處所　淨眼皆記之
諸天大威力　容貌甚端嚴　亦來啟告我
三佛般泥洹　記生名號姓　哀鸞音盡知
無上天人尊　記於過去佛
又告諸比丘。汝等欲聞如來識宿命智。知於
^pb過去諸佛因緣不。我當說之。　時。諸比丘白言。
世尊。今正是時。願樂欲聞。善哉。世尊。以時講
說。當奉行之。　佛告諸比丘。諦聽。諦聽。善思念
之。吾當為汝分別解說。時。諸比丘受教而聽。
佛告諸比丘。過去九十一劫。時世有佛名毘
^pb婆尸如來．至真。出現于世。復次。比丘。過去三
十一劫。有佛名尸棄如來．至真。出現於世。復
次。比丘。即彼三十一劫中。有佛名毘舍婆如
來．至真。出現於世。復次。比丘。此賢劫中有佛
名拘樓孫。又名拘那含。又名迦葉。我今亦於
^pb賢劫中成最正覺。佛時頌曰。
過九十一劫　有毘婆尸佛　次三十一劫
有佛名尸棄　即於彼劫中　毘舍如來出
今此賢劫中　無數那維歲　有四大仙人
愍眾生故出　拘樓孫那含　迦葉釋迦文
^pb汝等當知。毘婆尸佛時。人壽八萬歲。尸棄佛
時。人壽七萬歲。毘舍婆佛時。人壽六萬歲。拘
樓孫佛時。人壽四萬歲。拘那含佛時。人壽三
萬歲。迦葉佛時。人壽二萬歲。我今出世。人壽
百歲。少出多減。佛時頌曰。
^pb毘婆尸時人　壽八萬四千　尸棄佛時人
壽命七萬歲　毘舍婆時人　壽命六萬歲
拘樓孫時人　壽命四萬歲　拘那含時人
壽命三萬歲　迦葉佛時人　壽命二萬歲
如我今時人　壽命不過百
^pb毘婆尸佛。出剎利種。姓拘利若。尸棄佛．毘舍
婆佛。種．姓亦爾。拘樓孫佛。出婆羅門種。姓迦
葉。拘那含佛．迦葉佛。種．姓亦爾。我今如來．至
真。出剎利種。姓名曰瞿曇。佛時頌曰。
毘婆尸如來　尸棄毘舍婆
　此三等正覺　　
^pb出拘利若姓
自餘三如來　出于迦葉姓　我今無上尊
導御諸眾生　天人中第一　勇猛姓瞿曇
前三等正覺　出於剎利種　其後三如來
出婆羅門種　我今無上尊　勇猛出剎利
^pb毘婆尸佛坐波波羅樹下成最正覺。尸棄佛
坐分陀利樹下成最正覺。毘舍婆佛坐娑羅
樹下成最正覺。拘樓孫佛坐尸利沙樹下成
最正覺。拘那含佛坐烏暫婆羅門樹下成最
正覺。迦葉佛坐尼拘律樹下成最正覺。我今
^pb如來．至真。坐缽多樹下成最正覺。佛時頌曰。
毘婆尸如來　往詣波羅樹　即於彼處所
得成最正覺　尸棄分陀樹　成道滅有原
毘舍婆如來　坐娑羅樹下　獲解脫知見
神足無所礙　拘樓孫如來　坐尸利沙樹
　
^pb一切智清淨　　無染無所著
拘那含無尼　坐烏暫樹下　即於彼處所
滅諸貪憂惱　迦葉如來坐　尼拘樓樹下
即於彼處所　除滅諸有本　我今釋迦文
坐於缽多樹　如來十力尊　斷滅諸結使
^pb摧伏眾魔怨　在眾演大明　七佛精進力
放光滅闇冥　各各坐諸樹　於中成正覺
毘婆尸如來三會說法。初會弟子有十六萬
八千人。二會弟子有十萬人。三會弟子有八
萬人。尸棄如來亦三會說法。初會弟子有十
^pb萬人。二會弟子有八萬人。三會弟子有七萬
人。毘舍婆如來二會說法。初會弟子有七萬
人。次會弟子有六萬人。拘樓孫如來一會說
法。弟子四萬人。拘那含如來一會說法。弟子
三萬人。迦葉如來一會說法。弟子二萬人。我
^pb今一會說法。弟子千二百五十人。佛時頌曰。
毘婆尸名觀　智慧不可量　遍見無所畏
三會弟子眾　尸棄光無動　能滅諸結使
無量大威德　無能測量者　彼佛亦三會
弟子普共集　毘舍婆斷結　大仙人要集
^pb名聞於諸方　妙法大名稱　二會弟子眾
普演深奧義　拘樓孫一會　哀愍療諸苦
導師化眾生　一會弟子眾　拘那含如來
無上亦如是　紫磨金色身　容貌悉具足
一會弟子眾　普演微妙法　迦葉一一毛
^pb一心無亂想　一語不煩重　一會弟子眾
能仁意寂滅　釋種沙門上　天中天最尊
我一會弟子　彼會我現義　演布清淨教
心常懷歡喜　漏盡盡後有　毘婆尸棄三
毘舍婆佛二　四佛各各一　仙人會演說
^pb時。毘婆尸佛有二弟子。一名騫茶。二名提舍。
諸弟子中最為第一。尸棄佛有二弟子。一名
阿毘浮。二名三婆婆。諸弟子中最為第一。毘
舍婆佛有二弟子。一名扶遊。二名鬱多摩。諸
弟子中最為第一。拘樓孫佛有二弟子。一名
^pb薩尼。二名毘樓。諸弟子中最為第一。拘那含
佛有二弟子。一名舒槃那。二名鬱多樓。諸弟
子中最為第一。迦葉佛有二弟子。一名提舍。
二名婆羅婆。諸弟子中最為第一。今我二弟
子。一名舍利弗。二名目揵連。諸弟子中最為
^pb第一。佛時頌曰。
騫茶提舍等　毗婆尸弟子　阿毗浮三婆
尸棄佛弟子　扶遊鬱多摩　弟子中第一
二俱降魔怨　毗舍婆弟子　薩尸毗樓等
拘樓孫弟子　舒槃鬱多樓　拘那含弟子
　
^pb提舍婆羅婆　　迦葉佛弟子
舍利弗目連　是我第一子
毗婆尸佛有執事弟子。名曰無憂。尸棄佛執
事弟子。名曰忍行。毗舍婆佛有執事弟子。名
曰寂滅。拘樓孫佛有執事弟子。名曰善覺。拘
^pb那含佛有執事弟子。名曰安和。迦葉佛有執
事弟子。名曰善友。我執事弟子。名曰阿難。佛
時頌曰。
無憂與忍行　寂滅及善覺　安和善友等
阿難為第七　此為佛侍者　具足諸義趣
^pb晝夜無放逸　自利亦利他　此七賢弟子
侍七佛左右　歡喜而供養　寂然歸滅度
毗婆尸佛有子。名曰方膺。尸棄佛有子。名曰
無量。毗舍婆佛有子。名曰妙覺。拘樓孫佛有
子。名曰上勝。拘那含佛有子。名曰導師。迦葉
^pb佛有子。名曰集軍。今我有子。名曰羅睺。佛時
頌曰。
方膺無量子　妙覺及上勝　導師集軍等
羅[目*侯]羅第七　此諸豪貴子　紹繼諸佛種
愛法好施惠　於聖法無畏
^pb毗婆尸佛父名槃頭。剎利王種。母名槃頭婆
提。王所治城名曰槃頭婆提。佛時頌曰。
遍眼父槃頭　母槃頭婆提　槃頭婆提城
佛於中說法
尸棄佛父名。曰明相。剎利王種。母名光曜。王
^pb所治城名曰光相。佛時頌曰。
尸棄父明相　母名曰光曜　於明相城中
威德降外敵
毗舍婆佛父名善燈。剎利王種。母名稱戒。王
所治城名曰無喻。佛時頌曰。
　
^pb毗舍婆佛父　　善燈剎利種
母名曰稱戒　城名曰無喻
拘樓孫佛父名祀得。婆羅門種。母名善枝。王
名安和。隨王名故城名安和。佛時頌曰。
祀得婆羅門　母名曰善枝　王名曰安和
^pb居在安和城
拘那含佛父名大德。婆羅門種。母名善勝。是
時王名清淨。隨王名故城名清淨。佛時頌曰。
大德婆羅門　母名曰善勝　王名曰清淨
居在清淨城
^pb迦葉佛父名曰梵德。婆羅門種。母名曰財主。
時王名汲毗。王所治城名波羅奈。佛時頌曰。
梵德婆羅門　母名曰財主　時王名汲毗
在波羅奈城
^pb我父名淨飯。剎利王種。母名大清淨妙。王所
治城名迦毗羅衛。佛時頌曰。
父剎利淨飯　母名大清淨　土廣民豐饒
我從彼而生
此是諸佛因緣．名號．種族．所出生處。何有智
^pb者聞此因緣而不歡喜。起愛樂心。　爾時。世尊
告諸比丘。吾今欲以宿命智說過去佛事。汝
欲聞不。　諸比丘對曰。今正是時。願樂欲聞。　佛
告諸比丘。諦聽。諦聽。善思念之。吾當為汝分
別解說。比丘。當知諸佛常法。毗婆尸菩薩從
^pb兜率天降神母胎。從右脅入。正念不亂。當於
爾時。地為震動。放大光明。普照世界。日月所
不及處皆蒙大明。幽冥眾生。各相睹見。知其
所趣。時。此光明復照魔宮。諸天．釋．梵．沙門．婆
羅門及餘眾生普蒙大明。諸天光明自然不
^pb現。佛時頌曰。
密雲聚虛空　電光照天下　毗婆尸降胎
光明照亦然　日月所不及　莫不蒙大明
處胎淨無穢　諸佛法皆然
諸比丘。當知諸佛常法。毗婆尸菩薩在母胎
^pb時。專念不亂。有四天子。執戈矛侍護其人。人
與非人不得侵嬈。此是常法。佛時頌曰。
四方四天子　有名稱威德　天帝釋所遣
善守護菩薩　手常執戈矛　衛護不去離
人非人不嬈　此諸佛常法　天神所擁護
^pb如天女衛天　眷屬懷歡喜　此諸佛常法
又告比丘。諸佛常法。毗婆尸菩薩從兜率天
降神母胎。專念不亂。母身安隱。無眾惱患。智
慧增益。母自觀胎。見菩薩身諸根具足。如紫
磨金。無有瑕穢。猶如有目之士觀淨琉璃。內
^pb外清徹。無眾障翳。諸比丘。此是諸佛常法。爾
時。世尊而說偈言。
如淨琉璃珠　其明如日月　仁尊處母胎
其母無惱患　智慧為增益　觀胎如金像
母懷妊安樂　此諸佛常法
^pb佛告比丘。毗婆尸菩薩從兜率天降神母胎。
專念不亂。母心清淨。無眾欲想。不為婬火之
所燒然。此是諸佛常法。爾時。世尊而說偈言。
菩薩住母胎　天終天福成　其母心清淨
無有眾欲想　捨離諸婬欲　不染不親近
^pb不為欲火燃　諸佛母常淨
佛告比丘。諸佛常法。毗婆尸菩薩從兜率天
降神母胎。專念不亂。其母奉持五戒。梵行清
淨。篤信仁愛。諸善成就。安樂無畏。身壞命終。

^pb生忉利天。此是常法。爾時。世尊而說偈言。
持人中尊身　精進戒具足　後必受天身
此緣名佛母
佛告比丘。諸佛常法。毗婆尸菩薩當其生時。
從右脅出。地為震動。光明普照。始入胎時。闇
^pb冥之處。無不蒙明。此是常法。爾時。世尊而說
偈言。
太子生地動　大光靡不照　此界及餘界
上下與諸方　放光施淨目　具足於天身
以歡喜淨音　轉稱菩薩名
^pb佛告比丘。諸佛常法。毗婆尸菩薩當其生時。
從右脅出。專念不亂。時。菩薩母手攀樹枝。不
坐不臥。時。四天子手奉香水。於母前立言。唯
然。天母。今生聖子。勿懷憂慼。此是常法。爾時。
世尊而說偈言。
　
^pb佛母不坐臥　　住戒修梵行
生尊不懈怠　天人所奉侍
佛告比丘。諸佛常法。毗婆尸菩薩當其生時。
從右脅出。專念不亂。其身清淨。不為穢惡之
所汙染。猶如有目之士。以淨明珠投白繒上。
^pb兩不相汙。二俱淨故。菩薩出胎亦復如是。此
是常法。爾時。世尊而說偈言。
猶如淨明珠　投繒不染汙　菩薩出胎時
清淨無染汙
佛告比丘。諸佛常法。毗婆尸菩薩當其生時。
^pb從右脅出。專念不亂。從右脅出。墮地行七步。
無人扶侍。遍觀四方。舉手而言。天上天下唯
我為尊。要度眾生生老病死。此是常法。爾時。
世尊而說偈言。
猶如師子步　遍觀於四方
　墮地行七步　　
^pb人師子亦然
又如大龍行　遍觀於四方　墮地行七步
人龍亦復然　兩足尊生時　安行於七步
觀四方舉聲　當盡生死苦　當其初生時
無等等與等　自觀生死本　此身最後邊
^pb佛告比丘。諸佛常法。毗婆尸菩薩當其生時。
從右脅出。專念不亂。二泉湧出一溫一冷。以
供澡浴。此是常法。爾時。世尊而說偈言。
兩足尊生時　二泉自涌出　以供菩薩用
遍眼浴清淨　二泉自涌出　其水甚清淨
^pb一溫二清冷　以浴一切智
太子初生。父王槃頭召集相師及諸道術。令
觀太子。知其吉凶。時。諸相師受命而觀。即前
披衣。見有具相。占曰。有此相者。當趣二處。必
然無疑。若在家者。當為轉輪聖王。王四天下。

^pb四兵具足。以正法治。無有偏枉。恩及天下。七
寶自至。千子勇健。能伏外敵。兵杖不用。天下
太平。若出家學道。當成正覺。十號具足。　時。諸
相師即白王言。王所生子。有三十二相。當趣
二處。必然無疑。在家當為轉輪聖王。若其出
^pb家。當成正覺。十號具足。佛時頌曰。
百福太子生　相師之所記　如典記所載
趣二處無疑　若其樂家者　當為轉輪王
七寶難可獲　為王寶自至　真金千輻具
周匝金輞持　轉能飛遍行　故名為天輪
^pb善調七牙住　高廣白如雪　能善飛虛空
名第二象寶　馬行周天下　朝去暮還食
朱髦孔雀咽　名為第三寶　清淨琉璃珠
光照一由旬　照夜明如晝　名為第四寶
色聲香味觸　無有與等者
　諸女中第一　　
^pb名為第五寶
獻王琉璃寶　珠玉及眾珍　歡喜而貢奉
名為第六寶　如轉輪王念　軍眾速來去
健疾如王意　名為第七寶　此名為七寶
輪象馬純白　居士珠女寶　典兵寶為七
^pb觀此無有厭　五欲自娛樂　如象斷羈靽
出家成正覺　王有如是子　二足人中尊
處世轉法輪　道成無懈怠
是時。父王慇懃再三。重問相師。汝等更觀太
子三十二相。斯名何等。時諸相師即披太子
^pb衣。說三十二相。一者足安平。足下平滿。蹈地
安隱。二者足下相輪。千輻成就。光光相照。三
者手足網縵。猶如鵝王。四者手足柔軟。猶如
天衣。五者手足指纖。長無能及者。六者足跟
充滿。觀視無厭。七者鹿膊腸。上下傭直。八者
鉤鎖骨。骨節相鉤。猶如鎖連。九者陰馬藏。十
^pb者平立垂手過膝。十一．一一孔一毛生。其毛
右旋。紺琉璃色。十二．毛生右旋。紺色仰靡。十
三．身黃金色。十四．皮膚細軟。不受塵穢。十五．
兩肩齊亭。充滿圓好。十六．胸有萬字。十七．身
長倍人。十八．七處平滿。十九．身長廣等。如尼
^pb拘盧樹。二十．頰車如師子。二十一．胸膺方整
如師子。二十二．口四十齒。二十三．方整齊平。
二十四．齒密無間。二十五．齒白鮮明。二十六．
咽喉清淨。所食眾味。無不稱適。二十七．廣長
舌。左右舐耳。二十八．梵音清徹。二十九．眼紺
^pb青色。三十．眼如牛王。眼上下俱眴。三十一．眉
間白毫柔軟細澤。引長一尋。放則右旋螺如
真珠。三十二．頂有肉髻。是為三十二相。即說
頌曰。
善住柔軟足　不蹈地跡現
　千輻相莊嚴　　
^pb光色靡不具
如尼俱類樹　縱廣正平等　如來未曾有
祕密馬陰藏　金寶莊嚴身　眾相互相映
雖順俗流行　塵土亦不汙　天色極柔軟
天蓋自然覆　梵音身紫金　如華始出池
^pb王以問相師　相師敬報王　稱讚菩薩相
舉身光明具　手足諸支節　中外靡不現
食味盡具足　身正不傾斜　足下輪相現
其音如哀鸞　傭[月*坒]形相具　宿業之所成
臂肘圓滿好　眉目甚端嚴　人中師子尊
^pb威力最第一　其頰車方整　臥脅如師子
齒方整四十　齊密中無間　梵音未曾有
遠近隨緣到　平立不傾身　二手摩捫膝
毛齊整柔軟　人尊美相具　一孔一毛生
手足網縵相　肉髻目紺青　眼上下俱眴
兩肩圓充滿　三十二相具
　
^pb足跟無高下　　鹿膊腸纖傭
天中天來此　如象絕羈靽　解脫眾生苦
處生老病死　以慈悲心故　為說四真諦
開演法句義　令眾奉至尊
佛告比丘。毗婆尸菩薩生時。諸天在上。於虛
^pb空中手執白蓋寶扇。以障寒暑．風雨．塵土。佛
時頌曰。
人中未曾有　生於二足尊　諸天懷敬養
奉寶蓋寶扇
爾時。父王給四乳母。一者乳哺。二者澡浴。三
^pb者塗香。四者娛樂。歡喜養育。無有懈倦。於是
頌曰。
乳母有慈愛　子生即付養　一乳哺一浴
二塗香娛樂　世間最妙香　以塗人中尊
為童子時。舉國士女視無厭足。於是頌曰。
　
^pb多人所敬愛　　如金像始成
男女共諦觀　視之無厭足
為童子時。舉國士女眾共傅抱。如觀寶華。於
是頌曰。
二足尊生時　多人所敬愛　展轉共傅抱
^pb如觀寶花香
菩薩生時。其目不眴。如忉利天。以不眴故。名
毗婆尸。於是頌曰。
天中天不眴　猶如忉利天　見色而正觀
故號毗婆尸
^pb菩薩生時。其聲清徹。柔軟和雅。如迦羅頻伽
鳥聲。於是頌曰。
猶如雪山鳥　飲華汁而鳴　其彼二足尊
聲清徹亦然
菩薩生時。眼能徹視見一由旬。於是頌曰。
　
^pb清淨業行報　　受天妙光明
菩薩目所見　周遍一由旬
菩薩生時。年漸長大。在天正堂。以道開化。恩
及庶民。名德遠聞。於是頌曰。
童幼處正堂　以道化天下　決斷眾事務
^pb故號毗婆尸　清淨智廣博　甚深猶大海
悅可於群生　使智慧增廣
於時。菩薩欲出遊觀。告敕御者嚴駕寶車。詣
彼園林。巡行遊觀。御者即便嚴駕訖已還白。
今正是時。太子即乘寶車詣彼園觀。於其中
^pb路見一老人。頭白齒落。面皺身僂。拄杖羸步。
喘息而行。太子顧問侍者。此為何人。答曰。此
是老人。又問。何如為老。答曰。夫老者生壽向
盡。餘命無幾。故謂之老。太子又問。吾亦當爾。
不免此患耶。答曰。然。生必有老。無有豪賤。於
^pb是。太子悵然不悅。即告侍者迴駕還宮。靜默
思惟。念此老苦。吾亦當有。佛於是頌曰。
見老命將盡　拄杖而羸步　菩薩自思惟
吾未免此難
爾時。父王問彼侍者。太子出遊。歡樂不耶。答
^pb曰。不樂。又問其故。答曰。道逢老人。是以不樂。
爾時。父王默自思念。昔日相師占相太子。言
當出家。今者不悅。得無爾乎。當設方便。使處
深宮。五欲娛樂。以悅其心。令不出家。即便嚴
飾宮館。簡擇婇女以娛樂之。佛於是頌曰。
^pb父王聞此言　方便嚴宮館　增益以五欲
欲使不出家
又於後時。太子復命御者嚴駕出遊。於其中
路逢一病人。身羸腹大。面目黧黑。獨臥糞除。
無人瞻視。病甚苦毒。口不能言。顧問御者。此
^pb為何人。答曰。此是病人。問曰。何如為病。答曰。
病者。眾痛迫切。存亡無期。故曰病也。又曰。吾
亦當爾。未免此患耶。答曰。然。生則有病。無有
貴賤。於是。太子悵然不悅。即告御者迴車還
宮。靜默思惟。念此病苦。吾亦當爾。佛於是頌
^pb曰。
見彼久病人　顏色為衰損　靜默自思惟
吾未免此患
爾時。父王復問御者。太子出遊。歡樂不耶。答
曰。不樂。又問其故。答曰。道逢病人。是以不樂。
^pb於是父王默然思惟。昔日相師占相太子。言
當出家。今日不悅。得無爾乎。吾當更設方便。
增諸伎樂。以悅其心。使不出家。即復嚴飾宮
館。簡擇婇女以娛樂之。佛於是頌曰。
色聲香味觸　微妙可悅樂　菩薩福所致
故娛樂其中
^pb又於異時。太子復敕御者嚴駕出遊。於其中
路逢一死人。雜色繒幡前後導引。宗族親里
悲號哭泣。送之出城。太子復問。此為何人。答
曰。此是死人。問曰。何如為死。答曰。死者。盡也。
風先火次。諸根壞敗。存亡異趣。室家離別。故
^pb謂之死。太子又問御者。吾亦當爾。不免此患
耶。答曰。然。生必有死。無有貴賤。於是。太子悵
然不悅。即告御者迴車還宮。靜默思惟。念此
死苦。吾亦當然。佛時頌曰。
始見有人死　知其復更生　靜默自思惟
^pb吾未免此患
爾時。父王復問御者。太子出遊。歡樂不耶。答
曰。不樂。又問其故。答曰。道逢死人。是故不樂。
於是父王默自思念。昔日相師占相太子。言
當出家。今日不悅。得無爾乎。吾當更設方便。

^pb增諸伎樂以悅其心。使不出家。即復嚴飾宮
館。簡擇婇女以娛樂之。佛於是頌曰。
童子有名稱　婇女眾圍遶　五欲以自娛
如彼天帝釋
又於異時。復敕御者嚴駕出遊。於其中路逢
^pb一沙門。法服持缽。視地而行。即問御者。此為
何人。御者答曰。此是沙門。又問。何謂沙門。答
曰沙門者。捨離恩愛。出家修道。攝御諸根。不
染外欲。慈心一切。無所傷害。逢苦不慼。遇樂
不欣。能忍如地。故號沙門。太子曰。善哉。此道
^pb真正永絕塵累。微妙清虛。惟是為快。即敕御
者迴車就之。　爾時。太子問沙門曰。剃除鬚髮。
法服持缽。何所志求。沙門答曰。夫出家者。欲
調伏心意。永離塵垢。慈育群生。無所侵嬈。虛
心靜寞。唯道是務。太子曰。善哉。此道最真。尋
^pb敕御者。齎吾寶衣并及乘轝。還白大王。我即
於此剃除鬚髮。服三法衣。出家修道。所以然
者。欲調伏心意。捨離塵垢。清淨自居。以求道
術。於是。御者即以太子所乘寶車及與衣服
還歸父王。太子於後即剃除鬚髮。服三法衣。
^pb出家修道。　佛告比丘。太子見老．病人。知世苦
惱。又見死人。戀世情滅。及見沙門。廓然大悟。
下寶車時。步步中間轉遠縛著。是真出家。是
真遠離。時。彼國人聞太子剃除鬚髮。法服持
缽。出家修道。咸相謂言。此道必真。乃令太子
^pb捨國榮位。捐棄所重。于時。國中八萬四千人
往就太子。求為弟子。出家修道。佛時頌曰。
撰擇深妙法　彼聞隨出家　離於恩愛獄
無有眾結縛
于時。太子即便納受。與之遊行。在在教化。從
^pb村至村。從國至國。所至之處。無不恭敬四事
供養。菩薩念言。吾與大眾。遊行諸國。人間憒
鬧。此非我宜。何時當得離此群眾。閑靜之處
以求道真。尋獲志願。於閑靜處專精修道。復
作是念。眾生可愍。常處闇冥。受身危脆。有生．
^pb有老．有病．有死。眾苦所集。死此生彼。從彼生
此。緣此苦陰。流轉無窮。我當何時曉了苦陰。
滅生．老．死。　復作是念。生死何從。何緣而有。即
以智慧觀察所由。從生有老死。生是老死緣。
生從有起。有是生緣。有從取起。取是有緣。取
^pb從愛起。愛是取緣。愛從受起。受是愛緣。受從
觸起。觸是受緣。觸從六入起。六入是觸緣。六
入從名色起。名色是六入緣。名色從識起。識
是名色緣。識從行起。行是識緣。行從癡起。癡
是行緣。是為緣癡有行。緣行有識。緣識有名
^pb色。緣名色有六入。緣六入有觸。緣觸有受。緣
受有愛。緣愛有取。緣取有有。緣有有生。緣生
有老．病．死．憂．悲．苦惱。此苦盛陰。緣生而有。是
為苦集。菩薩思惟。苦集陰時。生智．生眼．生覺．
生明．生通．生慧．生證。　於時。菩薩復自思惟。何
^pb等無故老死無。何等滅故老死滅。即以智慧
觀察所由。生無故老死無。生滅故老死滅。有
無故生無。有滅故生滅。取無故有無。取滅故
有滅。愛無故取無。愛滅故取滅。受無故愛無。
受滅故愛滅。觸無故受無。觸滅故受滅。六入
^pb無故觸無。六入滅故觸滅。名色無故六入無。
名色滅故六入滅。識無故名色無。識滅故名
色滅。行無故識無。行滅故識滅。癡無故行無。
癡滅故行滅。是為癡滅故行滅。行滅故識滅。
識滅故名色滅。名色滅故六入滅。六入滅故
^pb觸滅。觸滅故受滅。受滅故愛滅。愛滅故取滅。
取滅故有滅。有滅故生滅。生滅故老．死．憂．悲．
苦惱滅。菩薩思惟。苦陰滅時。生智．生眼．生覺．
生明．生通．生慧．生證。爾時。菩薩逆順觀十二
因緣。如實知。如實見已。即於座上成阿耨多
^pb羅三藐三菩提。佛時頌曰。
此言眾中說　汝等當善聽　過去菩薩觀
本所未聞法　老死從何緣　因何等而有
如是正觀已　知其本由生　生本由何緣
因何事而有　如是思惟已　知生從有起
^pb取彼取彼已　展轉更增有　是故如來說
取是有因緣　如眾穢惡聚　風吹惡流演
如是取相因　因愛而廣普　愛由於受生
起苦羅網本　以染著因緣　苦樂共相應
受本由何緣　因何而有受
　以是思惟已　　
^pb知受由觸生
觸本由何緣　因何而有觸　如是思惟已
觸由六入生　六入本何緣　因何有六入
如是思惟已　六入名色生　名色本何緣
因何有名色　如是思惟已　名色從識生
^pb識本由何緣　因何而有識　如是思惟已
知識從行生　行本由何緣　因何而有行
如是思惟已　知行從癡生　如是因緣者
名為實義因　智慧方便觀　能見因緣根
苦非賢聖造　亦非無緣有　是故變易苦
^pb智者所斷除　若無明滅盡　是時則無行
若無有行者　則亦無有識　若識永滅者
亦無有名色　名色既已滅　即無有諸入
若諸入永滅　則亦無有觸　若觸永滅者
則亦無有受　若受永滅者　則亦無有愛
若愛永滅者　則亦無有取
　
^pb若取永滅者　　則亦無有有
若有永滅者　則亦無有生　若生永滅者
無老病苦陰　一切都永盡　智者之所說
十二緣甚深　難見難識知　唯佛能善覺
因是有是無　若能自觀察　則無有諸入
^pb深見因緣者　更不外求師　能於陰界入
離欲無染者　堪受一切施　淨報施者恩
若得四辯才　獲得決定證　能解眾結縛
斷除無放逸　色受想行識　猶如朽故車
能諦觀此法　則成等正覺　如鳥遊虛空
^pb東西隨風遊　菩薩斷眾結　如風靡輕衣
毗婆尸閑靜　觀察於諸法　老死何緣有
從何而得滅　彼作是觀已　生清淨智慧
知老死由生　生滅老死滅
毗婆尸佛初成道時。多修二觀。一曰安隱觀。

^pb二曰出離觀。佛於是頌曰。
如來無等等　多修於二觀　安隱及出離
仙人度彼岸　其心得自在　斷除眾結使
登山觀四方　故號毘婆尸　大智光除冥
如以鏡自照　為世除憂惱　盡生老死苦
^pb毗婆尸佛於閑靜處復作是念。我今已得此
無上法。甚深微妙。難解難見。息滅．清淨。智者
所知。非是凡愚所能及也。斯由眾生異忍．異
見．異受．異學。依彼異見。各樂所求。各務所習。
是故於此甚深因緣。不能解了。然愛盡涅槃。
^pb倍復難知。我若為說。彼必不解。更生觸擾。作
是念已。即便默然不復說法。　時。梵天王知毗
婆尸如來所念。即自思惟。念此世間便為敗
壞。甚可哀愍。毗婆尸佛乃得知此深妙之法。
而不欲說。譬如力士屈伸臂頃。從梵天宮忽
^pb然來下。立於佛前。頭面禮足。卻住一面。時。梵
天王右膝著地。叉手合掌白佛言。唯願世尊
以時說法。今此眾生塵垢微薄。諸根猛利。有
恭敬心。易可開化。畏怖後世無救之罪。能滅
惡法。出生善道。　佛告梵王。如是。如是。如汝所
^pb言。但我於閑靜處默自思念。所得正法甚深
微妙。若為彼說。彼必不解。更生觸擾。故我默
然不欲說法。我從無數阿僧祇劫。勤苦不懈。
修無上行。今始獲此難得之法。若為婬．怒．癡
眾生說者。必不承用。徒自勞疲。此法微妙。與
^pb世相反。眾生染欲。愚冥所覆。不能信解。梵王。
我觀如此。是以默然不欲說法。　時。梵天王復
重勸請。慇懃懇惻。至于再三。世尊。若不說法。
今此世間便為壞敗。甚可哀愍。唯願世尊以
時敷演。勿使眾生墜落餘趣。爾時。世尊三聞
^pb梵王慇懃勸請。即以佛眼觀視世界。眾生垢
有厚薄。根有利鈍。教有難易。易受教者畏後
世罪。能滅惡法。出生善道。譬如優缽羅花．缽
頭摩華．鳩勿頭華．分陀利華。或有始出汙泥
未至水者。或有已出與水平者。或有出水未
^pb敷開者。然皆不為水所染著。易可開敷。世界
眾生。亦復如是。　爾時。世尊告梵王曰。吾愍汝
等。今當開演甘露法門。是法深妙。難可解知。
今為信受樂聽者說。不為觸擾無益者說。　爾
時。梵王知佛受請。歡喜踊躍。遶佛三匝。頭面
^pb禮足。忽然不現。其去未久。是時如來靜默自
思。我今先當為誰說法。即自念言。當入槃頭
城內。先為王子提舍．大臣子騫茶開甘露法
門。於是。世尊如力士屈伸臂頃。於道樹忽然
不現。至槃頭城槃頭王鹿野苑中。敷座
^pb而坐。佛於是頌曰。
如師子在林　自恣而遊行　彼佛亦如是
遊行無罣礙
毘婆尸佛告守苑人曰。汝可入城。語王子提
舍．大臣子騫茶。寧欲知不。毘婆尸佛今在鹿
^pb野苑中。欲見卿等。宜知是時。時。彼守苑人受
教而行。至彼二人所。具宣佛教。二人聞已。即
至佛所。頭面禮足。卻坐一面。佛漸為說法。示
教利喜。施論．戒論．生天之論。欲惡不淨。上漏
為患。讚歎出離為最微妙清淨第一。爾時。世
^pb尊見此二人心意柔軟。歡喜信樂。堪受正法。
於是即為說苦聖諦。敷演開解。分布宣釋苦
集聖諦．苦滅聖諦．苦出要諦。　爾時。王子提舍．
大臣子騫茶。即於座上遠離塵垢。得法眼淨。
猶若素質易為受染。是時。地神即唱斯言。毗
^pb婆尸如來於槃頭城鹿野苑中轉無上法輪。
沙門．婆羅門．諸天．魔．梵及餘世人所不能轉。
如是展轉。聲徹四天王。乃至他化自在天。須
臾之頃。聲至梵天。佛時頌曰。
歡喜心踊躍　稱讚於如來　毘婆尸成佛
^pb轉無上法輪　初從樹王起　往詣槃頭城
為騫茶提舍　轉四諦法輪　時騫茶提舍
受佛教化已　於淨法輪中　梵行無有上
彼忉利天眾　及以天帝釋　歡喜轉相告
諸天無不聞　佛出於世間　轉無上法輪
^pb增益諸天眾　減損阿須倫　昇仙名普聞
善智離世邊　於諸法自在　智慧轉法輪
觀眾平等法　息心無垢穢　以離生死扼
智慧轉法輪　苦滅離諸惡　出欲得自在
離於恩愛獄　智慧轉法輪
　正覺人中尊　　
^pb二足尊調御
一切縛得解　智慧轉法輪　教化善導師
能降伏魔怨　彼離於諸惡　智慧轉法輪
無漏力降魔　諸根定不懈　盡漏離魔縛
智慧轉法輪　若學決定法　知諸法無我
^pb此為法中上　智慧轉法輪　不以利養故
亦不求名譽　愍彼眾生故　智慧轉法輪
見眾生苦厄　老病死逼迫　為此三惡趣
智慧轉法輪　斷貪瞋恚癡　拔愛之根原
不動而解脫　智慧轉法輪　難勝我已勝
^pb勝已自降伏　已勝難勝魔　智慧轉法輪
此無上法輪　唯佛乃能轉　諸天魔釋梵
無有能轉者　親近轉法輪　饒益天人眾
此等天人師　得度于彼岸
是時。王子提舍．大臣子騫茶。見法得果。真實
無欺。成就無畏。即白毘婆尸佛言。我等欲於
^pb如來法中淨修梵行。佛言。善來。比丘。吾法清
淨自在。修行以盡苦際。爾時。二人即得具戒。
具戒未久。如來又以三事示現。一曰神足。二
曰觀他心。三曰教誡。即得無漏．心解脫．生死
無疑智。　爾時。槃頭城內眾多人民。聞二人出
^pb家學道。法服持缽。淨修梵行。皆相謂曰。其道
必真。乃使此等捨世榮位。捐棄所重。時。城內
八萬四千人往詣鹿野苑中毘婆尸佛所。頭
面禮足。卻坐一面。佛漸為說法。示教利喜。施
論．戒論．生天之論。欲惡不淨。上漏為患。讚歎
^pb出離為最微妙清淨第一。爾時。世尊見此大
眾心意柔軟。歡喜信樂。堪受正法。於是即為
說苦聖諦。敷演開解。分布宣釋苦集聖諦．苦
滅聖諦．苦出要諦。時。八萬四千人即於座上
遠塵離垢。得法眼淨。猶如素質易為受色。見
^pb法得果。真實無欺。成就無畏。即白佛言。我等
欲於如來法中淨修梵行。佛言。善來。比丘。吾
法清淨自在。修行以盡苦際。時。八萬四千人
即得具戒。具戒未久。世尊以三事教化。一曰
神足。二曰觀他心。三曰教誡。即得無漏．心解
^pb脫．生死無疑智現前。八萬四千人聞佛於鹿
野苑中。轉無上法輪。沙門．婆羅門．諸天．魔．梵
及餘世人所不能轉。即詣槃頭城毘婆尸佛
所。頭面禮足。卻坐一面。佛時頌曰。
如人救頭燃　速疾求滅處　彼人亦如是
^pb速詣於如來
時。佛為說法亦復如是。爾時。槃頭城有十六
萬八千大比丘眾。提舍比丘．騫茶比丘於大
眾中上昇虛空。身出水火。現諸神變。而為大
眾說微妙法。爾時。如來默自念言。今此城
^pb內乃有十六萬八千大比丘眾。宜遣遊行。各
二人俱在在處處。至於六年。還來城內說具
足戒。　時。首陀會天知如來心。譬如力士屈伸
臂頃。從彼天沒。忽然至此。於世尊前。頭面禮
足。卻住一面。須臾白佛言。如是。世尊。此槃頭
^pb城內比丘眾多。宜各分布。處處遊行。至於六
年。乃還此城。說具足戒。我當擁護。令無伺求
得其便者。爾時。如來聞此天語。默然可之。　時。
首陀會天見佛默然許可。即禮佛足。忽然不
現。還至天上。其去未久。佛告諸比丘。今此城
^pb內。比丘眾多。宜各分布。遊行教化。至六年已。
還集說戒。時。諸比丘受佛教已。執持衣缽。禮
佛而去。佛時頌曰。
佛悉無亂眾　無欲無戀著　威如金翅鳥
如鶴捨空池
^pb時。首陀會天於一年後告諸比丘。汝等遊行
已過一年。餘有五年。汝等當知。訖六年已。還
城說戒。如是至于六年。天復告言。六年已滿。
當還說戒。時。諸比丘聞天語已。攝持衣缽。還
槃頭城。至鹿野苑毘婆尸佛所。頭面禮足。卻
^pb坐一面。佛時頌曰。
　如象善調　　隨意所之
　大眾如是　　隨教而還爾時。如來於大眾前上
昇虛空。結加趺坐。講說戒經。忍辱為第一。佛
說涅槃最。不以除鬚髮害他為沙門。時。首陀
^pb會天去佛不遠。以偈頌曰。
　如來大智　　微妙獨尊
　止觀具足　　成最正覺
　愍群生故　　在世成道
　以四真諦　　為聲聞說
　苦與苦因　　滅苦之諦
　賢聖八道　　到安隱處
　毘婆尸佛　　出現于世
　在大眾中　　如日光曜
^pb說此偈已。忽然不現。　爾時。世尊告諸比丘。我
自思念。昔一時於羅閱城耆闍崛山。時生是
念。我所生處。無所不遍。唯除首陀會天。設生
彼天。則不還此。我時。比丘。復生是念。我欲至
無造天上。時。我如壯士屈伸臂頃。於此間沒。
^pb現於彼天。時。彼諸天見我至彼。頭面作禮。於
一面立。而白我言。我等皆是毘婆尸如來弟
子。從彼佛化。故來生此。具說彼佛因緣本末。
又尸棄佛．毘沙婆佛．拘樓孫佛．拘那含佛．迦
葉佛．釋迦牟尼佛。皆是我師。我從受化。故來
^pb生此。亦說諸佛因緣本末。至生阿迦尼吒諸
天。亦復如是。佛時頌曰。
　譬如力士　　屈伸臂頃
　我以神足　　至無造天
　第七大仙　　降伏二魔
　無熱無見　　叉手敬禮
　如晝度樹　　釋師遠聞
　相好具足　　到善見天
　
^pb猶如蓮華　　水所不著
　世尊無染　　至大善見
　如日初出　　淨無塵翳
　明若秋月　　詣一究竟
　此五居處　　眾生所淨
^pb　心淨故來　　詣無煩惱
　淨心而來　　為佛弟子
　捨離染取　　樂於無取
　見法決定　　毘婆尸子
　淨心善來　　詣大仙人
^pb　尸棄佛子　　無垢無為
　以淨心來　　詣離有尊
　毘沙婆子　　諸根具足
　淨心詣我　　如日照空
　拘樓孫子　　捨離諸欲
　淨心詣我　　妙光焰盛
　拘那含子　　無垢無為
　淨心詣我　　光如月滿
　迦葉弟子　　諸根具足
　淨心詣我　　不亂大仙
　神足第一　　以堅固心
　為佛弟子　　淨心而來
　為佛弟子　　禮敬如來
　具啟人尊　　所生成道
　名姓種族　　知見深法
　成無上道　　比丘靜處
　離于塵垢　　精勤不懈
　斷諸有結　　此是諸佛
　本末因緣　　釋迦如來
　之所演說
^pb佛說此大因緣經已。諸比丘聞佛所說。歡喜
奉行。佛說長阿含經卷第一
　

^pb　No. 1
　
長阿含經序
　　　　長安釋僧肇述夫宗極絕於稱謂。賢聖以之
沖默。玄旨非言不傳。釋迦所以致教。是以如
^pb來出世。大教有三。約身口。則防之以禁律。明
善惡。則導之以契經。演幽微。則辨之以法相。
然則三藏之作也。本於殊應。會之有宗。則異
途同趣矣。禁律。律藏也。四分十誦。法相。阿毗
曇藏也。四分五誦。契經。四阿含藏也。增一阿
^pb含四分八誦。中阿含四分五誦。雜阿含四分
十誦。此長阿含四分四誦。合三十經以為一
部。　阿含。秦言法歸。法歸者。蓋是萬善之淵府。
總持之林苑。其為典也。淵博弘富。韞而彌廣。
明宣禍福賢愚之跡。剖判真偽異齊之原。歷
記古今成敗之數。墟域二儀品物之倫。道無
不由。法無不在。
^pb譬彼巨海。百川所歸。故以法歸為名。開析修
途。所記長遠。故以長為目。翫茲典者。長迷頓
曉。邪正難辨。顯如晝夜。報應冥昧。照若影響。
劫數雖遼。近猶朝夕。六合雖曠。現若目前。斯
可謂朗大明於幽室。惠五目於眾瞽。不闚戶
^pb牖。而智無不周矣。　大秦天王。滌除玄覽。高韻
獨邁。恬智交養。道世俱濟。每懼微言翳於殊
俗。以右將軍使者司隸校尉晉公姚爽。質直
清柔。玄心超詣。尊尚大法。妙悟自然。上特留
懷。每任以法事。以弘始十二年歲次上章閹
^pb茂。請罽賓三藏沙門佛陀耶舍出律藏一分
四十五卷。十四年訖。十五年歲次昭陽赤奮
若。出此長阿含訖。涼州沙門佛念為譯。秦國
道士道含筆受。時。集京夏名勝沙門。於第校
定。恭承法言。敬受無差。蠲華崇朴。務存聖旨。

^pb余以嘉遇猥參聽次。雖無翼善之功。而預親
承之末。故略記時事。以示來賢焉。
^pb佛說長阿含經卷第一
　　　　後秦弘始年佛陀耶舍共竺佛念譯
^n1第一分初大本經第一如是我聞。　一時。佛在
舍衛國祇樹花林窟。與大比丘眾千二百五
十人俱。　時。諸比丘於乞食後集花林堂。各共
^pb議言。諸賢比丘。唯無上尊為最奇特。神通遠
達。威力弘大。乃知過去無數諸佛。入於涅槃。
斷諸結使。消滅戲論。又知彼佛劫數多少。名
號．姓字。所生種族。其所飲食。壽命脩短。所更
苦樂。又知彼佛有如是戒。有如是法。有如是
^pb慧。有如是解。有如是住。云何。諸賢。如來為善
別法性。知如是事。為諸天來語。乃知此事。爾
時。世尊在閑靜處。天耳清淨。聞諸比丘作如
是議。即從座起。詣花林堂。就座而坐。　爾時。
^pb世尊知而故問。謂。諸比丘。汝等集此。何所語
議。時。諸比丘具以事答。　爾時。世尊告諸比丘。
善哉。善哉。汝等以平等信。出家修道。諸所應
行。凡有二業。一曰賢聖講法。二曰賢聖默然。
汝等所論。正應如是。如來神通。威力弘大。盡
^pb知過去無數劫事。以能善解法性故知。亦以
諸天來語故知。佛時頌曰。
比丘集法堂　講說賢聖論　如來處靜室
天耳盡聞知　佛日光普照　分別法界義
亦知過去事　三佛般泥洹　名號姓種族
^pb受生分亦知　隨彼之處所　淨眼皆記之
諸天大威力　容貌甚端嚴　亦來啟告我
三佛般泥洹　記生名號姓　哀鸞音盡知
無上天人尊　記於過去佛
又告諸比丘。汝等欲聞如來識宿命智。知於
^pb過去諸佛因緣不。我當說之。　時。諸比丘白言。
世尊。今正是時。願樂欲聞。善哉。世尊。以時講
說。當奉行之。　佛告諸比丘。諦聽。諦聽。善思念
之。吾當為汝分別解說。時。諸比丘受教而聽。
佛告諸比丘。過去九十一劫。時世有佛名毘
^pb婆尸如來．至真。出現于世。復次。比丘。過去三
十一劫。有佛名尸棄如來．至真。出現於世。復
次。比丘。即彼三十一劫中。有佛名毘舍婆如
來．至真。出現於世。復次。比丘。此賢劫中有佛
名拘樓孫。又名拘那含。又名迦葉。我今亦於
^pb賢劫中成最正覺。佛時頌曰。
過九十一劫　有毘婆尸佛　次三十一劫
有佛名尸棄　即於彼劫中　毘舍如來出
今此賢劫中　無數那維歲　有四大仙人
愍眾生故出　拘樓孫那含　迦葉釋迦文
^pb汝等當知。毘婆尸佛時。人壽八萬歲。尸棄佛
時。人壽七萬歲。毘舍婆佛時。人壽六萬歲。拘
樓孫佛時。人壽四萬歲。拘那含佛時。人壽三
萬歲。迦葉佛時。人壽二萬歲。我今出世。人壽
百歲。少出多減。佛時頌曰。
^pb毘婆尸時人　壽八萬四千　尸棄佛時人
壽命七萬歲　毘舍婆時人　壽命六萬歲
拘樓孫時人　壽命四萬歲　拘那含時人
壽命三萬歲　迦葉佛時人　壽命二萬歲
如我今時人　壽命不過百
^pb毘婆尸佛。出剎利種。姓拘利若。尸棄佛．毘舍
婆佛。種．姓亦爾。拘樓孫佛。出婆羅門種。姓迦
葉。拘那含佛．迦葉佛。種．姓亦爾。我今如來．至
真。出剎利種。姓名曰瞿曇。佛時頌曰。
毘婆尸如來　尸棄毘舍婆
　此三等正覺　　
^pb出拘利若姓
自餘三如來　出于迦葉姓　我今無上尊
導御諸眾生　天人中第一　勇猛姓瞿曇
前三等正覺　出於剎利種　其後三如來
出婆羅門種　我今無上尊　勇猛出剎利
^pb毘婆尸佛坐波波羅樹下成最正覺。尸棄佛
坐分陀利樹下成最正覺。毘舍婆佛坐娑羅
樹下成最正覺。拘樓孫佛坐尸利沙樹下成
最正覺。拘那含佛坐烏暫婆羅門樹下成最
正覺。迦葉佛坐尼拘律樹下成最正覺。我今
^pb如來．至真。坐缽多樹下成最正覺。佛時頌曰。
毘婆尸如來　往詣波羅樹　即於彼處所
得成最正覺　尸棄分陀樹　成道滅有原
毘舍婆如來　坐娑羅樹下　獲解脫知見
神足無所礙　拘樓孫如來　坐尸利沙樹
　
^pb一切智清淨　　無染無所著
拘那含無尼　坐烏暫樹下　即於彼處所
滅諸貪憂惱　迦葉如來坐　尼拘樓樹下
即於彼處所　除滅諸有本　我今釋迦文
坐於缽多樹　如來十力尊　斷滅諸結使
^pb摧伏眾魔怨　在眾演大明　七佛精進力
放光滅闇冥　各各坐諸樹　於中成正覺
毘婆尸如來三會說法。初會弟子有十六萬
八千人。二會弟子有十萬人。三會弟子有八
萬人。尸棄如來亦三會說法。初會弟子有十
^pb萬人。二會弟子有八萬人。三會弟子有七萬
人。毘舍婆如來二會說法。初會弟子有七萬
人。次會弟子有六萬人。拘樓孫如來一會說
法。弟子四萬人。拘那含如來一會說法。弟子
三萬人。迦葉如來一會說法。弟子二萬人。我
^pb今一會說法。弟子千二百五十人。佛時頌曰。
毘婆尸名觀　智慧不可量　遍見無所畏
三會弟子眾　尸棄光無動　能滅諸結使
無量大威德　無能測量者　彼佛亦三會
弟子普共集　毘舍婆斷結　大仙人要集
^pb名聞於諸方　妙法大名稱　二會弟子眾
普演深奧義　拘樓孫一會　哀愍療諸苦
導師化眾生　一會弟子眾　拘那含如來
無上亦如是　紫磨金色身　容貌悉具足
一會弟子眾　普演微妙法　迦葉一一毛
^pb一心無亂想　一語不煩重　一會弟子眾
能仁意寂滅　釋種沙門上　天中天最尊
我一會弟子　彼會我現義　演布清淨教
心常懷歡喜　漏盡盡後有　毘婆尸棄三
毘舍婆佛二　四佛各各一　仙人會演說
^pb時。毘婆尸佛有二弟子。一名騫茶。二名提舍。
諸弟子中最為第一。尸棄佛有二弟子。一名
阿毘浮。二名三婆婆。諸弟子中最為第一。毘
舍婆佛有二弟子。一名扶遊。二名鬱多摩。諸
弟子中最為第一。拘樓孫佛有二弟子。一名
^pb薩尼。二名毘樓。諸弟子中最為第一。拘那含
佛有二弟子。一名舒槃那。二名鬱多樓。諸弟
子中最為第一。迦葉佛有二弟子。一名提舍。
二名婆羅婆。諸弟子中最為第一。今我二弟
子。一名舍利弗。二名目揵連。諸弟子中最為
^pb第一。佛時頌曰。
騫茶提舍等　毗婆尸弟子　阿毗浮三婆
尸棄佛弟子　扶遊鬱多摩　弟子中第一
二俱降魔怨　毗舍婆弟子　薩尸毗樓等
拘樓孫弟子　舒槃鬱多樓　拘那含弟子
　
^pb提舍婆羅婆　　迦葉佛弟子
舍利弗目連　是我第一子
毗婆尸佛有執事弟子。名曰無憂。尸棄佛執
事弟子。名曰忍行。毗舍婆佛有執事弟子。名
曰寂滅。拘樓孫佛有執事弟子。名曰善覺。拘
^pb那含佛有執事弟子。名曰安和。迦葉佛有執
事弟子。名曰善友。我執事弟子。名曰阿難。佛
時頌曰。
無憂與忍行　寂滅及善覺　安和善友等
阿難為第七　此為佛侍者　具足諸義趣
^pb晝夜無放逸　自利亦利他　此七賢弟子
侍七佛左右　歡喜而供養　寂然歸滅度
毗婆尸佛有子。名曰方膺。尸棄佛有子。名曰
無量。毗舍婆佛有子。名曰妙覺。拘樓孫佛有
子。名曰上勝。拘那含佛有子。名曰導師。迦葉
^pb佛有子。名曰集軍。今我有子。名曰羅睺。佛時
頌曰。
方膺無量子　妙覺及上勝　導師集軍等
羅[目*侯]羅第七　此諸豪貴子　紹繼諸佛種
愛法好施惠　於聖法無畏
^pb毗婆尸佛父名槃頭。剎利王種。母名槃頭婆
提。王所治城名曰槃頭婆提。佛時頌曰。
遍眼父槃頭　母槃頭婆提　槃頭婆提城
佛於中說法
尸棄佛父名。曰明相。剎利王種。母名光曜。王
^pb所治城名曰光相。佛時頌曰。
尸棄父明相　母名曰光曜　於明相城中
威德降外敵
毗舍婆佛父名善燈。剎利王種。母名稱戒。王
所治城名曰無喻。佛時頌曰。
　
^pb毗舍婆佛父　　善燈剎利種
母名曰稱戒　城名曰無喻
拘樓孫佛父名祀得。婆羅門種。母名善枝。王
名安和。隨王名故城名安和。佛時頌曰。
祀得婆羅門　母名曰善枝　王名曰安和
^pb居在安和城
拘那含佛父名大德。婆羅門種。母名善勝。是
時王名清淨。隨王名故城名清淨。佛時頌曰。
大德婆羅門　母名曰善勝　王名曰清淨
居在清淨城
^pb迦葉佛父名曰梵德。婆羅門種。母名曰財主。
時王名汲毗。王所治城名波羅奈。佛時頌曰。
梵德婆羅門　母名曰財主　時王名汲毗
在波羅奈城
^pb我父名淨飯。剎利王種。母名大清淨妙。王所
治城名迦毗羅衛。佛時頌曰。
父剎利淨飯　母名大清淨　土廣民豐饒
我從彼而生
此是諸佛因緣．名號．種族．所出生處。何有智
^pb者聞此因緣而不歡喜。起愛樂心。　爾時。世尊
告諸比丘。吾今欲以宿命智說過去佛事。汝
欲聞不。　諸比丘對曰。今正是時。願樂欲聞。　佛
告諸比丘。諦聽。諦聽。善思念之。吾當為汝分
別解說。比丘。當知諸佛常法。毗婆尸菩薩從
^pb兜率天降神母胎。從右脅入。正念不亂。當於
爾時。地為震動。放大光明。普照世界。日月所
不及處皆蒙大明。幽冥眾生。各相睹見。知其
所趣。時。此光明復照魔宮。諸天．釋．梵．沙門．婆
羅門及餘眾生普蒙大明。諸天光明自然不
^pb現。佛時頌曰。
密雲聚虛空　電光照天下　毗婆尸降胎
光明照亦然　日月所不及　莫不蒙大明
處胎淨無穢　諸佛法皆然
諸比丘。當知諸佛常法。毗婆尸菩薩在母胎
^pb時。專念不亂。有四天子。執戈矛侍護其人。人
與非人不得侵嬈。此是常法。佛時頌曰。
四方四天子　有名稱威德　天帝釋所遣
善守護菩薩　手常執戈矛　衛護不去離
人非人不嬈　此諸佛常法　天神所擁護
^pb如天女衛天　眷屬懷歡喜　此諸佛常法
又告比丘。諸佛常法。毗婆尸菩薩從兜率天
降神母胎。專念不亂。母身安隱。無眾惱患。智
慧增益。母自觀胎。見菩薩身諸根具足。如紫
磨金。無有瑕穢。猶如有目之士觀淨琉璃。內
^pb外清徹。無眾障翳。諸比丘。此是諸佛常法。爾
時。世尊而說偈言。
如淨琉璃珠　其明如日月　仁尊處母胎
其母無惱患　智慧為增益　觀胎如金像
母懷妊安樂　此諸佛常法
^pb佛告比丘。毗婆尸菩薩從兜率天降神母胎。
專念不亂。母心清淨。無眾欲想。不為婬火之
所燒然。此是諸佛常法。爾時。世尊而說偈言。
菩薩住母胎　天終天福成　其母心清淨
無有眾欲想　捨離諸婬欲　不染不親近
^pb不為欲火燃　諸佛母常淨
佛告比丘。諸佛常法。毗婆尸菩薩從兜率天
降神母胎。專念不亂。其母奉持五戒。梵行清
淨。篤信仁愛。諸善成就。安樂無畏。身壞命終。

^pb生忉利天。此是常法。爾時。世尊而說偈言。
持人中尊身　精進戒具足　後必受天身
此緣名佛母
佛告比丘。諸佛常法。毗婆尸菩薩當其生時。
從右脅出。地為震動。光明普照。始入胎時。闇
^pb冥之處。無不蒙明。此是常法。爾時。世尊而說
偈言。
太子生地動　大光靡不照　此界及餘界
上下與諸方　放光施淨目　具足於天身
以歡喜淨音　轉稱菩薩名
^pb佛告比丘。諸佛常法。毗婆尸菩薩當其生時。
從右脅出。專念不亂。時。菩薩母手攀樹枝。不
坐不臥。時。四天子手奉香水。於母前立言。唯
然。天母。今生聖子。勿懷憂慼。此是常法。爾時。
世尊而說偈言。
　
^pb佛母不坐臥　　住戒修梵行
生尊不懈怠　天人所奉侍
佛告比丘。諸佛常法。毗婆尸菩薩當其生時。
從右脅出。專念不亂。其身清淨。不為穢惡之
所汙染。猶如有目之士。以淨明珠投白繒上。
^pb兩不相汙。二俱淨故。菩薩出胎亦復如是。此
是常法。爾時。世尊而說偈言。
猶如淨明珠　投繒不染汙　菩薩出胎時
清淨無染汙
佛告比丘。諸佛常法。毗婆尸菩薩當其生時。
^pb從右脅出。專念不亂。從右脅出。墮地行七步。
無人扶侍。遍觀四方。舉手而言。天上天下唯
我為尊。要度眾生生老病死。此是常法。爾時。
世尊而說偈言。
猶如師子步　遍觀於四方
　墮地行七步　　
^pb人師子亦然
又如大龍行　遍觀於四方　墮地行七步
人龍亦復然　兩足尊生時　安行於七步
觀四方舉聲　當盡生死苦　當其初生時
無等等與等　自觀生死本　此身最後邊
^pb佛告比丘。諸佛常法。毗婆尸菩薩當其生時。
從右脅出。專念不亂。二泉湧出一溫一冷。以
供澡浴。此是常法。爾時。世尊而說偈言。
兩足尊生時　二泉自涌出　以供菩薩用
遍眼浴清淨　二泉自涌出　其水甚清淨
^pb一溫二清冷　以浴一切智
太子初生。父王槃頭召集相師及諸道術。令
觀太子。知其吉凶。時。諸相師受命而觀。即前
披衣。見有具相。占曰。有此相者。當趣二處。必
然無疑。若在家者。當為轉輪聖王。王四天下。

^pb四兵具足。以正法治。無有偏枉。恩及天下。七
寶自至。千子勇健。能伏外敵。兵杖不用。天下
太平。若出家學道。當成正覺。十號具足。　時。諸
相師即白王言。王所生子。有三十二相。當趣
二處。必然無疑。在家當為轉輪聖王。若其出
^pb家。當成正覺。十號具足。佛時頌曰。
百福太子生　相師之所記　如典記所載
趣二處無疑　若其樂家者　當為轉輪王
七寶難可獲　為王寶自至　真金千輻具
周匝金輞持　轉能飛遍行　故名為天輪
^pb善調七牙住　高廣白如雪　能善飛虛空
名第二象寶　馬行周天下　朝去暮還食
朱髦孔雀咽　名為第三寶　清淨琉璃珠
光照一由旬　照夜明如晝　名為第四寶
色聲香味觸　無有與等者
　諸女中第一　　
^pb名為第五寶
獻王琉璃寶　珠玉及眾珍　歡喜而貢奉
名為第六寶　如轉輪王念　軍眾速來去
健疾如王意　名為第七寶　此名為七寶
輪象馬純白　居士珠女寶　典兵寶為七
^pb觀此無有厭　五欲自娛樂　如象斷羈靽
出家成正覺　王有如是子　二足人中尊
處世轉法輪　道成無懈怠
是時。父王慇懃再三。重問相師。汝等更觀太
子三十二相。斯名何等。時諸相師即披太子
^pb衣。說三十二相。一者足安平。足下平滿。蹈地
安隱。二者足下相輪。千輻成就。光光相照。三
者手足網縵。猶如鵝王。四者手足柔軟。猶如
天衣。五者手足指纖。長無能及者。六者足跟
充滿。觀視無厭。七者鹿膊腸。上下傭直。八者
鉤鎖骨。骨節相鉤。猶如鎖連。九者陰馬藏。十
^pb者平立垂手過膝。十一．一一孔一毛生。其毛
右旋。紺琉璃色。十二．毛生右旋。紺色仰靡。十
三．身黃金色。十四．皮膚細軟。不受塵穢。十五．
兩肩齊亭。充滿圓好。十六．胸有萬字。十七．身
長倍人。十八．七處平滿。十九．身長廣等。如尼
^pb拘盧樹。二十．頰車如師子。二十一．胸膺方整
如師子。二十二．口四十齒。二十三．方整齊平。
二十四．齒密無間。二十五．齒白鮮明。二十六．
咽喉清淨。所食眾味。無不稱適。二十七．廣長
舌。左右舐耳。二十八．梵音清徹。二十九．眼紺
^pb青色。三十．眼如牛王。眼上下俱眴。三十一．眉
間白毫柔軟細澤。引長一尋。放則右旋螺如
真珠。三十二．頂有肉髻。是為三十二相。即說
頌曰。
善住柔軟足　不蹈地跡現
　千輻相莊嚴　　
^pb光色靡不具
如尼俱類樹　縱廣正平等　如來未曾有
祕密馬陰藏　金寶莊嚴身　眾相互相映
雖順俗流行　塵土亦不汙　天色極柔軟
天蓋自然覆　梵音身紫金　如華始出池
^pb王以問相師　相師敬報王　稱讚菩薩相
舉身光明具　手足諸支節　中外靡不現
食味盡具足　身正不傾斜　足下輪相現
其音如哀鸞　傭[月*坒]形相具　宿業之所成
臂肘圓滿好　眉目甚端嚴　人中師子尊
^pb威力最第一　其頰車方整　臥脅如師子
齒方整四十　齊密中無間　梵音未曾有
遠近隨緣到　平立不傾身　二手摩捫膝
毛齊整柔軟　人尊美相具　一孔一毛生
手足網縵相　肉髻目紺青　眼上下俱眴
兩肩圓充滿　三十二相具
　
^pb足跟無高下　　鹿膊腸纖傭
天中天來此　如象絕羈靽　解脫眾生苦
處生老病死　以慈悲心故　為說四真諦
開演法句義　令眾奉至尊
佛告比丘。毗婆尸菩薩生時。諸天在上。於虛
^pb空中手執白蓋寶扇。以障寒暑．風雨．塵土。佛
時頌曰。
人中未曾有　生於二足尊　諸天懷敬養
奉寶蓋寶扇
爾時。父王給四乳母。一者乳哺。二者澡浴。三
^pb者塗香。四者娛樂。歡喜養育。無有懈倦。於是
頌曰。
乳母有慈愛　子生即付養　一乳哺一浴
二塗香娛樂　世間最妙香　以塗人中尊
為童子時。舉國士女視無厭足。於是頌曰。
　
^pb多人所敬愛　　如金像始成
男女共諦觀　視之無厭足
為童子時。舉國士女眾共傅抱。如觀寶華。於
是頌曰。
二足尊生時　多人所敬愛　展轉共傅抱
^pb如觀寶花香
菩薩生時。其目不眴。如忉利天。以不眴故。名
毗婆尸。於是頌曰。
天中天不眴　猶如忉利天　見色而正觀
故號毗婆尸
^pb菩薩生時。其聲清徹。柔軟和雅。如迦羅頻伽
鳥聲。於是頌曰。
猶如雪山鳥　飲華汁而鳴　其彼二足尊
聲清徹亦然
菩薩生時。眼能徹視見一由旬。於是頌曰。
　
^pb清淨業行報　　受天妙光明
菩薩目所見　周遍一由旬
菩薩生時。年漸長大。在天正堂。以道開化。恩
及庶民。名德遠聞。於是頌曰。
童幼處正堂　以道化天下　決斷眾事務
^pb故號毗婆尸　清淨智廣博　甚深猶大海
悅可於群生　使智慧增廣
於時。菩薩欲出遊觀。告敕御者嚴駕寶車。詣
彼園林。巡行遊觀。御者即便嚴駕訖已還白。
今正是時。太子即乘寶車詣彼園觀。於其中
^pb路見一老人。頭白齒落。面皺身僂。拄杖羸步。
喘息而行。太子顧問侍者。此為何人。答曰。此
是老人。又問。何如為老。答曰。夫老者生壽向
盡。餘命無幾。故謂之老。太子又問。吾亦當爾。
不免此患耶。答曰。然。生必有老。無有豪賤。於
^pb是。太子悵然不悅。即告侍者迴駕還宮。靜默
思惟。念此老苦。吾亦當有。佛於是頌曰。
見老命將盡　拄杖而羸步　菩薩自思惟
吾未免此難
爾時。父王問彼侍者。太子出遊。歡樂不耶。答
^pb曰。不樂。又問其故。答曰。道逢老人。是以不樂。
爾時。父王默自思念。昔日相師占相太子。言
當出家。今者不悅。得無爾乎。當設方便。使處
深宮。五欲娛樂。以悅其心。令不出家。即便嚴
飾宮館。簡擇婇女以娛樂之。佛於是頌曰。
^pb父王聞此言　方便嚴宮館　增益以五欲
欲使不出家
又於後時。太子復命御者嚴駕出遊。於其中
路逢一病人。身羸腹大。面目黧黑。獨臥糞除。
無人瞻視。病甚苦毒。口不能言。顧問御者。此
^pb為何人。答曰。此是病人。問曰。何如為病。答曰。
病者。眾痛迫切。存亡無期。故曰病也。又曰。吾
亦當爾。未免此患耶。答曰。然。生則有病。無有
貴賤。於是。太子悵然不悅。即告御者迴車還
宮。靜默思惟。念此病苦。吾亦當爾。佛於是頌
^pb曰。
見彼久病人　顏色為衰損　靜默自思惟
吾未免此患
爾時。父王復問御者。太子出遊。歡樂不耶。答
曰。不樂。又問其故。答曰。道逢病人。是以不樂。
^pb於是父王默然思惟。昔日相師占相太子。言
當出家。今日不悅。得無爾乎。吾當更設方便。
增諸伎樂。以悅其心。使不出家。即復嚴飾宮
館。簡擇婇女以娛樂之。佛於是頌曰。
色聲香味觸　微妙可悅樂　菩薩福所致
故娛樂其中
^pb又於異時。太子復敕御者嚴駕出遊。於其中
路逢一死人。雜色繒幡前後導引。宗族親里
悲號哭泣。送之出城。太子復問。此為何人。答
曰。此是死人。問曰。何如為死。答曰。死者。盡也。
風先火次。諸根壞敗。存亡異趣。室家離別。故
^pb謂之死。太子又問御者。吾亦當爾。不免此患
耶。答曰。然。生必有死。無有貴賤。於是。太子悵
然不悅。即告御者迴車還宮。靜默思惟。念此
死苦。吾亦當然。佛時頌曰。
始見有人死　知其復更生　靜默自思惟
^pb吾未免此患
爾時。父王復問御者。太子出遊。歡樂不耶。答
曰。不樂。又問其故。答曰。道逢死人。是故不樂。
於是父王默自思念。昔日相師占相太子。言
當出家。今日不悅。得無爾乎。吾當更設方便。

^pb增諸伎樂以悅其心。使不出家。即復嚴飾宮
館。簡擇婇女以娛樂之。佛於是頌曰。
童子有名稱　婇女眾圍遶　五欲以自娛
如彼天帝釋
又於異時。復敕御者嚴駕出遊。於其中路逢
^pb一沙門。法服持缽。視地而行。即問御者。此為
何人。御者答曰。此是沙門。又問。何謂沙門。答
曰沙門者。捨離恩愛。出家修道。攝御諸根。不
染外欲。慈心一切。無所傷害。逢苦不慼。遇樂
不欣。能忍如地。故號沙門。太子曰。善哉。此道
^pb真正永絕塵累。微妙清虛。惟是為快。即敕御
者迴車就之。　爾時。太子問沙門曰。剃除鬚髮。
法服持缽。何所志求。沙門答曰。夫出家者。欲
調伏心意。永離塵垢。慈育群生。無所侵嬈。虛
心靜寞。唯道是務。太子曰。善哉。此道最真。尋
^pb敕御者。齎吾寶衣并及乘轝。還白大王。我即
於此剃除鬚髮。服三法衣。出家修道。所以然
者。欲調伏心意。捨離塵垢。清淨自居。以求道
術。於是。御者即以太子所乘寶車及與衣服
還歸父王。太子於後即剃除鬚髮。服三法衣。
^pb出家修道。　佛告比丘。太子見老．病人。知世苦
惱。又見死人。戀世情滅。及見沙門。廓然大悟。
下寶車時。步步中間轉遠縛著。是真出家。是
真遠離。時。彼國人聞太子剃除鬚髮。法服持
缽。出家修道。咸相謂言。此道必真。乃令太子
^pb捨國榮位。捐棄所重。于時。國中八萬四千人
往就太子。求為弟子。出家修道。佛時頌曰。
撰擇深妙法　彼聞隨出家　離於恩愛獄
無有眾結縛
于時。太子即便納受。與之遊行。在在教化。從
^pb村至村。從國至國。所至之處。無不恭敬四事
供養。菩薩念言。吾與大眾。遊行諸國。人間憒
鬧。此非我宜。何時當得離此群眾。閑靜之處
以求道真。尋獲志願。於閑靜處專精修道。復
作是念。眾生可愍。常處闇冥。受身危脆。有生．
^pb有老．有病．有死。眾苦所集。死此生彼。從彼生
此。緣此苦陰。流轉無窮。我當何時曉了苦陰。
滅生．老．死。　復作是念。生死何從。何緣而有。即
以智慧觀察所由。從生有老死。生是老死緣。
生從有起。有是生緣。有從取起。取是有緣。取
^pb從愛起。愛是取緣。愛從受起。受是愛緣。受從
觸起。觸是受緣。觸從六入起。六入是觸緣。六
入從名色起。名色是六入緣。名色從識起。識
是名色緣。識從行起。行是識緣。行從癡起。癡
是行緣。是為緣癡有行。緣行有識。緣識有名
^pb色。緣名色有六入。緣六入有觸。緣觸有受。緣
受有愛。緣愛有取。緣取有有。緣有有生。緣生
有老．病．死．憂．悲．苦惱。此苦盛陰。緣生而有。是
為苦集。菩薩思惟。苦集陰時。生智．生眼．生覺．
生明．生通．生慧．生證。　於時。菩薩復自思惟。何
^pb等無故老死無。何等滅故老死滅。即以智慧
觀察所由。生無故老死無。生滅故老死滅。有
無故生無。有滅故生滅。取無故有無。取滅故
有滅。愛無故取無。愛滅故取滅。受無故愛無。
受滅故愛滅。觸無故受無。觸滅故受滅。六入
^pb無故觸無。六入滅故觸滅。名色無故六入無。
名色滅故六入滅。識無故名色無。識滅故名
色滅。行無故識無。行滅故識滅。癡無故行無。
癡滅故行滅。是為癡滅故行滅。行滅故識滅。
識滅故名色滅。名色滅故六入滅。六入滅故
^pb觸滅。觸滅故受滅。受滅故愛滅。愛滅故取滅。
取滅故有滅。有滅故生滅。生滅故老．死．憂．悲．
苦惱滅。菩薩思惟。苦陰滅時。生智．生眼．生覺．
生明．生通．生慧．生證。爾時。菩薩逆順觀十二
因緣。如實知。如實見已。即於座上成阿耨多
^pb羅三藐三菩提。佛時頌曰。
此言眾中說　汝等當善聽　過去菩薩觀
本所未聞法　老死從何緣　因何等而有
如是正觀已　知其本由生　生本由何緣
因何事而有　如是思惟已　知生從有起
^pb取彼取彼已　展轉更增有　是故如來說
取是有因緣　如眾穢惡聚　風吹惡流演
如是取相因　因愛而廣普　愛由於受生
起苦羅網本　以染著因緣　苦樂共相應
受本由何緣　因何而有受
　以是思惟已　　
^pb知受由觸生
觸本由何緣　因何而有觸　如是思惟已
觸由六入生　六入本何緣　因何有六入
如是思惟已　六入名色生　名色本何緣
因何有名色　如是思惟已　名色從識生
^pb識本由何緣　因何而有識　如是思惟已
知識從行生　行本由何緣　因何而有行
如是思惟已　知行從癡生　如是因緣者
名為實義因　智慧方便觀　能見因緣根
苦非賢聖造　亦非無緣有　是故變易苦
^pb智者所斷除　若無明滅盡　是時則無行
若無有行者　則亦無有識　若識永滅者
亦無有名色　名色既已滅　即無有諸入
若諸入永滅　則亦無有觸　若觸永滅者
則亦無有受　若受永滅者　則亦無有愛
若愛永滅者　則亦無有取
　
^pb若取永滅者　　則亦無有有
若有永滅者　則亦無有生　若生永滅者
無老病苦陰　一切都永盡　智者之所說
十二緣甚深　難見難識知　唯佛能善覺
因是有是無　若能自觀察　則無有諸入
^pb深見因緣者　更不外求師　能於陰界入
離欲無染者　堪受一切施　淨報施者恩
若得四辯才　獲得決定證　能解眾結縛
斷除無放逸　色受想行識　猶如朽故車
能諦觀此法　則成等正覺　如鳥遊虛空
^pb東西隨風遊　菩薩斷眾結　如風靡輕衣
毗婆尸閑靜　觀察於諸法　老死何緣有
從何而得滅　彼作是觀已　生清淨智慧
知老死由生　生滅老死滅
毗婆尸佛初成道時。多修二觀。一曰安隱觀。

^pb二曰出離觀。佛於是頌曰。
如來無等等　多修於二觀　安隱及出離
仙人度彼岸　其心得自在　斷除眾結使
登山觀四方　故號毘婆尸　大智光除冥
如以鏡自照　為世除憂惱　盡生老死苦
^pb毗婆尸佛於閑靜處復作是念。我今已得此
無上法。甚深微妙。難解難見。息滅．清淨。智者
所知。非是凡愚所能及也。斯由眾生異忍．異
見．異受．異學。依彼異見。各樂所求。各務所習。
是故於此甚深因緣。不能解了。然愛盡涅槃。
^pb倍復難知。我若為說。彼必不解。更生觸擾。作
是念已。即便默然不復說法。　時。梵天王知毗
婆尸如來所念。即自思惟。念此世間便為敗
壞。甚可哀愍。毗婆尸佛乃得知此深妙之法。
而不欲說。譬如力士屈伸臂頃。從梵天宮忽
^pb然來下。立於佛前。頭面禮足。卻住一面。時。梵
天王右膝著地。叉手合掌白佛言。唯願世尊
以時說法。今此眾生塵垢微薄。諸根猛利。有
恭敬心。易可開化。畏怖後世無救之罪。能滅
惡法。出生善道。　佛告梵王。如是。如是。如汝所
^pb言。但我於閑靜處默自思念。所得正法甚深
微妙。若為彼說。彼必不解。更生觸擾。故我默
然不欲說法。我從無數阿僧祇劫。勤苦不懈。
修無上行。今始獲此難得之法。若為婬．怒．癡
眾生說者。必不承用。徒自勞疲。此法微妙。與
^pb世相反。眾生染欲。愚冥所覆。不能信解。梵王。
我觀如此。是以默然不欲說法。　時。梵天王復
重勸請。慇懃懇惻。至于再三。世尊。若不說法。
今此世間便為壞敗。甚可哀愍。唯願世尊以
時敷演。勿使眾生墜落餘趣。爾時。世尊三聞
^pb梵王慇懃勸請。即以佛眼觀視世界。眾生垢
有厚薄。根有利鈍。教有難易。易受教者畏後
世罪。能滅惡法。出生善道。譬如優缽羅花．缽
頭摩華．鳩勿頭華．分陀利華。或有始出汙泥
未至水者。或有已出與水平者。或有出水未
^pb敷開者。然皆不為水所染著。易可開敷。世界
眾生。亦復如是。　爾時。世尊告梵王曰。吾愍汝
等。今當開演甘露法門。是法深妙。難可解知。
今為信受樂聽者說。不為觸擾無益者說。　爾
時。梵王知佛受請。歡喜踊躍。遶佛三匝。頭面
^pb禮足。忽然不現。其去未久。是時如來靜默自
思。我今先當為誰說法。即自念言。當入槃頭
城內。先為王子提舍．大臣子騫茶開甘露法
門。於是。世尊如力士屈伸臂頃。於道樹忽然
不現。至槃頭城槃頭王鹿野苑中。敷座
^pb而坐。佛於是頌曰。
如師子在林　自恣而遊行　彼佛亦如是
遊行無罣礙
毘婆尸佛告守苑人曰。汝可入城。語王子提
舍．大臣子騫茶。寧欲知不。毘婆尸佛今在鹿
^pb野苑中。欲見卿等。宜知是時。時。彼守苑人受
教而行。至彼二人所。具宣佛教。二人聞已。即
至佛所。頭面禮足。卻坐一面。佛漸為說法。示
教利喜。施論．戒論．生天之論。欲惡不淨。上漏
為患。讚歎出離為最微妙清淨第一。爾時。世
^pb尊見此二人心意柔軟。歡喜信樂。堪受正法。
於是即為說苦聖諦。敷演開解。分布宣釋苦
集聖諦．苦滅聖諦．苦出要諦。　爾時。王子提舍．
大臣子騫茶。即於座上遠離塵垢。得法眼淨。
猶若素質易為受染。是時。地神即唱斯言。毗
^pb婆尸如來於槃頭城鹿野苑中轉無上法輪。
沙門．婆羅門．諸天．魔．梵及餘世人所不能轉。
如是展轉。聲徹四天王。乃至他化自在天。須
臾之頃。聲至梵天。佛時頌曰。
歡喜心踊躍　稱讚於如來　毘婆尸成佛
^pb轉無上法輪　初從樹王起　往詣槃頭城
為騫茶提舍　轉四諦法輪　時騫茶提舍
受佛教化已　於淨法輪中　梵行無有上
彼忉利天眾　及以天帝釋　歡喜轉相告
諸天無不聞　佛出於世間　轉無上法輪
^pb增益諸天眾　減損阿須倫　昇仙名普聞
善智離世邊　於諸法自在　智慧轉法輪
觀眾平等法　息心無垢穢　以離生死扼
智慧轉法輪　苦滅離諸惡　出欲得自在
離於恩愛獄　智慧轉法輪
　正覺人中尊　　
^pb二足尊調御
一切縛得解　智慧轉法輪　教化善導師
能降伏魔怨　彼離於諸惡　智慧轉法輪
無漏力降魔　諸根定不懈　盡漏離魔縛
智慧轉法輪　若學決定法　知諸法無我
^pb此為法中上　智慧轉法輪　不以利養故
亦不求名譽　愍彼眾生故　智慧轉法輪
見眾生苦厄　老病死逼迫　為此三惡趣
智慧轉法輪　斷貪瞋恚癡　拔愛之根原
不動而解脫　智慧轉法輪　難勝我已勝
^pb勝已自降伏　已勝難勝魔　智慧轉法輪
此無上法輪　唯佛乃能轉　諸天魔釋梵
無有能轉者　親近轉法輪　饒益天人眾
此等天人師　得度于彼岸
是時。王子提舍．大臣子騫茶。見法得果。真實
無欺。成就無畏。即白毘婆尸佛言。我等欲於
^pb如來法中淨修梵行。佛言。善來。比丘。吾法清
淨自在。修行以盡苦際。爾時。二人即得具戒。
具戒未久。如來又以三事示現。一曰神足。二
曰觀他心。三曰教誡。即得無漏．心解脫．生死
無疑智。　爾時。槃頭城內眾多人民。聞二人出
^pb家學道。法服持缽。淨修梵行。皆相謂曰。其道
必真。乃使此等捨世榮位。捐棄所重。時。城內
八萬四千人往詣鹿野苑中毘婆尸佛所。頭
面禮足。卻坐一面。佛漸為說法。示教利喜。施
論．戒論．生天之論。欲惡不淨。上漏為患。讚歎
^pb出離為最微妙清淨第一。爾時。世尊見此大
眾心意柔軟。歡喜信樂。堪受正法。於是即為
說苦聖諦。敷演開解。分布宣釋苦集聖諦．苦
滅聖諦．苦出要諦。時。八萬四千人即於座上
遠塵離垢。得法眼淨。猶如素質易為受色。見
^pb法得果。真實無欺。成就無畏。即白佛言。我等
欲於如來法中淨修梵行。佛言。善來。比丘。吾
法清淨自在。修行以盡苦際。時。八萬四千人
即得具戒。具戒未久。世尊以三事教化。一曰
神足。二曰觀他心。三曰教誡。即得無漏．心解
^pb脫．生死無疑智現前。八萬四千人聞佛於鹿
野苑中。轉無上法輪。沙門．婆羅門．諸天．魔．梵
及餘世人所不能轉。即詣槃頭城毘婆尸佛
所。頭面禮足。卻坐一面。佛時頌曰。
如人救頭燃　速疾求滅處　彼人亦如是
^pb速詣於如來
時。佛為說法亦復如是。爾時。槃頭城有十六
萬八千大比丘眾。提舍比丘．騫茶比丘於大
眾中上昇虛空。身出水火。現諸神變。而為大
眾說微妙法。爾時。如來默自念言。今此城
^pb內乃有十六萬八千大比丘眾。宜遣遊行。各
二人俱在在處處。至於六年。還來城內說具
足戒。　時。首陀會天知如來心。譬如力士屈伸
臂頃。從彼天沒。忽然至此。於世尊前。頭面禮
足。卻住一面。須臾白佛言。如是。世尊。此槃頭
^pb城內比丘眾多。宜各分布。處處遊行。至於六
年。乃還此城。說具足戒。我當擁護。令無伺求
得其便者。爾時。如來聞此天語。默然可之。　時。
首陀會天見佛默然許可。即禮佛足。忽然不
現。還至天上。其去未久。佛告諸比丘。今此城
^pb內。比丘眾多。宜各分布。遊行教化。至六年已。
還集說戒。時。諸比丘受佛教已。執持衣缽。禮
佛而去。佛時頌曰。
佛悉無亂眾　無欲無戀著　威如金翅鳥
如鶴捨空池
^pb時。首陀會天於一年後告諸比丘。汝等遊行
已過一年。餘有五年。汝等當知。訖六年已。還
城說戒。如是至于六年。天復告言。六年已滿。
當還說戒。時。諸比丘聞天語已。攝持衣缽。還
槃頭城。至鹿野苑毘婆尸佛所。頭面禮足。卻
^pb坐一面。佛時頌曰。
　如象善調　　隨意所之
　大眾如是　　隨教而還爾時。如來於大眾前上
昇虛空。結加趺坐。講說戒經。忍辱為第一。佛
說涅槃最。不以除鬚髮害他為沙門。時。首陀
^pb會天去佛不遠。以偈頌曰。
　如來大智　　微妙獨尊
　止觀具足　　成最正覺
　愍群生故　　在世成道
　以四真諦　　為聲聞說
　苦與苦因　　滅苦之諦
　賢聖八道　　到安隱處
　毘婆尸佛　　出現于世
　在大眾中　　如日光曜
^pb說此偈已。忽然不現。　爾時。世尊告諸比丘。我
自思念。昔一時於羅閱城耆闍崛山。時生是
念。我所生處。無所不遍。唯除首陀會天。設生
彼天。則不還此。我時。比丘。復生是念。我欲至
無造天上。時。我如壯士屈伸臂頃。於此間沒。
^pb現於彼天。時。彼諸天見我至彼。頭面作禮。於
一面立。而白我言。我等皆是毘婆尸如來弟
子。從彼佛化。故來生此。具說彼佛因緣本末。
又尸棄佛．毘沙婆佛．拘樓孫佛．拘那含佛．迦
葉佛．釋迦牟尼佛。皆是我師。我從受化。故來
^pb生此。亦說諸佛因緣本末。至生阿迦尼吒諸
天。亦復如是。佛時頌曰。
　譬如力士　　屈伸臂頃
　我以神足　　至無造天
　第七大仙　　降伏二魔
　無熱無見　　叉手敬禮
　如晝度樹　　釋師遠聞
　相好具足　　到善見天
　
^pb猶如蓮華　　水所不著
　世尊無染　　至大善見
　如日初出　　淨無塵翳
　明若秋月　　詣一究竟
　此五居處　　眾生所淨
^pb　心淨故來　　詣無煩惱
　淨心而來　　為佛弟子
　捨離染取　　樂於無取
　見法決定　　毘婆尸子
　淨心善來　　詣大仙人
^pb　尸棄佛子　　無垢無為
　以淨心來　　詣離有尊
　毘沙婆子　　諸根具足
　淨心詣我　　如日照空
　拘樓孫子　　捨離諸欲
　淨心詣我　　妙光焰盛
　拘那含子　　無垢無為
　淨心詣我　　光如月滿
　迦葉弟子　　諸根具足
　淨心詣我　　不亂大仙
　神足第一　　以堅固心
　為佛弟子　　淨心而來
　為佛弟子　　禮敬如來
　具啟人尊　　所生成道
　名姓種族　　知見深法
　成無上道　　比丘靜處
　離于塵垢　　精勤不懈
　斷諸有結　　此是諸佛
　本末因緣　　釋迦如來
　之所演說
^juan2^pb
^pb佛說此大因緣經已。諸比丘聞佛所說。歡喜
奉行。
佛說長阿含經卷第一
佛說長阿含經
卷第二
^pb　　　　後秦弘始年佛陀耶舍共竺佛念譯
^n2第一分遊行經第二初如是我聞。　一時。佛在
羅閱城耆闍崛山中。與大比丘眾千二百五
十人俱。　是時。摩竭王阿闍世欲伐跋祇。王自
念言。彼雖勇健。人眾豪強。以我取彼。未足為
^pb有。時。阿闍世王命婆羅門大臣禹舍。而告之
曰。汝詣耆闍崛山。至世尊所。持我名字。禮世
尊足。問訊世尊。起居輕利。遊步強耶。又白世
尊。跋祇國人自恃勇健。民眾豪強。不順伏我。
我欲伐之。不審世尊何所誡敕。若有教誡。汝
善憶念。勿有遺漏。如所聞說。如來所言。終不
虛妄。　大臣禹舍受王教已。即乘寶車詣耆闍
崛山。到所止處。下車步進。至世尊所。問訊畢。
一面坐。白世尊曰。摩竭
^pb王阿闍世稽首佛足。敬問慇懃。起居輕利。遊
步強耶。又白世尊。跋祇國人自恃勇健。民眾
豪強。不順伏我。我欲伐之。不審世尊何所誡
敕。　爾時。阿難在世尊後執扇扇佛。佛告阿難。
汝聞跋祇國人數相集會。講議正事不。　答曰。
^pb聞之。　佛告阿難。若能爾者。長幼和順。轉更增
盛。其國久安。無能侵損。阿難。汝聞跋祇國人
君臣和順。上下相敬不。　答曰。聞之。　阿難。若能
爾者。長幼和順。轉更增盛。其國久安。無能侵
損。阿難。汝聞跋祇國人奉法曉忌。不違禮度
^pb不。　答曰。聞之。　阿難。若能爾者。長幼和順。轉更
增盛。其國久安。無能侵損。阿難。汝聞跋祇國
人孝事父母。敬順師長不。　答曰。聞之。　阿難。若
能爾者。長幼和順。轉更增上。其國久安。無能
侵損。阿難。汝聞跋祇國人恭於宗廟。致敬鬼
^pb神不。　答曰。聞之。　阿難。若能爾者。長幼和順。轉
更增上。其國久安。無能侵損。阿難。汝聞跋祇
國人閨門真正潔淨無穢。至於戲笑。言不及
邪不。答曰。聞之。　阿難。若能爾者。長幼和順。轉
更增盛。其國久安。無能侵損。阿難。汝聞跋祇
^pb國人宗事沙門。敬持戒者。瞻視護養。未嘗懈
惓不。答曰。聞之。　阿難。若能爾者。長幼和順。轉
更增盛。其國久安。無能侵損。　時。大臣禹舍白
佛言。彼國人民。若行一法。猶不可圖。況復具
七。國事多故。今請辭還歸。　佛言。可。宜知是時。
^pb時。禹舍即從座起。遶佛三匝。揖讓而退。其去
未久。佛告阿難。汝敕羅閱祇左右諸比丘盡
集講堂。　對曰。唯然。即詣羅閱祇城。集諸比丘。
盡會講堂。白世尊曰。諸比丘已集。唯聖知時。
爾時。世尊即從座起。詣法講堂。就座而坐。告
諸
^pb比丘。我當為汝說七不退法。諦聽。諦聽。善思
念之。　時。諸比丘白佛言。唯然。世尊。願樂欲聞。
　佛告諸比丘。七不退法者。一曰數相集會。講
論正義。則長幼和順。法不可壞。二曰上下和
同。敬順無違。則長幼和順。法不可壞。三曰奉
^pb法曉忌。不違制度。則長幼和順。法不可壞。四
曰若有比丘力能護眾。多諸知識。宜敬事之。
則長幼和順。法不可壞。五曰念護心意。孝敬
為首。則長幼和順。法不可壞。六曰淨修梵行。
不隨欲態。則長幼和順。法不可壞。七曰先人
^pb後己。不貪名利。則長幼和順。法不可壞。　佛告
比丘。復有七法。令法增長。無有損耗。一者樂
於少事。不好多為。則法增長。無有損耗。二者
樂於靜默。不好多言。三者少於睡眠。無有昏
昧。四者不為群黨。言無益事。五者不以無
^pb德而自稱譽。六者不與惡人而為伴黨。七者
樂於山林閑靜獨處。如是比丘。則法增長。無
有損耗。　佛告比丘。復有七法。令法增長。無有
損耗。何謂為七。一者有信。信於如來．至真．正
覺。十號具足。二者知慚。恥於己闕。三者知愧。
^pb羞為惡行。四者多聞。其所受持。上中下善。義
味深奧。清淨無穢。梵行具足。五者精勤苦行。
滅惡修善。勤習不捨。六者昔所學習。憶念不
忘。七者修習智慧。知生滅法。趣賢聖要。盡諸
苦本。如是七法。則法增長。無有損耗。　佛告比
^pb丘。復於七法。令法增長。無有損耗。何謂為七。
一者敬佛。二者敬法。三者敬僧。四者敬戒。五
者敬定。六者敬順父母。七者敬不放逸。如是
七法。則法增長。無有損耗。　佛告比丘。復有七
法。則法增長。無有損耗。何謂為七法。一者觀
身
^pb不淨。二者觀食不淨。三者不樂世間。四者常
念死想。五者起無常想。六者無常苦想。七者
苦無我想。如是七法。則法增長。無有損耗。　佛
告比丘。復有七法。則法增長。無有損耗。何謂
為七。一者修念覺意。閑靜無欲。出要無為。二
^pb者修法覺意。三者修精進覺意。四者修喜覺
意。五者修猗覺意。六者修定覺意。七者修護
覺意。如是七法。則法增長。無有損耗。　佛告比
丘。有六不退法。令法增長。無有損耗。何謂為
六。一者身常行慈。不害眾生。二者口宣仁慈。
^pb不演惡言。三者意念慈心。不懷壞損。四者得
淨利養。與眾共之。平等無二。五者持賢聖戒。
無有闕漏。亦無垢穢。必定不動。六者見賢聖
道。以盡苦際。如是六法。則法增長。無有損耗。
　佛告比丘。復有六不退法。令法增長。無有損
^pb耗。一者念佛。二者念法。三者念僧。四者念戒。
五者念施。六者念天。修此六念。則法增長。無
有損耗。爾時。世尊於羅閱祇隨宜住已。告阿
難言。汝等皆嚴。吾欲詣竹園。　對曰。唯然。即嚴
衣缽。與諸大眾侍從世尊。路由摩竭。次到竹
^pb園。往堂上坐。與諸比丘說戒．定．慧。修戒獲定。
得大果報。修定獲智。得大果報。修智心淨。得
等解脫。盡於三漏。欲漏．有漏．無明漏。已得解
脫生解脫智。生死已盡。梵行已立。所作已辦。
不受後有。　爾時。世尊於竹園隨宜住已。告阿
^pb難曰。汝等皆嚴。當詣巴陵弗城。　對曰。唯然。即
嚴衣缽。與諸大眾侍從世尊。路由摩竭。次到
巴陵弗城。巴陵樹下坐。　時。諸清信士聞佛與
諸大眾遠來至此巴陵樹下。即共出城。遙見
世尊在巴陵樹下。容貌端正。諸根寂定。善調
第
^pb一。譬猶大龍。以水清澄。無有塵垢。三十二相．
八十種好。莊嚴其身。見已歡喜。漸到佛所。頭
面禮足。卻坐一面。　爾時。世尊漸為說法。示教
利喜。諸清信士聞佛說法。即白佛言。我欲歸
依佛．法．聖眾。唯願世尊哀愍。聽許為優婆塞。
^pb自今已後。不殺．不盜．不婬．不欺．不飲酒。奉戒
不忘。明欲設供。唯願世尊與諸大眾垂愍屈
顧。　爾時。世尊默然許可。諸清信士見佛默然。
即從座起。遶佛三匝。作禮而歸。尋為如來起
大堂舍。平治處所。掃灑燒香。嚴敷寶座。供設
^pb既辦。往白世尊。所設已具。唯聖知時。　於是。世
尊即從座起。著衣持缽。與大眾俱詣彼講堂。
澡手洗足。處中而坐。時。諸比丘在左面坐。諸
清信士在右面坐。　爾時。世尊告諸清信士曰。
凡人犯戒。有五衰耗。何謂為五。一者求財。所
^pb願不遂。二者設有所得。日當衰耗。三者在所
至處。眾所不敬。四者醜名惡聲。流聞天下。五
者身壞命終。當入地獄。　又告諸清信士。凡人
持戒。有五功德。何謂為五。一者諸有所求。輒
得如願。二者所有財產。增益無損。三者所往
^pb之處。眾人敬愛。四者好名善譽。周聞天下。五
者身壞命終。必生天上。　時。夜已半。告諸信士。
宜各還歸。諸清信士即承佛教。遶佛三匝。禮
足而歸。　爾時。世尊於後夜明相出時。至閑靜
處。天眼清徹。見諸大天神各封宅地。中神．下
^pb神亦封宅地。是時。世尊即還講堂。就座而坐。
世尊知時故問阿難。誰造此巴陵弗城。　阿難
白佛。此是禹舍大臣所造。以防禦跋祇。佛告
阿難。造此城者。正得天意。吾於後夜明相出
時。至閑靜處。以天眼見諸大神天各封
^pb宅地。中．下諸神亦封宅地。阿難。當知諸大神
天所封宅地。有人居者。安樂熾盛。中神所封。
中人所居。下神所封。下人所居。功德多少。各
隨所止。阿難。此處賢人所居。商賈所集。國法
真實。無有欺罔。此城最勝。諸方所推。不可破
^pb壞。此城久後若欲壞時。必以三事。一者大水。
二者大火。三者中人與外人謀。乃壞此城。　時。
巴陵弗諸清信士通夜供辦。時到白佛。食具
已辦。唯聖知時。　時。清信士即便施設。手自斟
酌。食訖行水。別取小敷在佛前坐。　爾時。世尊
^pb即示之曰。今汝此處賢智所居。多持戒者。淨
修梵行。善神歡喜。即為咒願。可敬知敬。可事
知事。博施兼愛。有慈愍心。諸天所稱。常與善
俱。不與惡會。　爾時。世尊為說法已。即從座起。
大眾圍遶。侍送而還。大臣禹舍從佛後行。
^pb時作是念。今沙門瞿曇出此城門。即名此門
為瞿曇門。又觀如來所渡河處。即名此處為
瞿曇河。爾時。世尊出巴陵弗城。至于水邊。時
水岸上人民眾多。中有乘船渡者。或有乘筏。
或有乘桴而渡河者。爾時。世尊與諸大眾。譬
^pb如力士屈伸臂頃。忽至彼岸。世尊觀此義已。
即說頌曰。
佛為海船師　法橋渡河津　大乘道之輿
一切渡天人　亦為自解結　渡岸得昇仙
都使諸弟子　縛解得涅槃
^pb爾時。世尊從跋祇遊行至拘利村。在一林下
告諸比丘。有四深法。一曰聖戒。二曰聖定。三
曰聖慧。四曰聖解脫。此法微妙。難可解知。我
及汝等。不曉了故。久在生死。流轉無窮。爾時。
世尊觀此義已。即說頌曰。
　
^pb戒定慧解上　　唯佛能分別
離苦而化彼　令斷生死習
爾時。世尊於拘利村隨宜住已．告阿難俱詣
那陀村。阿難受教。即著衣持缽。與大眾俱侍
從世尊。路由跋祇。到那陀村。止揵椎處。　爾時。
^pb阿難在閑靜處。默自思惟。此那陀村十二居
士。一名伽伽羅。二名伽陵伽。三名毘伽陀。四
名伽利輸。五名遮樓。六名婆耶樓。七名婆頭
樓。八名藪婆頭樓。九名陀梨舍㝹十名藪達利
舍㝹十一名耶輸。十二名耶輸多樓。此諸人等。
^pb今者命終。為生何處。復有五十人命終。又復
有五百人命終。斯生何處。作是念已。從靜處
起至世尊所。頭面禮足。在一面坐。白佛言。世
尊。我向靜處。默自思惟。此那陀村十二居士
伽伽羅等命終。復有五十人命終。又有五
^pb百人命終。斯生何處。唯願解說。　佛告阿難。伽
伽羅等十二人。斷五下分結。命終生天。於彼
即般涅槃。不復還此。五十人命終者。斷除三
結。婬．怒．癡薄。得斯陀含。還來此世。盡於苦本。
五百人命終者。斷除三結。得須陀洹。不墮惡
^pb趣。必定成道。往來七生。盡於苦際。阿難。夫生
有死。自世之常。此何足怪。若一一人死。來問
我者。非擾亂耶。　阿難答曰。信爾。世尊。實是擾
亂。　佛告阿難。今當為汝說於法鏡。使聖弟子
知所生處。三惡道盡。得須陀洹。不過七生。必
^pb盡苦際。亦能為他說如是事。阿難。法鏡者。謂
聖弟子得不壞信。歡喜信佛。如來．無所著．等
正覺。十號具足。歡喜信法。真正微妙。自恣所
說。無有時節。示涅槃道。智者所行。歡喜信僧。
善共和同。所行質直。無有諛諂。道果成就。上
^pb下和順。法身具足。向須陀洹．得須陀洹。向斯
陀含．得斯陀含。向阿那含．得阿那含。向阿羅
漢．得阿羅漢。四雙八輩。是謂如來賢聖之眾。
甚可恭敬。世之福田。信賢聖戒。清淨無穢。無
有缺漏。明哲所行。獲三昧定。阿難。是為法鏡。
^pb使聖弟子知所生處。三惡道盡。得須陀洹。不
過七生。必盡苦際。亦能為他說如是事。爾時。
世尊隨宜住已。告阿難俱詣毘舍離國。即受
教行。著衣持缽。與大眾俱侍從世尊。路由跋
祇。到毘舍離。坐一樹下。有一婬女。名菴婆婆
^pb梨。聞佛將諸弟子來至毘舍離。坐一樹下。即
嚴駕寶車。欲往詣佛所禮拜供養。未至之間。
遙見世尊顏貌端正。諸根特異。相好備足。如
星中月。見已歡喜。下車步進。漸至佛所。頭面
禮足。卻坐一面。　
^pb爾時。世尊漸為說法。示教利喜。聞佛所說。發
歡喜心。即白佛言。從今日始。歸依三尊。唯願
聽許於正法中為優婆夷。盡此形壽。不殺．不
盜．不邪婬．不妄語．不飲酒。又白佛言。唯願世
尊及諸弟子明受我請。即於今暮止宿我園。
^pb爾時。世尊默然受之。女見佛默然許可。即從
座起。頭面禮足。遶佛而歸。　其去未久。佛告阿
難。當與汝等詣彼園觀。　對曰。唯然。佛即從座
起。攝持衣缽。與眾弟子千二百五十人俱詣
彼園。　時。毘舍離諸隸車輩。聞佛在菴婆婆梨
^pb園中止住。即便嚴駕五色寶車。或乘青車青
馬。衣．蓋．幢幡．官屬皆青。五色車馬。皆亦如是。
時。五百隸車服色盡同。欲往詣佛。菴婆婆梨
辭佛還家。中路逢諸隸車。時。車行𩣺。與彼寶
車共相鉤撥。損折幢蓋而不避道。
^pb隸車責曰。汝恃何勢。行不避道。衝撥我車。損
折麾蓋。　報曰。諸貴。我已請佛明日設食。歸家
供辦。是以行速。無容相避。　諸隸車即語女曰。
且置汝請。當先與我。我當與汝百千兩金。　女
尋答曰。先請已定。不得相與。　時。諸隸車又語
^pb女曰。我更與汝十六倍百千兩金。必使我先。
　女猶不肯。我請已定。不可爾也。　時。諸隸車又
語女曰。我今與爾中分國財。可先與我。　女又
報曰。設使舉國財寶。我猶不取。所以然者。佛
住我園。先受我請。此事已了。終不相與。諸隸
^pb車等各振手歎咤今由斯女闕我初福。即便前
進徑詣彼園。　爾時。世尊遙見五百隸車。車馬
數萬。填道而來。告諸比丘。汝等欲知忉利諸
天遊戲園觀。威儀容飾。與此無異。汝等比丘。
當自攝心。具
^pb諸威儀。云何比丘自攝其心。於是比丘內身
身觀。精勤不懈。憶念不忘。捨世貪憂。外身身
觀。精勤不懈。憶念不忘。捨世貪憂。內外身觀。
精勤不懈。捨世貪憂。受．意．法觀。亦復如是。云
何比丘具諸威儀。於是比丘可行知行。可止
^pb知止。左右顧視。屈伸俯仰。攝持衣缽。食飲湯
藥。不失宜則。善設方便。除去蔭蓋。行住坐臥。
覺寤語默。攝心不亂。是謂比丘具諸威儀。　爾
時。五百隸車往至菴婆婆梨園。欲到佛所。下
車步進。頭面禮足。卻坐一面。如來在座。光相
^pb獨顯。蔽諸大眾。譬如秋月。又如天地清明。淨
無塵翳。日在虛空。光明獨照。爾時。五百隸車
圍遶侍坐。佛於眾中。光相獨明。是時。坐中有
一梵志名曰并𩞚即從座起。偏袒右臂。右膝著
地。叉手向佛。以偈讚曰。
　
^pb摩竭鴦伽王　　為快得善利
身被寶珠鎧　世尊出其土　威德動三千
名顯如雪山　如蓮花開敷　香氣甚微妙
今睹佛光明　如日之初出　如月遊虛空
無有諸雲翳　世尊亦如是　光照於世間
^pb觀如來智慧　猶闇睹錠鐐　施眾以明眼
決了諸疑惑
時。五百隸車聞此偈已。復告并𩞚汝可重說。　爾
時。并𩞚於佛前再三重說。時。五百隸車聞重
說偈已。各脫寶衣。以施并𩞚并𩞚以寶衣奉上
^pb如來。佛愍彼故。即為納受。　爾時。世尊告毘舍
離諸隸車曰。世有五寶甚為難得。何等為五。
一者如來．至真出現於世。甚為難得。二者如
來正法能演說者。此人難得。三者如來演法
能信解者。此人難得。四者如來演法能成就
者。此人難得。五者嶮危救厄知反復
^pb者。此人難得。是謂五寶為難得也。　時。五百隸
車聞佛示教利喜已。即白佛言。唯願世尊及
諸弟子明受我請。　佛告隸車。卿已請我。我今
便為得供養已。菴婆婆梨女先已請訖。　時。五
百隸車聞菴婆婆梨女已先請佛。各振手而
^pb言。吾欲供養如來。而今此女已奪我先。即從
座起。頭面禮佛。遶佛三匝。各自還歸。　時。菴婆
婆梨女即於其夜種種供辦。明日時到。世尊
即與千二百五十比丘整衣持缽。前後圍遶。
詣彼請所。就座而坐。時。菴婆婆梨女即設上
^pb饌。供佛及僧。食訖去缽。并除机案。時。女手執
金瓶。行澡水畢。前白佛言。此毘耶離城所有
園觀。我園最勝。今以此園貢上如來。哀愍我
故。願垂納受。　佛告女曰。汝可以此園施佛為
首及招提僧。所以然者。如來所有園林．房
^pb舍．衣缽六物。正使諸魔．釋．梵．大神力天。無有
能堪受此供者。時。女受教。即以此園施佛為
首及招提僧。佛愍彼故。即為受之。而說偈言。
起塔立精舍　園果施清涼　橋船以渡人
曠野施水草　及以堂閣施　其福日夜增
^pb戒具清淨者　彼必到善方
時。菴婆婆梨女取一小床於佛前坐。佛漸為
說法。示教利喜。施論．戒論．生天之論。欲為大
患。穢汙不淨。上漏為礙。出要為上。爾時。世尊
知彼女意柔軟和悅。蔭蓋微薄。易可開化。如
^pb諸佛法。即為彼女說苦聖諦。苦集．苦滅．苦出
要諦。　時。菴婆婆梨女信心清淨。譬如淨潔白
氈易為受色。即於座上遠塵離垢。諸法法眼
生。見法得法。決定正住。不墮惡道。成就無畏。
而白佛言。我今歸依佛。歸依法。歸依僧。如是
^pb再三。唯願如來聽我於正法中為優婆夷。自
今已後。盡壽不殺．不盜．不邪婬．不欺．不飲酒。
時。彼女從佛受五戒已。捨本所習。穢垢消除。
即從座起。禮佛而去。　爾時。世尊於毘舍離。隨
宜住已。告阿難言。汝等皆嚴。吾欲詣竹林叢。
^pb　對曰。唯然。即嚴衣缽。與大眾侍從世尊。路由
跋祇。至彼竹林。　時。有婆羅門名毘沙陀耶。聞
佛與諸大眾詣此竹林。默自思念。此沙門瞿
曇。名德流布。聞於四方。十號具足。於諸天．釋．
梵若．魔．若魔．天．沙門．婆羅門中。自身作證。為
^pb他說法。上中下言。皆悉真正。義味深奧。梵行
具足。如此真人。宜往瞻睹。　時。婆羅門出於竹
叢。往詣世尊。問訊訖。一面坐。世尊漸為說法。
示教利喜。婆羅門聞已歡喜。即請世尊及諸
大眾明日舍食。時。佛默然受請。婆羅門知已
許可。
^pb即從座起。遶佛而歸。即於其夜。供設飲食。明
日時到。唯聖知之。　爾時。世尊著衣持缽。大眾
圍遶往詣彼舍。就座而坐。時。婆羅門設種種
甘饌。供佛及僧。食訖去缽。行澡水畢。取一小
床於佛前坐。爾時。世尊為婆羅門而作頌曰。
^pb　若以飲食　　衣服臥具
　施持戒人　　則獲大果
　此為真伴　　終始相隨
　所至到處　　如影隨形
　是故種善　　為後世糧
^pb　福為根基　　眾生以安
　福為天護　　行不危嶮
　生不遭難　　死則上天爾時。世尊為婆羅門說
微妙法。示教利喜已。從座而去。于時彼土穀
貴飢饉。乞求難得。佛告阿難。敕此國內現諸
比丘盡集講堂。對曰。唯然。即承教旨。宣令遠
近普集講堂。是時。國內大眾皆集。阿難白佛
言。大眾已集。唯聖知時。　爾時。世尊即從座起。
詣於講堂。就座而坐。
^pb告諸比丘。此土飢饉。乞求難得。汝等宜各分
部。隨所知識。詣毘舍離及越祇國。於彼安居。
可以無乏。吾獨與阿難於此安居。所以然者。
恐有短乏。是時。諸比丘受教即行。佛與阿難
獨留。　於後夏安居中。佛身疾生。舉體皆痛。佛
^pb自念言。我今疾生。舉身痛甚。而諸弟子悉皆
不在。若取涅槃。則非我宜。今當精勤自力以
留壽命。爾時。世尊於靜室出。坐清涼處。阿難
見已。速疾往詣。而白佛言。今觀尊顏。疾如有
損。　阿難又言。世尊有疾。我心惶懼。憂結荒迷。
^pb不識方面。氣息未絕。猶少醒悟。默思。如來未
即滅度。世眼未滅。大法未損。何故今者不有
教令於眾弟子乎。　佛告阿難。眾僧於我有所
須耶。若有自言。我持眾僧。我攝眾僧。斯人於
眾應有教命。如來不言。我持於眾。我攝於眾。

^pb豈當於眾有教令乎。阿難。我所說法。內外已
訖。終不自稱所見通達。吾已老矣。年粗八十。
譬如故車。方便修治得有所至。吾身亦然。以
方便力得少留壽。自力精進。忍此苦痛。不念
一切想。入無想定。時我身安隱。無有惱患。是
^pb故。阿難。當自熾燃。熾燃於法。勿他熾燃。當自
歸依。歸依於法。勿他歸依。云何自熾燃。熾燃
於法。勿他熾燃。當自歸依。歸依於法。勿他歸
依。阿難。比丘觀內身精勤無懈。憶念不忘。除
世貪憂。觀外身．觀內外身。精勤不懈。憶念不
^pb忘。除世貪憂。受．意．法觀。亦復如是。是謂。阿難。
自熾燃。熾燃於法。勿他熾燃。當自歸依。歸依
於法。勿他歸依。　佛告阿難。吾滅度後。能有修
行此法者。則為真我弟子第一學者。佛告阿
難。俱至遮婆羅塔。　對曰。唯然。　如來即
^pb起。著衣持缽。詣一樹下。告阿難。敷座。吾患背
痛。欲於此止。　對曰。唯然。尋即敷座。如來坐已。
阿難敷一小座於佛前坐。佛告阿難。諸有修
四神足。多修習行。常念不忘。在意所欲。可得
不死一劫有餘。阿難。佛四神足已多修行。專
^pb念不忘。在意所欲。如來可止一劫有餘。為世
除冥。多所饒益。天人獲安。　爾時。阿難默然不
對。如是再三。又亦默然。是時阿難為魔所蔽。
曚曚不悟。佛三現相而不知請。　佛告阿難。宜
知是時。阿難承佛意旨。即從座起。禮佛而去。
^pb去佛不遠。在一樹下靜意思惟。　其間未久。時
魔波旬來白佛。佛意無欲。可般涅槃。今正是
時。宜速滅度。　佛告波旬。且止。且止。我自知時。
如來今者未取涅槃。須我諸比丘集。又能自
調。勇捍無怯。到安隱處。逮得己利。為人導師。

^pb演布經教。顯於句義。若有異論。能以正法而
降伏之。又以神變。自身作證。如是弟子皆悉
未集。又諸比丘尼．優婆塞．優婆夷。普皆如是。
亦復未集。今者要當廣於梵行。演布覺意。使
諸天人普見神變。　時。魔波旬復白佛言。佛昔
^pb於鬱鞞羅尼連禪水邊。阿遊波尼俱律樹下
初成正覺。我時至世尊所。勸請如來可般涅
槃。今正是時。宜速滅度。爾時。如來即報我言。
止。止。波旬。我自知時。如來今者未取涅槃。須
我諸弟子集。乃至天人見神變化乃取滅度。
^pb佛今弟子已集。乃至天人見神變化。今正是
時。何不滅度。　佛言。止。止。波旬。佛自知時不久
住也。是後三月。於本生處拘尸那竭娑羅園
雙樹間。當取滅度。時。魔即念。佛不虛言。今必
滅度。歡喜踊躍。忽然不現。　魔去未久。佛
^pb即於遮婆羅塔。定意三昧。捨命住壽。當此之
時。地大震動。舉國人民莫不驚怖。衣毛為豎。
佛放大光。徹照無窮。幽冥之處。莫不蒙明。各
得相見。爾時。世尊以偈頌曰。
有無二行中　吾今捨有為　內專三昧定
^pb如鳥出於卵
爾時。賢者阿難心驚毛豎。疾行詣佛。頭面禮
足。卻住一面。白佛言。怪哉。世尊。地動乃爾。是
何因緣。　佛告阿難。凡世地動。有八因緣。何等
八。夫地在水上。水止於風。風止於空。空中大
^pb風有時自起。則大水擾。大水擾則普地動。是
為一也。復次。阿難。有時得道比丘．比丘尼及
大神尊天。觀水性多。觀地性少。欲知試力。則
普地動。是為二也。復次。阿難。若始菩薩從兜
率天降神母胎。專念不亂。地為大動。是為三
^pb也。復次。阿難。菩薩始出母胎。從右脅生。專念
不亂。則普地動。是為四也。復次。阿難。菩薩初
成無上正覺。當於此時。地大震動。是為五也。
復次。阿難。佛初成道。轉無上法輪。魔．若魔．天．
沙門．婆羅門．諸天．世人所不能轉。則普地動。
^pb是為六也。復次。阿難。佛教將畢。專念不亂。欲
捨性命。則普地動。是為七也。復次。阿難。如來
於無餘涅槃界般涅槃時。地大振動。是為八
也。以是八因緣。令地大動。爾時。世尊即說偈
言。
^pb無上二足尊　照世大沙門　阿難請天師
地動何因緣　如來演慈音　聲如迦毘陵
我說汝等聽　地動之所由　地因水而止
水因風而住　若虛空風起　則地為大動
比丘比丘尼　欲試神足力
　山海百草木　　
^juan3^pb
^pb大地皆震動
釋梵諸尊天　意欲動於地　山海諸鬼神
大地為震動　菩薩二足尊　百福相已具
始入母胎時　地則為大動　十月處母胎
如龍臥茵蓐　初從右脅生　時地則大動
^pb佛為童子時　消滅使緣縛　成道勝無量
地則為大動　昇仙轉法輪　於鹿野苑中
道力降伏魔　則地大為動　天魔頻來請
勸佛般泥洹　佛為捨性命　地則為大動
人尊大導師　神仙盡後有　難動而取滅
^pb時地則大動　淨眼說諸緣　地動八事動
有此亦有餘　時地皆震動
佛說長阿含經卷第二

佛說長阿含經卷第三
　　　　後秦弘始年佛陀耶舍共竺佛念譯遊行經
第二中佛告阿難。世有八眾。何謂八。一曰剎
利眾。二曰婆羅門眾。三曰居士眾。四曰沙門
^pb眾。五曰四天王眾。六曰忉利天眾。七曰魔眾。
八曰梵天眾。我自憶念。昔者。往來與剎利眾
坐起言語。不可稱數。以精進定力。在所能現。
彼有好色。我色勝彼。彼有妙聲。我聲勝彼。彼
辭我退。我不辭彼。彼所能說。我亦能說。彼所
^pb不能。我亦能說。阿難。我廣為說法。示教利喜
已。即於彼沒。彼不知我是天．是人。如是至梵
天眾。往返無數。廣為說法。而莫知我誰。　阿難
白佛言。甚奇。世尊。未曾有也。乃能成就如是。
　佛言。如是微妙希有之法。阿難。甚奇。甚特。未
曾有也。
^pb唯有如來能成此法。　又告阿難。如來能知受
起．住．滅。想起．住．滅。觀起．住．滅。此乃如來甚奇
甚特未曾有法。汝當受持。爾時。世尊告阿難。
俱詣香塔。在一樹下。敷座而坐。　佛告阿難。香
塔左右現諸比丘。普敕令集講堂。　阿難受教。
^pb宣令普集。阿難白佛。大眾已集。唯聖知時。　爾
時。世尊即詣講堂。就座而坐。告諸比丘。汝等
當知我以此法自身作證。成最正覺。謂四念
處．四意斷．四神足．四禪．五根．五力．七覺意．賢
聖八道。汝等宜當於此法中和同敬順。勿生
^pb諍訟。同一師受。同一水乳。於我法中宜勤受
學。共相熾然。共相娛樂。比丘當知我於此法
自身作證。布現於彼。謂貫經．祇夜經．受記經．
偈經．法句經．相應經．本緣經．天本經．廣經．未
曾有經．證喻經．大教經。汝等當善受持。稱量
^pb分別。隨事修行。所以者何。如來不久。是後三
月當般泥洹。　諸比丘聞此語已。皆悉愕然。殞
絕迷荒。自投於地。舉聲大呼曰。一何駛哉。佛
取滅度。一何痛哉。世間眼滅。我等於此。已為
長衰。或有比丘悲泣躃。宛轉㘁。不能自勝。猶
^pb如斬蛇。宛轉迴遑。莫知所奉。佛告諸比丘曰。
汝等且止。勿懷憂悲。天地人物。無生不終。欲
使有為不變易者。無有是處。我亦先說恩愛
無常。合會有離。身非己有。命不久存。爾時。世
尊以偈頌曰。
^pb　我今自在　　到安隱處
　和合大眾　　為說此義
　吾年老矣　　餘命無幾
　所作已辦　　今當捨壽
　念無放逸　　比丘戒具
　自攝定意　　守護其心
　若於我法　　無放逸者
　能滅苦本　　盡生老死又告比丘。吾今所以誡
汝者何。天魔波旬向
^pb來請我。佛意無欲。可般泥洹。今正是時。宜速
滅度。我言。止。止。波旬。佛自知時。須我諸比丘
集。乃至諸天普見神變。波旬復言。佛昔於鬱
鞞羅尼連禪河水邊。阿遊波尼俱律樹下初
成佛道。我時白佛。佛意無欲。可般泥洹。今正
^pb是時。宜速滅度。爾時。如來即報我言。止。止。波
旬。我自知時。如來今者未取滅度。須我諸弟
子集。乃至天人見神變化。乃取滅度。今者如
來弟子已集。乃至天人見神變化。今正是時。
宜可滅度。我言。止。止。波旬。佛自知時。不久住
^pb也。是後三月當般涅槃。時。魔即念。佛不虛言。
今必滅度。歡喜踊躍。忽然不現。魔去未久。即
於遮波羅塔。定意三昧。捨命住壽。當此之時。
地大震動。天人驚怖。衣毛為豎。佛放大光。徹
照無窮。幽冥之處。莫不蒙明。各得相見。我時
^pb頌曰。
有無二行中　吾今捨有為　內專三昧定
如鳥出於卵
爾時。賢者阿難即從座起。偏袒右肩。右膝著
地。長跪叉手白佛言。唯願世尊留住一劫。勿
^pb取滅度。慈愍眾生。饒益天人。　爾時。世尊默然
不對。如是三請。佛告阿難。汝信如來正覺道
不。　對曰。唯然。實信。　佛言。汝若信者。何故三來
觸嬈我為。汝親從佛聞。親從佛受。諸有能修
四神足。多修習行。常念不忘。在意所欲。可得
^pb不死一劫有餘。佛四神足已多習行。專念不
忘。在意所欲。可止不死一劫有餘。為世除冥。
多所饒益。天人獲安。爾時。何不重請。使不滅
度。再聞尚可。乃至三聞。猶不勸請留住一劫。
一劫有餘。為世除冥。多所饒益。天人
^pb獲安。今汝方言。豈不愚耶。吾三現相。汝三默
然。汝於爾時。何不報我。如來可止一劫。一劫
有餘。為世除冥。多所饒益。且止。阿難。吾已捨
性命。已棄已吐。欲使如來自違言者。無有是
處。譬如豪貴長者。吐食於地。寧當復有肯還
^pb取食不。　對曰。不也。　如來亦然。已捨已吐。豈當
復自還食言乎。佛告阿難俱詣菴婆羅村。即
嚴衣缽。與諸大眾侍從世尊。路由跋祇到菴
婆羅村。在一山林。爾時。世尊為諸大眾說戒．
定．慧。修戒獲定。得大果報。修定獲智。得大果
^pb報。修智心淨。得等解脫。盡於三漏。欲漏．有漏．
無明漏。已得解脫。生解脫智。生死已盡。梵行
已立。所作已辦。不受後有。　爾時。世尊於菴婆
羅村。隨宜住已。佛告阿難。汝等皆嚴。當詣瞻
婆村．揵茶村．婆梨婆村及詣負彌城。　對曰。唯
然。
^pb即嚴衣缽。與諸大眾侍從世尊。路由跋祇漸
至他城。於負彌城北。止尸舍婆林。　佛告諸比
丘。當與汝等說四大教法。諦聽。諦聽。善思念
之。　諸比丘言。唯然。世尊。願樂欲聞。　何謂為四。
若有比丘作如是言。諸賢。我於彼村．彼城．彼
^pb國。躬從佛聞。躬受是教。從其聞者。不應不信。
亦不應毀。當於諸經推其虛實。依律．依法究
其本末。若其所言非經．非律．非法。當語彼言。
佛不說此。汝謬受耶。所以然者。我依諸經．依
律．依法。汝先所言。與法相違。賢士。汝莫受持。
^pb莫為人說。當捐捨之。若其所言依經．依律．依
法者。當語彼言。汝所言是真佛所說。所以然
者。我依諸經．依律．依法。汝先所言。與法相應。
賢士。汝當受持。廣為人說。慎勿捐捨。此為第
一大教法也。　復次。比丘作如是言。我於
^pb彼村．彼城．彼國。和合眾僧．多聞耆舊。親從其
聞。親受是法．是律．是教。從其聞者。不應不信。
亦不應毀。當於諸經推其虛實。依法．依律究
其本末。若其所言非經．非律．非法者。當語彼
言。佛不說此。汝於彼眾謬聽受耶。所以然者。
^pb我依諸經．依律．依法。汝先所言。與法相違。賢
士。汝莫持此。莫為人說。當捐捨之。若其所言
依經．依律．依法者。當語彼言。汝所言是真佛
所說。所以者何。我依諸經．依律．依法。汝先所
言。與法相應。賢士。汝當受持。廣為人說。慎勿
^pb捐捨。此為第二大教法也。　復次。比丘作如是
言。我於彼村．彼城．彼國。眾多比丘持法．持律．
持律儀者。親從其聞。親受是法．是律．是教。從
其聞者。不應不信。亦不應毀。當於諸經推其
虛實。依法．依律究其本末。若其所言非經．非
^pb律．非法者。當語彼言。佛不說此。汝於眾多比
丘謬聽受耶。所以然者。我依諸經．依律．依法。
汝先所言。與法相違。賢士。汝莫受持。莫為人
說。當捐捨之。若其所言依經．依律．依法者。當
語彼言。汝所言是真佛所說。所以然者。我依
^pb諸經．依律．依法。汝先所言。與法相應。賢士。汝
當受持。廣為人說。慎勿捐捨。是為第三大教
法也。　復次。比丘作如是言。我於彼村．彼城．彼
國。一比丘持法．持律．持律儀者。親從其聞。親
受是法．是律．是教。從其聞者。不應不信。亦不
^pb應毀。當於諸經推其虛實。依法．依律究其本
末。若所言非經．非律．非法者。當語彼言。佛不
說此。汝於一比丘所謬聽受耶。所以然者。我
依諸經．依法．依律。汝先所言。與法相違。賢士。
汝莫受持。莫為人說。當捐捨之。若其所言
^pb依經．依律．依法者。當語彼言。汝所言是真佛
所說。所以然者。我依諸經．依律．依法。汝先所
言。與法相應。賢士。當勤受持。廣為人說。慎勿
捐捨。是為第四大教法也。爾時。世尊於負彌
城隨宜住已。告賢者阿難俱詣波婆城。對曰。
^pb唯然。即嚴衣缽。與諸大眾侍從世尊。路由末
羅至波婆城闍頭園中。時。有工師子。名曰周
那。聞佛從彼末羅來至此城。即自嚴服。至世
尊所。頭面禮足。在一面坐。時。佛漸為周那說
法正化。示教利喜。周那聞佛說法。信心歡喜。
^pb即請世尊明日舍食。時。佛默然受請。周那知
佛許可。即從座起。禮佛而歸。尋於其夜供設
飯食。明日時到。唯聖知時。　爾時。世尊法服持
缽。大眾圍遶。往詣其舍。就座而坐。是時。周那
尋設飲食。供佛及僧。別煮栴檀樹耳。世所奇
^pb珍。獨奉世尊。　佛告周那。勿以此耳與諸比丘。
周那受教。不敢輒與。時。彼眾中有一長老比
丘。晚暮出家。於其座上以餘器取。　爾時。周那
見眾食訖。并除缽器。行澡水畢。即於佛前以
偈問曰。
^pb敢問大聖智　正覺二足尊　善御上調伏
世有幾沙門
爾時。世尊以偈答曰。
如汝所問者　沙門凡有四　志趣各不同
汝當識別之　一行道殊勝　二善說道義
^pb三依道生活　四為道作穢　何謂道殊勝
善說於道義　依道而生活　有為道作穢
能度恩愛刺　入涅槃無疑　超越天人路
說此道殊勝　善解第一義　說道無垢穢
慈仁決眾疑　是為善說道
　善敷演法句　　
^pb依道以自生
遙望無垢場　名依道生活　內懷於奸邪
外像如清白　虛誑無成實　此為道作穢
云何善惡俱　淨與不淨雜　相似現外好
如銅為金塗　俗人遂見此　謂聖智弟子
^pb餘者不盡爾　勿捨清淨信　一人持大眾
內濁而外清　現閉奸邪跡　而實懷放蕩
勿視外容貌　卒見便親敬　現閉奸邪跡
而實懷放蕩
爾時。周那取一小座於佛前坐。漸為說法。示
^pb教利喜已。大眾圍遶。侍從而還。中路止一樹
下。告阿難言。吾患背痛。汝可敷座。　對曰。唯然。
尋即敷座。世尊止息。時。阿難又敷一小座於
佛前坐。　佛告阿難。向者周那無悔恨意耶。設
有此意。為由何生。　阿難白佛言。周那設供。無
有福利。所以者何。如來最後於其舍食便
^pb取涅槃。　佛告阿難。勿作是言。勿作是言。今者
周那為獲大利。為得壽命。得色。得力。得善名
譽。生多財寶。死得生天。所欲自然。所以者何。
佛初成道能施食者。佛臨滅度能施食者。此
二功德正等無異。汝今可往語彼周那。我親
^pb從佛聞。親受佛教。周那設食。今獲大利。得大
果報。　時。阿難承佛教旨。即詣彼所。告周那曰。
我親從佛聞。親從佛受教。周那設食。今獲大
利。得大果報。所以然者。佛初得道能飯食者。
及臨滅度能飯食者。此二功德正等無異。
^pb周那舍食已　始聞如此言　如來患甚篤
壽行今將訖　雖食栴檀耳　而患猶更增
抱病而涉路　漸向拘夷城
爾時。世尊即從座起。小復前行。詣一樹下。又
告阿難。吾背痛甚。汝可敷座。　對曰。唯然。尋即
^pb敷座。如來止息。阿難禮佛足已。在一面坐。　時。
有阿羅漢弟子。名曰福貴。於拘夷那竭城向
波婆城。中路見佛在一樹下。容貌端正。諸根
寂定。得上調意第一寂滅。譬如大龍。亦如澄
水。清淨無穢。見已歡喜。善心生焉。即到佛所。
^pb頭面禮足。在一面坐。而白佛言。世尊。出家之
人在清淨處。慕樂閑居。甚奇特也。有五百乘
車經過其邊。而不聞見。我師一時在拘夷那
竭城．波婆城。二城中間道側樹下。靜默而坐。
時有五百乘車經過其邊。車聲轟轟覺而不
^pb聞。是時。有人來問我師。向群車過。寧見不耶。
對曰。不見。又問。聞耶。對曰。不聞。又問。汝在此
耶。在餘處耶。答曰。在此。又問。汝醒悟耶。答曰。
醒悟。又問。汝為覺寐。答曰。不寐。彼人默念。是
希有也。出家之人專精乃爾。車聲轟轟覺而
^pb不聞。即語我師曰。向有五百乘車從此道過。
車聲振動。尚自不聞。豈他聞哉。即為作禮。歡
喜而去。　佛告福貴。我今問汝。隨意所答。群車
振動覺而不聞。雷動天地覺而不聞。何者為
難。　福貴白佛言。千萬車聲。豈等雷電。不聞車
^pb聲未足為難。雷動天地覺而不聞。斯乃為難。
　佛告福貴。我於一時遊阿越村。在一草廬。時
有異雲暴起。雷電霹靂。殺四特牛．耕者兄弟
二人。人眾大聚。時。我出草廬。彷徉經行。彼大
眾中有一人來至我所。頭面禮足。隨我經行。
^pb我知而故問。彼大眾聚何所為耶。其人即問。
佛向在何所。為覺寐耶。答曰。在此。時不寐也。
其人亦歎希聞得定如佛者也。雷電霹靂。聲
聒天地。而獨寂定覺而不聞。乃白佛言。向有
異雲暴起。雷電霹靂。殺四特牛．耕者兄弟二
^pb人。彼大眾聚。其正為此。其人心悅即得法喜。
禮佛而去。　爾時。福貴被二黃疊。價直百千。即
從座起。長跪叉手而白佛言。今以此疊奉上
世尊。願垂納受。　佛告福貴。汝以一疊施我。一
施阿難。爾時。福貴承佛教旨。一奉如來。一施
^pb阿難。佛愍彼故。即為納受。時。福貴禮佛足已。
於一面坐。佛漸為說法。示教利喜。施論．戒論．
生天之論。欲為大患．不淨．穢污。上漏為礙。出
要為上。　時。佛知福貴意。歡喜柔軟。無諸蓋．纏。
易可開化。如諸佛常法。即為福貴說苦聖諦。
^pb苦集．苦滅．苦出要諦。時。福貴信心清淨。譬如
淨潔白疊。易為受色。即於座上遠塵離垢。諸
法法眼生。見法得法。決定正住。不墮惡道。成
就無畏。而白佛言。我今歸依佛．歸依法．歸依
僧。唯願如來聽我於正法中為優婆塞。自
^pb今已後。盡壽不殺．不盜．不婬．不欺．不飲酒。唯
願世尊聽我於正法中為優婆塞。　又白佛言。
世尊。遊化若詣波婆城。唯願屈意過貧聚中。
所以然者。欲盡有家飲食．床臥．衣服．湯藥。奉
獻世尊。世尊受已。家內獲安。　佛言。汝所言善。
^pb　爾時。世尊為福貴說法。示教利喜已。即從座
起。頭面禮足。歡喜而去。其去未久。阿難尋以
黃疊奉上如來。如來哀愍。即為受之。被於身
上。爾時。世尊顏貌縱容。威光熾盛。諸根清淨。
面色和悅。阿難見已。默自思念。自我得侍二
^pb十五年。未曾見佛面色光澤。發明如金。即從
座起。右膝著地。叉手合掌。前白佛言。自我得
侍二十五年。未曾見佛光色如金。不審何緣。
願聞其意。　佛告阿難。有二因緣。如來光色有
殊於常。一者佛初得道。成無上正真覺
^pb時。二者臨欲滅度。捨於性命般涅槃時。阿難。
以此二緣。光色殊常。爾時。世尊即說頌曰。
金色衣光悅　細軟極鮮淨　福貴奉世尊
如雪白毫光
佛命阿難。吾渴欲飲。汝取水來。　阿難白言。向
^pb有五百乘車於上流渡。水濁未清。可以洗足。
不中飲也。　如是三敕。阿難。汝取水來。　阿難白
言。今拘孫河去此不遠。清冷可飲。亦可澡浴。
　時。有鬼神居在雪山。篤信佛道。即以缽盛八
種淨水。奉上世尊。佛愍彼故。尋為受之。而說
^pb頌曰。
佛以八種音　敕阿難取水　吾渴今欲飲
飲已詣拘尸　柔軟和雅音　所言悅眾心
給侍佛左右　尋白於世尊　向有五百車
截流渡彼岸　渾濁於此水　飲恐不便身
　
^pb拘留河不遠　　水美甚清冷
往彼可取飲　亦可澡浴身　雪山有鬼神
奉上如來水　飲已威勢強　眾中師子步
其水神龍居　清澄無濁穢　聖顏如雪山
安詳度拘孫
^pb爾時。世尊即詣拘孫河。飲已澡浴。與眾而去。
中路止息在一樹下。告周那曰。汝取僧伽梨
四牒而敷。吾患背痛。欲暫止息。周那受教。敷
置已訖。佛坐其上。周那禮已。於一面坐。而白
佛言。我欲般涅槃。我欲般涅槃。佛告之曰。宜
^pb知是時。於是。周那即於佛前便般涅槃。佛時
頌曰。
佛趣拘孫河　清涼無濁穢　人中尊入水
澡浴度彼岸　大眾之原首　教敕於周那
吾今身疲極　汝速敷臥具　周那尋受教
四牒衣而敷　如來既止息　周那於前坐
　
^pb即白於世尊　　我欲取滅度
無愛無憎處　今當到彼方　無量功德海
最勝告彼曰　汝所作已辦　今宜知是時
見佛已聽許　周那倍精勤　滅行無有餘
如燈盡火滅
^pb時。阿難即從座起。前白佛言。佛滅度後。葬法
云何。　佛告阿難。汝且默然。思汝所業。諸清信
士自樂為之。　時。阿難復重三啟。佛滅度後。葬
法云何。　佛言。欲知葬法者。當如轉輪聖王。　阿
難又白。轉輪聖王葬法云何。　佛告阿難。聖王
^pb葬法。先以香湯洗浴其體。以新劫貝周遍纏
身。以五百張疊次如纏之。內身金棺灌以麻
油畢。舉金棺置於第二大鐵槨中。栴檀香槨
次重於外。積眾名香。厚衣其上而闍維之。訖
收舍利。於四衢道起立塔廟。表剎懸繒。使國
行人皆見法王塔。思慕正化。多所饒益。阿難。

^pb汝欲葬我。先以香湯洗浴。用新劫貝周遍纏
身。以五百張疊次如纏之。內身金棺灌以麻
油畢。舉金棺置於第二大鐵槨中。旃檀香槨
次重於外。積眾名香。厚衣其上而闍維之。訖
收舍利。於四衢道起立塔廟。表剎懸繒。使諸
^pb行人皆見佛塔。思慕如來法王道化。生獲福
利。死得上天。於時。世尊重觀此義。而說頌曰。
阿難從坐起　長跪白世尊　如來滅度後
當以何法葬　阿難汝且默　思惟汝所行
國內諸清信　自當樂為之　阿難三請已
^pb佛說轉輪葬　欲葬如來身　疊裹內棺槨
四衢起塔廟　為利益眾生　諸有禮敬者
皆獲無量福
佛告阿難。天下有四種人。應得起塔。香花繒
蓋。伎樂供養。何等為四。一者如來應得起塔。
二
^pb者辟支佛。三者聲聞人。四者轉輪王。阿難。此
四種人應得起塔。香華繒蓋。伎樂供養。爾時。
世尊以偈說曰。
佛應第一塔　辟支佛聲聞　及轉輪聖王
典領四域主　斯四應供養　如來之所記
^pb佛辟支聲聞　及轉輪王塔
爾時。世尊告阿難。俱詣拘尸城。末羅雙樹間。
　對曰。唯然。即與大眾圍遶世尊。在道而行。　有
一梵志從拘尸城趣波婆城。中路遙見世尊
顏貌端正。諸根寂定。見已歡喜。善心自生。前
^pb至佛所。問訊訖。一面住。而白佛言。我所居村
去此不遠。唯願瞿曇於彼止宿。清旦食已。然
後趣城。　佛告梵志。且止。且止。汝今便為供養
我已。　時。梵志慇懃三請。佛答如初。又告梵志。
阿難在後。汝可語意。　時。梵志聞佛教已。即
^pb詣阿難。問訊已。於一面立。白阿難言。我所居
村去此不遠。欲屈瞿曇於彼止宿。清旦食已。
然後趣城。　阿難報曰。止。止。梵志。汝今已為得
供養已。　梵志復請。慇懃至三。阿難答曰。時既
暑熱。彼村遠迥。世尊疲極。不足勞嬈。　爾時。世
^pb尊觀此義已。即說頌曰。
淨眼前進路　疲極向雙樹　梵志遙見佛
速詣而稽首　我村今在近　哀愍留一宿
清旦設微供　然後向彼城　梵志我身倦
道遠不能過　監藏者在後　汝可住語意
^pb承佛教旨已　即詣阿難所　唯願至我村
清旦食已去　阿難曰止止　時熱不相赴
三請不遂願　憂惱不悅樂　咄此有為法
流遷不常住　今於雙樹間　滅我無漏身
佛辟支聲聞　一切皆歸滅
　無常無撰擇　　
^pb如火焚山林爾時。世尊入拘尸城。向本生處
末羅雙樹間。告阿難曰。汝為如來於雙樹間
敷置床座。使頭北首。面向西方。所以然者。吾
法流布。當久住北方。　對曰。唯然。即敷座。令北
首。　爾時。世尊自四牒僧伽梨。偃右脅如師子
^pb王。累足而臥。　時。雙樹間所有鬼神篤信佛者。
以非時花布散于地。爾時。世尊告阿難曰。此
雙樹神以非時華供養於我。此非供養如來。
　阿難白言。云何名為供養如來。　語阿難。人能
受法。能行法者。斯乃名曰供養如來。佛觀此
^pb義。而說頌曰。
佛在雙樹間　偃臥心不亂　樹神心清淨
以花散佛上　阿難白佛言　齋何名供養
受法而能行　覺華而為供
　紫金華如輪　　
^pb散佛未為供
陰界入無我　乃名第一供
爾時。梵摩那在於佛前執扇扇佛。佛言。汝卻。
勿在吾前。　時。阿難默自思念。此梵摩那常在
佛左右。供給所須。當尊敬如來。視無厭足。今
^pb者末後須其瞻視。乃命使卻。意將何因。於是。
阿難即整衣服。前白佛言。此梵摩那常在佛
左右。供給所須。當尊敬如來。視無厭足。今者
末後須其瞻視。而命使卻。將有何因。　佛告阿
難。此拘尸城外有十二由旬。皆是諸大神天
^pb之所居宅。無空缺處。此諸大神皆嫌此比丘
當佛前立。今佛末後垂當滅度。吾等諸神。冀
一奉覲。而此比丘有大威德。光明映蔽。使我
曹等不得親近禮拜供養。阿難。我以是緣。故
命使卻。　阿難白佛。此尊比丘本積何德。修何
行業。今者威德乃如是乎。　佛告阿難。
^pb乃往過去久遠九十一劫。時世有佛。名毗婆
尸。時此比丘以歡喜心。手執草炬。以照彼塔。
由此因緣。使今威光上徹二十八天。諸天神
光所不能及。　爾時。阿難即從座起。偏袒右肩。
長跪叉手而白佛言。莫於此鄙陋小城荒毀
^pb之土取滅度也。所以者何。更有大國瞻婆大
國．毗舍離國．王舍城．婆祇國．舍衛國．迦維羅
衛國．波羅奈國。其土人民眾多。信樂佛法。佛
滅度已。必能恭敬供養舍利。　佛言。止。止。勿造
斯觀。無謂此土以為鄙陋。所以者何。昔者。此
^pb國有王名大善見。此城時名拘舍婆提。大王
之都城。長四百八十里。廣二百八十里。是時。
穀米豐賤。人民熾盛。其城七重。遶城欄楯亦
復七重。彫文刻鏤。間懸寶鈴。其城下基深三
仞。高十二仞。城上樓觀高十二仞。柱圍
^pb三仞。金城銀門。銀城金門。琉璃城水精門。水
精城琉璃門。　其城周圓四寶莊嚴。間錯欄楯
亦以四寶。金樓銀鈴。銀樓金鈴。寶塹七重。中
生蓮花。優缽羅花．缽頭摩花．俱物頭花．分陀
利花。下有金沙布現其底。俠道兩邊生多鄰
^pb娑樹。其金樹者。銀葉花實。其銀樹者。金葉花
實。水精樹者。琉璃花實。琉璃樹者。水精花實。
多鄰樹間有眾浴池。清流深潭。潔淨無穢。以
四寶塼間砌其邊。金梯銀蹬。銀梯金蹬。琉璃
梯金蹬。琉璃梯陛水精為蹬。水精梯陛琉璃
^pb為蹬。周匝欄楯。遼遶相承。其城處處生多鄰
樹。其金樹者。銀葉花實。其銀樹者。金葉花實。
水精樹者。琉璃花實。琉璃樹者。水精花實。樹
間亦有四種寶池。生四種花。街巷齊整。行伍
相當。風吹眾花。紛紛路側。微風四起。吹諸寶
樹。出柔軟音。猶
^pb如天樂。其國人民。男女大小。共遊樹間。以自
娛樂。其國常有十種聲。貝聲．鼓聲．波羅聲．歌
聲．舞聲．吹聲．象聲．馬聲．車聲．飲食戲笑聲。　爾
時。大善見王七寶具足。王有四德。主四天下。
何謂七寶。一．金輪寶。二．白象寶。三．紺馬寶。四．
^pb神珠寶。五．玉女寶。六．居士寶。七．主兵寶。云何
善見大王成就金輪寶。王常以十五日月滿
時。沐浴香湯。昇高殿上。婇女圍遶。自然輪寶
忽現在前。輪有千輻。光色具足。天匠所造。非
世所有。真金所成。輪徑丈四。大善見王默自
^pb念言。我曾從先宿諸舊聞如是語。剎利王水
澆頭種。以十五日月滿時。沐浴香湯。昇寶殿
上。婇女圍遶。自然金輪忽現在前。輪有千輻。
光色具足。天匠所造。非世所有。真金所成。輪
徑丈四。是則名為轉輪聖王。今此輪現。將無
^pb是耶。今我寧可試此輪寶。　時。大善見王即召
四兵。向金輪寶偏露右臂。右膝著地。以右手
摩抆金輪。語言。汝向東方。如法而轉。勿違常
則。輪即東轉。時。善見王即將四兵隨其後行。
金輪寶前有四神引導。輪所住處。王即止駕。
^pb爾時。東方諸小國王見大王至。以金缽盛銀
粟。銀缽盛金粟。來趣王所。拜首白言。善來。大
王。今此東方土地豐樂。人民熾盛。志性仁和。
慈孝中順。唯願聖王於此治政。我等當給使
左右。承受所宜。當時。善見大王語小王言。止。
^pb止。諸賢。汝等則為供養我已。但當以正法治。
勿使偏枉。無令國內有非法行。此即名曰我
之所治。　時。諸小王聞此教已。即從大王巡行
諸國。至東海表。次行南方．西方．北方。隨輪所
至。其諸國王各獻國土。如東方諸小王。此時。
善
^pb見王既隨金輪。周行四海。以道開化。安慰民
庶已。還本國拘舍婆城。時。金輪寶在宮門上
虛空中住。大善見王踊躍而言。此金輪寶真
為我瑞。我今真為轉輪聖王。是為金輪寶成
就。　云何善見大王成就白象寶。時。善見大王
^pb清旦在正殿上坐。自然象寶忽現在前。其毛
純白。七處平住。力能飛行。其首雜色。六牙纖
傭。真金間填。時王見已。念言。此象賢良。若善
調者。可中御乘。即試調習。諸能悉備。時。善見
大王欲自試象。即乘其上。清旦出城。周行四
^pb海。食時已還。時。善見王踊躍而言。此白象寶
真為我瑞。我今真為轉輪聖王。是為象寶成
就。　云何善見大王成就馬寶。時。善見大王清
旦在正殿上坐。自然馬寶忽現在前。紺青色。
朱髦尾。頭頸如象。力能飛行。時王見已。念
^pb言。此馬賢良。若善調者。可中御乘。即試調習。
諸能悉備。時。善見王欲自試馬寶。即乘其上。
清旦出城。周行四海。食時已還。時。善見王踊
躍而言。此紺馬寶真為我瑞。我今真為轉輪
聖王。是為紺馬寶成就。云何善見大王神珠
^pb寶成就。時。善見大王於清旦在正殿上坐。自
然神珠忽現在前。質色清徹。無有瑕穢。時王
見已。言。此珠妙好。若有光明。可照宮內。時。善
見王欲試此珠。即召四兵。以此寶珠置高幢
上。於夜冥中齎幢出城。其珠光明。照諸軍眾。
^pb猶如晝日。於軍眾外周匝。復能照一由旬。現
城中人皆起作務。謂為是晝。時。王善見踊躍
而言。今此神珠真為我瑞。我今真為轉輪聖
王。是為神珠寶成就。　云何善見大王成就玉
女寶。時。玉女寶忽然出現。顏色從容。面貌端
正。不長不短。不麤不細。不白不黑。不剛
^pb不柔。冬則身溫。夏則身涼。舉身毛孔出栴檀
香。口出優缽羅華香。言語柔軟。舉動安詳。先
起後坐。不失宜則。時。王善見清淨無著。心不
暫念。況復親近。時。王善見踊躍而言。此玉女
寶真為我瑞。我今真為轉輪聖王。是為玉女
^pb寶成就。　云何善見大王居士寶成就。時。居士
丈夫忽然自出。寶藏自然。財富無量。居士宿
福眼。能徹視地中伏藏。有主無主。皆悉見知。
其有主者。能為擁護。其無主者。取給王用。時。
居士寶往白王言。大王。有所給與。不足為憂。
^pb我自能辦。時。善見王欲試居士寶。即敕嚴船
於水遊戲。告居士曰。我須金寶。汝速與我。居
士報曰。大王小待。須至岸上。王尋逼言。我停
須用。正今得來。時。居士寶被王嚴敕。即於船
上長跪。以右手內著水中。水中寶瓶隨手而
^pb出。如蟲緣樹。彼居士寶。亦復如是。內手水中。
寶緣手出。充滿船上。而白王言。向須寶用。為
須幾許。時。王善見語居士言。止。止。吾無所須。
向相試耳。汝今便為供養我已。時。彼居士聞
王語已。尋以寶物還投水中。時。善見王踊躍
^pb而言。此居士寶真為我瑞。我今真為轉輪聖
王。是為居士寶成就。　云何善見大王主兵寶
成就。時。主兵寶忽然出現。智謀雄猛。英略獨
決。即詣王所白言。大王。有所討罰。王不足憂。
我自能辦。時。善見大王欲試主兵寶。即集四
^pb兵而告之曰。汝今用兵。未集者集。已集者放。
未嚴者嚴。已嚴者解。未去者去。已去者住。時。
主兵寶聞王語已。即令四兵。未集者集。已集
者放。未嚴者嚴。已嚴者解。未去者去。已去者
住。時。善見王踊躍而言。此主兵寶真為我瑞。

^pb我今真為轉輪聖王。阿難。是為善見轉輪聖
王成就七寶。　何謂四神德。一者長壽不夭。無
能及者。二者身強無患。無能及者。三者顏貌
端正。無能及者。四者寶藏盈溢。無能及者。是
為轉輪聖王成就七寶及四功德。　阿難。時。善
^pb見王久乃命駕。出遊後園。尋告御者。汝當善
御。安詳而行。所以然者。吾欲諦觀國土人民
安樂無患。時。國人民路次觀者。復語侍人。汝
且徐行。吾欲諦觀聖王威顏。阿難。時。善見王
慈育民物。如父愛子。國民慕王。如子仰父。所
^pb有珍奇盡以貢王。願垂納受。在意所與。時王
報曰。且止。諸人。吾自有寶。汝可自用。復於異
時。王作是念。我今寧可造作宮觀。適生是意。
時國人民詣王善見。各白王言。我今為王造
作宮殿。王報之曰。我今以為得汝供養。我有
^pb寶物。自足成辦。時。國人民復重啟王。我欲與
王造立宮殿。王告人民。隨汝等意。時。諸人民
承王教已。即以八萬四千兩車。載金而來。詣
拘舍婆城。造立法殿。時。第二忉利妙匠天子
默自思念。唯我能堪與善見王起正法殿。　阿
^pb難。時。妙匠天造法殿。長六十里。廣三十里。四
寶莊嚴。下基平整。七重寶塼以砌其階。其法
殿柱有八萬四千。金柱銀櫨。銀柱金櫨。琉璃．
水精櫨柱亦然。繞殿周匝。有四欄楯。皆四寶
成。又四階陛亦四寶成。其法殿上有八萬四
^pb千寶樓。其金樓者銀為戶牖。其銀樓者金為
戶牖。水精．琉璃戶亦然。金樓銀床。銀樓金床。
綩綖細軟。金縷織成。布其座上。水精．琉璃樓
床亦然。其殿光明。眩曜人目。猶日盛明。無能
視者。時。善見王自生念言。我今可於是
^pb殿左右起多鄰園池。即造園池。縱廣一由旬。
　又復自念。於法殿前造一法池。尋即施造。縱
廣一由旬。其水清澄。潔淨無穢。以四寶塼廁
砌其下。繞池四邊。欄楯周匝。皆以黃金．白銀．
水精．琉璃四寶合成。其池中水生眾雜華。優
^pb缽羅華．波頭摩華．俱物頭華．分陀利華。出微
妙香。馚四散。其池四面陸地生華。阿醯物多
華．瞻蔔華．波羅羅華．須曼陀華．婆師迦華．檀
俱摩梨華。使人典池。諸行過者將入洗浴。遊
戲清涼。隨意所欲。須漿與漿。須食與食。衣服．
^pb車馬．香華．財寶。不逆人意。　阿難。時。善見王有
八萬四千象。金銀校飾。絡用寶珠。齊象王為
第一。八萬四千馬。金銀校飾。絡用寶珠。力馬
王為第一。八萬四千車。師子革絡。四寶莊嚴。
金輪寶為第一。八萬四千珠。神珠寶為第
^pb一。八萬四千玉女。玉女寶為第一。八萬四千
居士。居士寶為第一。八萬四千剎利。主兵寶
為第一。八萬四千城。拘尸婆提城為第一。八
萬四千殿。正法殿為第一。八萬四千樓。大正
樓為第一。八萬四千床。皆以黃金．白銀．眾寶
^pb所成。氍𭯫𣰆綩綖細軟。以布其上。八萬四千億
衣。初摩衣．迦尸衣．劫波衣為第一。八萬四千
種食。日日供設。味味各異。　阿難。時。善見王八
萬四千象。乘齊象上。清旦出拘尸城。案行天
下。周遍四海。須臾之間。還入城食。八萬四千
^pb馬。乘力馬寶。清旦出遊。案行天下。周遍四海。
須臾之間。還入城食。八萬四千車。乘金輪車。
駕力馬寶。清旦出遊。案行天下。周遍四海。須
臾之間。還入城食。八萬四千神珠。以神珠寶。
照於宮內。晝夜常明。八萬四千玉女。玉女
^pb寶善賢給侍左右。八萬四千居士。有所給與。
任居士寶。八萬四千剎利。有所討罰。任主兵
寶。八萬四千城。常所治都。在拘尸城。八萬四
千殿。王所常止。在正法殿。八萬四千樓。王所
常止。在大正樓。八萬四千座。王所常止。在頗
^pb梨座。以安禪故。八萬四千億衣。上妙寶飾。隨
意所服。以慚愧故。八萬四千種食。王所常食。
食自然飯。以知足故。　時。八萬四千象來現。王
時蹋蹈衝突。傷害眾生。不可稱數。時王念言。
此象數來。多所損傷。自今而後。百年聽現一
^pb象。如是轉次百年現一。周而復始。佛說長阿
含經卷第三
^juan4^pb

佛說長阿含經卷第四
　　　　後秦弘始年佛陀耶舍共竺佛念譯遊行經
第二後爾時。佛告阿難。時王自念。我本積何
功德。修何善本。今獲果報。巍巍如是。復自思
^pb念。以三因緣。致此福報。何謂三。一曰布施。二
曰持戒。三曰禪思。以是因緣。今獲大報。王復
自念。我今已受人間福報。當復進修天福之
業。宜自抑損。去離憒鬧。隱處閑居。以崇道術。
時。王即命善賢寶女。而告之曰。我今已受人
^pb間福報。當復進修天福之業。宜自抑損。去離
憒鬧。隱處閑居。以崇道術。女言。唯諾。如大王
教。即敕內外。絕於侍覲。　時。王即昇法殿。入金
樓觀。坐銀御床。思惟貪婬欲．惡不善。有覺．有
觀。離生喜．樂。得第一禪。除滅覺．觀。內信歡悅。
撿心
^pb專一。無覺．無觀。定生喜．樂。得第二禪。捨喜守
護。專念不亂。自知身樂。賢聖所求。護念樂行。
得第三禪。捨滅苦．樂。先除憂．喜。不苦不樂。護
念清淨。得第四禪。時。善見王起銀御床。出金
樓觀。詣大正樓。坐琉璃床。修習慈心。遍滿一
^pb方。餘方亦爾。周遍廣普無二無量。除眾結恨。
心無嫉惡。靜默慈柔以自娛樂。悲．喜．捨心。亦
復如是。　時。玉女寶默自念言。久違顏色。思一
侍覲。今者寧可奉現大王。時。寶女善賢告八
萬四千諸婇女曰。汝等宜各沐浴香湯。嚴飾
^pb衣服。所以然者。我等久違顏色。宜一奉覲。諸
女聞已。各嚴衣服。沐浴澡潔。時。寶女善賢又
告主兵寶臣集四種兵。我等久違朝覲。宜一
奉現。時。主兵臣即集四兵。白寶女言。四兵已
集。宜知是時。於是。寶女將八萬四千婇女。四
^pb兵導從。詣金多鄰園。大眾震動。聲聞于王。王
聞聲已。臨窗而觀。寶女即前。戶側而立。　時。王
見女。尋告之曰。汝止勿前。吾將出觀。時。善見
王起頗梨座。出大正樓。下正法殿。與玉女寶
詣多鄰園。就座而坐。時。善見王容顏光澤有
^pb踰於常。善賢寶女即自念言。今者大王色勝
於常。是何異瑞。時。女尋白大王。今者顏色異
常。將非異瑞。欲捨壽耶。今此八萬四千象。白
象寶為第一。金銀交飾。珞用寶珠。自王所有。
願少留意。共相娛樂。勿便捨壽。孤棄萬民。又
^pb八萬四千馬。力馬王為第一。八萬四千車。輪
寶為第一。八萬四千珠。神珠寶第一。八萬四
千女。玉女寶第一。八萬四千居士。居士寶第
一。八萬四千剎利。主兵寶第一。八萬四千城。
拘尸城第一。八萬四千殿。正法殿第一。八萬
^pb四千樓。大正樓第一。八萬四千座。寶飾第一。
八萬四千億衣。柔軟第一。八萬四千種食。味
味珍異。凡此眾寶。皆王所有。願少留意。共相
娛樂。勿便捨壽。孤棄萬民。　時。善見王答寶女
曰。自汝昔來恭奉於我。慈柔敬順。言無麤漏
^pb今者何故。乃作此語。女白王曰。不審所白有
何不順。王告女曰。汝向所言。象馬．寶車．金輪．
宮觀．名服．餚膳。斯皆無常。不可久保。而勸我
留。豈是順耶。女白王言。不審慈順當何以言。
王告女曰。汝若能言。象馬．寶車．金輪．宮觀．名
^pb服．餚膳。斯皆無常。不可久保。願不戀著。以勞
神思。所以然者。王命未幾當就後世。夫生有
死。合會有離。何有生此而永壽者。宜割恩愛
以存道意。斯乃名曰敬順言也。　阿難。時。玉女
寶聞王此教。悲泣𨂜。捫淚而言。象馬．
^pb寶車．金輪．宮觀．名服．餚膳。斯皆無常。不可久
保。願不戀著。以勞神思。所以然者。王壽未幾
當就後世。夫生有死。合會有離。何有生此而
永壽者。宜割恩愛以存道意。　阿難。彼玉女寶
撫此言頃。時善見王忽然命終。猶如壯士美
^pb飯一餐。無有苦惱。魂神上生第七梵天。其王
善見死七日後。輪寶．珠寶自然不現。象寶．馬
寶．玉女寶．居士寶．主兵寶同日命終。城池．法
殿．樓觀．寶飾．金多鄰園。皆變為土木。　佛告阿
難。此有為法。無常變易。要歸磨滅。貪欲無厭。
^pb消散人命。戀著恩愛。無有知足。唯得聖智。諦
見道者。爾乃知足。阿難。我自憶念。曾於此處
六返。作轉輪聖王。終措骨於此。今我成無上
正覺。復捨性命。措身於此。自今已後。生死永
絕。無有方土。措吾身處。此最後邊。更不受有。

^pb爾時。世尊在拘尸那竭城本所生處。娑羅園
中雙樹間。臨將滅度。告阿難曰。汝入拘尸那
竭城。告諸末羅。諸賢。當知如來夜半於娑羅
園雙樹間當般涅槃。汝等可往諮問所疑。面
受教誡。宜及是時。無從後悔。　是時。阿難受佛
^pb教已。即從座起。禮佛而去。與一比丘垂淚而
行。入拘尸城。見五百末羅以少因緣。集在一
處。　時。諸末羅見阿難來。即起作禮。於一面立。
白阿難言。不審尊者今入此城。何甚晚暮。欲
何作為。　阿難垂淚言。吾為汝等。欲相饒益。故
^pb來相告。卿等當知。如來夜半當般涅槃。汝等
可往諮問所疑。面受教誡。宜及是時。無從後
悔。　時。諸末羅聞是言已。舉聲悲號。宛轉躃。絕
而復甦。譬如大樹根拔。枝條摧折。同舉聲言。
佛取滅度。何其駛哉。佛取滅度。何其速哉。
^pb群生長衰。世間眼滅。　是時。阿難慰勞諸末羅
言。止。止。勿悲。天地萬物。無生不終。欲使有為
而常存者。無有是處。佛不云乎。合會有離。生
必有盡。　時。諸末羅各相謂言。吾等還歸。將諸
家屬。并持五百張白疊。共詣雙樹。時。諸末羅
^pb各歸舍已。將諸家屬。并持白疊。出拘尸城。詣
雙樹間。至阿難所。阿難遙見。默自念言。彼人
眾多。若一一見佛。恐未周聞。佛先滅度。我今
寧可使於前夜。同時見佛。即將五百末羅及
其家屬。至世尊所。頭面禮足。在一面立。阿難
^pb前白佛言。某甲某甲諸末羅等及其家屬。問
訊世尊起居增損。　佛報言。勞汝等來。當使汝
等壽命延長。無病無痛。阿難乃能將諸末羅
及其家屬。使見世尊。　時。諸末羅頭面禮足。於
一面坐。爾時。世尊為說無常。示教利喜。時。
^pb諸末羅聞法歡喜。即以五百張疊。奉上世尊。
佛為受之。諸末羅即從座起。禮佛而去。　是時。
拘尸城內。有一梵志。名曰須跋。年百二十。耆
舊多智。聞沙門瞿曇今夜於雙樹間當取滅
度。自念言。吾於法有疑。唯有瞿曇能解我意。
^pb今當及時自力而行。即於其夜。出拘尸城。詣
雙樹間。至阿難所。問訊已。一面立。白阿難曰。
我聞瞿曇沙門今夜當取滅度。故來至此。求
一相見。我於法有疑。願見瞿曇。一決我意。寧
有閑暇得相見不。　阿難報言。止。止。須跋。佛身
^pb有疾。無勞擾也。　須跋固請。乃至再三。吾聞如
來時一出世。如優曇缽花時時乃出。故來求
現。欲決所疑。寧有閑暇暫相見不。　阿難答如
初。佛身有疾。無勞擾也。　時。佛告阿難。汝勿遮
止。聽使來入。此欲決疑。無嬈亂也。設聞
^pb我法。必得開解。　阿難乃告須跋。汝欲覲佛。宜
知是時。　須跋即入。問訊已。一面坐。而白佛言。
我於法有疑。寧有閑暇一決所滯不。佛言。恣
汝所問。　須跋即問。云何。瞿曇。諸有別眾。自稱
為師。不蘭迦葉．末伽梨憍舍利．阿浮陀翅舍
^pb金披羅．波浮迦旃．薩若毘耶梨弗．尼揵子。此
諸師等。各有異法。瞿曇沙門能盡知耶。不盡
知耶。　佛言。止。止。用論此為。吾悉知耳。今當為
汝說深妙法。諦聽。諦聽。善思念之。　須跋受教。
佛告之曰。若諸法中。無八聖道者。則無第一
^pb沙門果。第二．第三．第四沙門果。須跋。以諸法
中有八聖道故。便有第一沙門果。第二．第三．
第四沙門果。須跋。今我法中有八聖道。有第
一沙門果。第二．第三．第四沙門果。外道異眾
無沙門果。爾時。世尊為須跋而說頌曰。
　
^pb我年二十九　　出家求善道
須跋我成佛　今已五十年　戒定智慧行
獨處而思惟　今說法之要　此外無沙門
佛告須跋。若諸比丘皆能自攝者。則此世間
羅漢不空。　是時。須跋白阿難言。諸有從沙門
^pb瞿曇已行梵行。今行．當行者。為得大利。阿難。
汝於如來所修行梵行。亦得大利。我得面覲
如來。諮問所疑。亦得大利。今者。如來則為以
弟子莂別我已。　即白佛言。我今寧得於如來
法中出家受具戒不。　佛告須跋。若有異學梵
^pb志於我法中修梵行者。當試四月。觀其人行。
察其志性。具諸威儀無漏失者。則於我法得
受具戒。須跋。當知在人行耳。　須跋復白言。外
道異學於佛法中當試四月。觀其人行。察其
志性。具諸威儀無漏失者。乃得具戒。今
^pb我能於佛正法中四歲使役。具諸威儀。無有
漏失。乃受具戒。　佛告須跋。我先已說在人行
耳。　於是。須跋即於其夜。出家受戒。淨修梵行。
於現法中。自身作證。生死已盡。梵行已立。所
作已辦。得如實智。更不受有。時夜未久。即成
^pb羅漢。是為如來最後弟子。便先滅度而佛後
焉。　是時。阿難在佛後立。撫床悲泣。不能自勝。
歔欷而言。如來滅度。何其駛哉。世尊滅度。何
其疾哉。大法淪曀。何其速哉。群生長衰。世間
眼滅。所以者何。我蒙佛恩。得在學地。所業未
^pb成。而佛滅度。　爾時。世尊知而故問。阿難比丘
今為所在。　時。諸比丘白如來曰。阿難比丘今
在佛後撫床悲泣。不能自勝。歔欷而言。如來
滅度。何其駛哉。世尊滅度。何其疾哉。大法淪
曀。何其速哉。群生長衰。世間眼滅。所以者何。

^pb我蒙佛恩。得在學地。所業未成。而佛滅度。　佛
告阿難。止。止。勿憂莫悲泣也。汝侍我以來。身
行有慈。無二無量。言行有慈。意行有慈。無二
無量。阿難。汝供養我。功德甚大。若有供養諸
天．魔．梵．沙門．婆羅門。無及汝者。汝但精進。成
^pb道不久。　爾時。世尊告諸比丘。過去諸佛給侍
弟子亦如阿難。未來諸佛給侍弟子亦如阿
難。然過去佛給侍弟子。語然後知。今我阿難。
舉目即知。如來須是。世尊須是。此是阿難未
曾有法。汝等持之。轉輪聖王有四奇特未曾
^pb有法。何等四。聖王行時。舉國民庶皆來奉迎。
見已歡喜。聞教亦喜。瞻仰威顏。無有厭足。轉
輪聖王若住．若坐。及與臥時。國內臣民盡來
王所。見王歡喜。聞教亦喜。瞻仰威顏。無有厭
足。是為轉輪聖王四奇特法。今我阿難亦有
此
^pb四奇特之法。何等四。阿難默然入比丘眾。眾
皆歡喜。為眾說法。聞亦歡喜。觀其儀容。聽其
說法。無有厭足。復次。阿難默然至比丘尼眾
中．優婆塞眾中．優婆夷眾中。見俱歡喜。若與
說法。聞亦歡喜。觀其儀容。聽其說法。無有厭
^pb足。是為阿難四未曾有奇特之法。　爾時。阿難
偏露右肩。右膝著地。而白佛言。世尊。現在四
方沙門耆舊多智。明解經律。清德高行者來
覲世尊。我因得禮敬。親覲問訊。佛滅度後。彼
不復來。無所瞻對。當如之何。佛告阿難。汝勿
^pb憂也。諸族姓子常有四念。何等四。一曰念佛
生處。歡喜欲見。憶念不忘。生戀慕心。二曰念
佛初得道處。歡喜欲見。憶念不忘。生戀慕心。
三曰念佛轉法輪處。歡喜欲見。憶念不忘。生
戀慕心。四曰念佛般泥洹處。歡喜欲見。憶念
不
^pb忘。生戀慕心。阿難。我般泥洹後。族姓男女念
佛生時。功德如是。佛得道時。神力如是。轉法
輪時。度人如是。臨滅度時。遺法如是。各詣其
處。遊行禮敬諸塔寺已。死皆生天。除得道者。
　佛告阿難。我般涅槃後。諸釋種來。求為道者。
^pb當聽出家。授具足戒。勿使留難。諸異學梵志
來求為道。亦聽出家受具足戒。勿試四月。所
以者何。彼有異論。若小稽留。則生本見。　爾時。
阿難長跪叉手。前白佛言。闡怒比丘虜𭟊用。
佛滅度後。當如之何。佛告阿難。我滅度後。若
^pb彼闡怒不順威儀。不受教誡。汝等當共行梵
檀罰。敕諸比丘不得與語。亦勿往返教授從
事。　是時。阿難復白佛言。佛滅度後。諸女人輩
未受誨者。當如之何。　佛告阿難。莫與相見。　阿
難又白。設相見者。當如之何。　佛言。莫與共
^pb語。阿難又白。設與語者。當如之何。　佛言。當自
撿心。阿難。汝謂佛滅度後。無復覆護。失所持
耶。勿造斯觀。我成佛來所說經戒。即是汝護。
是汝所持。阿難。自今日始。聽諸比丘捨小小
戒。上下相呼。當順禮度。斯則出家敬順之法。
^pb　佛告諸比丘。汝等。若於佛．法．眾有疑。於道有
疑者。當速諮問。宜及是時。無從後悔。及吾現
存。當為汝說。時諸比丘默然無言。　佛又告曰。
汝等。若於佛．法．眾有疑。於道有疑。當速諮問。
宜及是時。無從後悔。及吾現存。當為汝說。時。
^pb諸比丘又復默然。　佛復告曰。汝等若自慚愧。
不敢問者。當因知識。速來諮問。宜及是時。無
從後悔。時。諸比丘又復默然。　阿難白佛言。我
信此眾皆有淨信。無一比丘疑佛．法．眾。疑於
道者。　佛告阿難。我亦自知今此眾中最小比
^pb丘皆見道跡。不趣惡道。極七往返。必盡苦際。
爾時。世尊即記莂二百弟子所得道果。　時。世
尊披鬱多羅僧。出金色臂。告諸比丘。汝等當
觀如來時時出世。如優曇缽花時一現耳。爾
時。世尊重觀此義。而說偈言。
^pb右臂紫金色　佛現如靈瑞　去來行無常
現滅無放逸
是故。比丘。無為放逸。我以不放逸故。自致正
覺。無量眾善。亦由不放逸得。一切萬物無常
存者。此是如來末後所說。於是。世尊即入初
^pb禪定。從初禪起。入第二禪。從第二禪起。入第
三禪。從第三禪起。入第四禪。從四禪起。入空
處定。從空處定起。入識處定。從識處定起。入
不用定。從不用定起。入有想無想定。從有想
無想定起。入滅想定。　是時。阿難問阿那律。世
尊已般涅
^pb槃耶。　阿那律言。未也。阿難。世尊今者在滅想
定。我昔親從佛聞。從四禪起。乃般涅槃。於時。
世尊從滅想定起。入有想無想定。從有想無
想定起。入不用定。從不用定起。入識處定。從
識處定起。入空處定。從空處定起。入第四禪。
^pb從第四禪起。入第三禪。從三禪起。入第二禪。
從二禪起。入第一禪。從第一禪起。入第二禪。
從二禪起。入第三禪。從三禪起。入第四禪。從
四禪起。佛般涅槃。當於爾時。地大震動。諸天．
世人皆大驚怖。諸有幽冥日月光明所不照
^pb處。皆蒙大明。各得相見。迭相謂言。彼人生此。
彼人生此。其光普遍。過諸天光。　時。忉利天於
虛空中。以文陀羅花．優缽羅．波頭摩．拘摩頭．
分陀利花散如來上。及散眾會。又以天末栴
檀而散佛上。及散大眾。佛滅度已。時梵天王
於
^pb虛空中以偈頌曰。
一切昏萌類　皆當捨諸陰　佛為無上尊
世間無等倫　如來大聖雄　有無畏神力
世尊應久住　而今般涅槃
爾時。釋提桓因復作頌曰。
^pb陰行無有常　但為興衰法　生者無不死
佛滅之為樂
爾時。毘沙門王復作頌曰。
福樹大叢林　無上福娑羅　受供之良田
雙樹間滅度
^pb爾時。阿那律復作頌曰。
佛以無為住　不用出入息　本由寂滅來
靈曜於是沒
爾時。梵摩那比丘復作頌曰。
不以懈慢心　約己修上慧
　無著無所染　　
^pb離愛無上尊爾時。阿難比丘復作頌曰。
天人懷恐怖　衣毛為之豎　一切皆成就
正覺取滅度
爾時。金毘羅神復作頌曰。
世間失覆護　群生永盲冥　不復睹正覺
^pb人雄釋師子
爾時。密跡力士復作頌曰。
今世與後世　梵世諸天人　更不復睹見
人雄釋師子
爾時。佛母摩耶復作頌曰。
^pb佛生樓毘園　其道廣流布　還到本生處
永棄無常身
爾時。雙樹神復作頌曰。
何時當復以　非時花散佛
　十力功德具　　
^pb如來取滅度爾時。娑羅園林神復作頌曰。
此處最妙樂　佛於此生長　即此轉法輪
又於此滅度
爾時。四天王復作頌曰。
如來無上智　常說無常論　解群生苦縛
^pb究竟入寂滅
爾時。忉利天王復作頌曰。
於億千萬劫　求成無上道　解群生苦縛
究竟入寂滅
爾時。焰天王復作頌曰。
^pb此是最後衣　纏裹如來身　佛既滅度已
衣當何處施
爾時。兜率陀天王復作頌曰。
此是末後身　陰界於此滅
　無憂無喜想　　
^pb無復老死患爾時。化自在天王復作頌曰。
佛於今後夜　偃右脅而臥　於此娑羅園
釋師子滅度
爾時。他化自在天王復作頌曰。
世間永衰冥　星王月奄墜　無常之所覆
^pb大智日永翳
爾時。異比丘而作頌曰。
是身如泡沫　危脆誰當樂　佛得金剛身
猶為無常壞　諸佛金剛體　皆亦歸無常
速滅如少雪　其餘復何冀
^pb佛般涅槃已。時諸比丘悲慟殞絕。自投於地。
宛轉號咷。不能自勝。歔欷而言。如來滅度。何
其駛哉。世尊滅度。何其疾哉。大法淪翳。何其
速哉。群生長衰。世間眼滅。譬如大樹根拔。枝
^pb條摧折。又如斬蛇。宛轉迴遑。莫知所奉。　時。諸
比丘亦復如是。悲慟殞絕。自投於地。宛轉號
咷。不能自勝。歔欷而言。如來滅度。何其駛哉。
世尊滅度。何其疾哉。大法淪翳。何其速哉。群
生長衰。世間眼滅。　爾時。長老阿那律告諸比
^pb丘。止。止。勿悲。諸天在上。儻有怪責。　時。諸比丘
問阿那律。上有幾天。　阿那律言。充滿虛空。豈
可計量。皆於空中徘徊騷擾。悲號躃。垂淚而
言。如來滅度。何其駛哉。世尊滅度。何其疾哉。
大法淪翳。何其速哉。群生長衰。世間眼滅。譬
^pb如大樹根拔。枝條摧折。又如斬蛇。宛轉迴遑。
莫知所奉。是時。諸天亦復如是。皆於空中徘
徊騷擾。悲號躃。垂淚而言。如來滅度。何其駛
哉。世尊滅度。何其疾哉。大法淪翳。何其速哉。
群生長衰。世間眼滅。　時。諸比丘竟夜達
^pb曉。講法語已。阿那律告阿難言。汝可入城。語
諸末羅。佛已滅度。所欲施作。宜及時為。　是時。
阿難即起。禮佛足已。將一比丘。涕泣入城。遙
見五百末羅以少因緣。集在一處。諸末羅見
阿難來。皆起奉迎。禮足而立。白阿難言。今來
^pb何早。　阿難答言。我今為欲饒益汝故。晨來至
此。汝等當知。如來昨夜已取滅度。汝欲施作。
宜及時為。　時。諸末羅聞是語已。莫不悲慟。捫
淚而言。一何駛哉。佛般涅槃。一何疾哉。世間
眼滅。　阿難報曰。止。止。諸君勿為悲泣。欲使有
^pb為不變易者。無有是處。佛已先說。生者有死。
合會有離。一切恩愛。無常存者。　時。諸末羅各
相謂言。宜各還歸。辦諸香花及眾伎樂。速詣
雙樹。供養舍利。竟一日已。以佛舍利置於床
上。使末羅童子舉床四角。擎持幡蓋。燒香散
^pb華。伎樂供養。入東城門。遍諸里巷。使國人民
皆得供養。然後出西城門。詣高顯處而闍維
之。時。諸末羅作此論已。各自還家。供辦香華
及眾伎樂。詣雙樹間。供養舍利。竟一日已。以
佛舍利置於床上。諸末羅等眾來舉床。皆不
^pb能勝。　時。阿那律語諸末羅。汝等且止。勿空疲
勞。今者諸天欲來舉床。　諸末羅曰。天以何意。
欲舉此床。　阿那律曰。汝等欲以香花伎樂供
養舍利。竟一日已。以佛舍利置於床上。使末
羅童子舉床四角。擎持幡蓋。燒香散花。伎樂
^pb供養。入東城門。遍諸里巷。使國人民皆得供
養。然後出西城門。詣高顯處而闍維之。而諸
天意欲留舍利七日之中。香花伎樂。禮敬供
養。然後以佛舍利置於床上。使末羅童子舉
床四角。擎持幡蓋。散花燒香。作眾伎樂。供養
^pb舍利。入東城門。遍諸里巷。使國人民皆得供
養。然後出城北門。渡凞連禪河。到天冠寺而
闍維之。是上天意。使床不動。　末羅曰。諾。快哉
斯言。隨諸天意。　時。諸末羅自相謂言。我等宜
先入城。街里街里。平治道路。掃灑燒香。還來
^pb至此。於七日中供養舍利。時。諸末羅即共入
城。街里街里。平治道路。掃灑燒香。訖已出城。
於雙樹間。以香花伎樂供養舍利。訖七日已。
時日向暮舉佛舍利置於床上。末羅童子奉
舉四角。擎持幡蓋。燒香散花。作眾伎樂。前後
^pb導從。安詳而行。　時。忉利諸天以文陀羅花．優
缽羅花．波頭摩花．拘物頭花．分陀利花．天末
栴檀散舍利上。充滿街路。諸天作樂。鬼神歌
詠。時。諸末羅自相謂言。且置人樂。請設天樂
供養舍利。　於是。末羅奉床漸進。入東城門。止
^pb諸街巷。燒香散花。伎樂供養。時。有路夷末羅
女篤信佛道。手擎金花。大如車輪。供養舍利。
時。有一老母舉聲讚曰。此諸末羅為得大利。
如來末後於此滅度。舉國士民快得供養。時。
諸末羅設供養已。出城北門。渡凞連禪河。到
^pb天冠寺。置床於地。告阿難曰。我等當復以何
供養。　阿難報曰。我親從佛聞。親受佛教。欲葬
舍利者。當如轉輪聖王葬法。　又問阿難。轉輪
聖王葬法云何。　答曰。聖王葬法。先以香湯洗
浴其身。以新劫貝周遍纏身。五百張疊次如
^pb纏之。內身金棺。灌以麻油畢。舉金棺置於第
二大鐵槨中。栴檀香槨次重於外。積眾名香。
厚衣其上而闍維之。收拾舍利。於四衢道起
立塔廟。表剎懸繒。使國行人皆見王塔。思慕
正化。多所饒益。阿難。汝欲葬我。先以香湯
^pb洗浴。用新劫貝周匝纏身。以五百張疊次如
纏之。內身金棺。灌以麻油畢。舉金棺置於第
二大鐵槨中。栴檀香槨次重於外。積眾名香。
厚衣其上而闍維之。收撿舍利。於四衢道起
立塔廟。表剎懸繒。使諸行人皆見佛塔。思慕
^pb如來法王道化。生獲福利。死得上天。除得道
者。　時。諸末羅各相謂言。我等還城。供辦葬具．
香花．劫貝．棺槨．香油及與白疊。時。諸末羅即
共入城。供辦葬具已。還到天冠寺。以淨香湯
洗浴佛身。以新劫貝周匝纏身。五百張疊次
^pb如纏之。內身金棺。灌以香油。奉舉金棺置於
第二大鐵槨中。栴檀木槨重衣其外。以眾名
香而𧂐上。　時。有末羅大臣名曰路夷。執大炬
火。欲燃佛積。而火不燃。又有大末羅次前燃
其積。又火不燃。時。阿那律語諸末羅言。止。
^pb止。諸賢。非汝所能。火滅不燃。是諸天意。　末羅
又問。諸天何故使火不燃。　阿那律言。天以大
迦葉將五百弟子從波婆國來。今在半道。及
未闍維。欲見佛身。天知其意。故火不燃。　末羅
又言。願遂此意。　爾時。大迦葉將五百弟子從
^pb波婆國來。在道而行。遇一尼乾子手執文陀
羅花。時。大迦葉遙見尼乾子。就往問言。汝從
何來。　報言。吾從拘尸城來。　迦葉又言。汝知我
師問乎。　答曰。知。　又問。我師存耶。　答曰。滅度已
來。已經七日。吾從彼來。得此天華。迦葉聞之。
^pb悵然不悅。時。五百比丘聞佛滅度。皆大悲泣。
宛轉號咷。不能自勝。捫淚而言。如來滅度。何
其駛哉。世尊滅度。何其疾哉。大法淪翳。何其
速哉。群生長衰。世間眼滅。譬如大樹根拔。枝
條摧折。又如斬蛇。宛轉迴遑。莫知所奉。　時。彼
^pb眾中有釋種子。字拔難陀。止諸比丘言。汝等
勿憂。世尊滅度。我得自在。彼者常言。當應行
是。不應行是。自今已後。隨我所為。　迦葉聞已。
悵然不悅。告諸比丘曰。速嚴衣缽。時詣雙樹。
及未闍維。可得見佛。　時。諸比丘聞大迦葉語
^pb已。即從座起。侍從迦葉。詣拘尸城。渡尼連禪
河水。到天冠寺。至阿難所。問訊已。一面住。語
阿難言。我等欲一面覲舍利。及未闍維。寧可
見不。　阿難答言。雖未闍維。難復可見。所以然
者。佛身既洗以香湯纏以劫貝。五百張疊次
^pb如纏之。藏於金棺。置鐵槨中。栴檀香槨重衣
其外。以為佛身難復可睹。　迦葉請至三。阿難
答如初。以為佛身難復得見。　時。大迦葉適向
香𧂐於時佛身從重槨內雙出兩足。足有異色。
迦葉見已。怪問阿難。佛身金色。是何故異。　
^pb阿難報曰。向者。有一老母悲哀而前手撫佛
足。淚墮其上。故色異耳。　迦葉聞已。又大不悅。
即向香𧂐禮佛舍利。時。四部眾及上諸天同時
俱禮。於是佛足忽然不現。時。大迦葉繞𧂐匝。
而作頌曰。
^pb諸佛無等等　聖智不可稱　無等之聖智
我今稽首禮　無等等沙門　最上無瑕穢
牟尼絕愛枝　大仙天人尊　人中第一雄
我今稽首禮　苦行無等侶　離著而教人
無染無垢塵　稽首無上尊　三垢垢已盡
^pb樂於空寂行　無二無疇匹　稽首十力尊
遠逝為最上　二足尊中尊　覺四諦止息
稽首安隱智　沙門中無上　迴邪令入正
世尊施寂滅　稽首湛然跡　無熱無瑕[郗-巾+ㄙ]
其心當寂定　練除諸塵穢　稽首無垢尊
　
^pb慧眼無限量　　甘露滅名稱
希有難思議　稽首無等倫　吼聲如師子
在林無所畏　降魔越四姓　是故稽首禮
大迦葉有大威德。四辯具足。說此偈已。時彼
佛𧂐燒自燃。諸末羅等各相謂言。今火猛熾。
^pb焰盛難止。闍維舍利。或能消盡。當於何所求
水滅之。時。佛𧂐有娑羅樹神。篤信佛道。尋以
神力滅佛𧂐。　時。諸末羅復相謂言。此拘尸城
左右十二由旬。所有香花。盡當採取。供佛舍
利。尋詣城側。取諸香花。以用供養。　時。波婆國
^pb末羅民眾。聞佛於雙樹滅度。皆自念言。今我
宜往。求舍利分。自於本土。起塔供養。時。波婆
國諸末羅即下國中。嚴四種兵。象兵．馬兵．車
兵．步兵。到拘尸城。遣使者言。聞佛眾祐。止此
滅度。彼亦我師。敬慕之心。來請骨分。
^pb當於本國起塔供養。　拘尸王答曰。如是。如是。
誠如所言。但為世尊垂降此土。於茲滅度。國
內士民。當自供養。遠勞諸君。舍利分不可得。
時。遮羅頗國諸跋離民眾。及羅摩伽國拘利
民眾．毘留提國婆羅門眾．迦維羅衛國釋種
^pb民眾．毘舍離國離車民眾。及摩竭王阿闍世。
聞如來於拘尸城雙樹間而取滅度。皆自念
言。今我宜往。求舍利分。　時。諸國王阿闍世等。
即下國中。嚴四種兵。象兵．馬兵．車兵．步兵。進
渡恒水。即敕婆羅門香姓。汝持我名。入拘尸
^pb城。致問諸末羅等。起居輕利。遊步強耶。吾於
諸賢。每相宗敬。鄰境義和。曾無諍訟。我聞如
來於君國內而取滅度。唯無上尊。實我所天。
故從遠來。求請骨分。欲還本土。起塔供養。設
與我者。舉國重寶。與君共之。　時。香姓婆
^pb羅門受王教已。即詣彼城。語諸末羅曰。摩竭
大王致問無量。起居輕利。遊步強耶。吾於諸
君。每相宗敬。鄰境義和。曾無諍訟。我聞如來
於君國內而取滅度。唯無上尊。實我所天。故
從遠來。求請骨分。欲還本土。起塔供養。設與
^pb我者。舉國重寶。與君共之。　時。諸末羅報香姓
曰。如是。如是。誠如君言。但為世尊垂降此土。
於茲滅度。國內士民自當供養。遠勞諸君。舍
利分不可得。　時。諸國王即集群臣。眾共立議。
作頌告曰。
^pb　吾等和議　　遠來拜首
　遜言求分　　如不見與
　四兵在此　　不惜身命
　義而弗獲　　當以力取時。拘尸國即集群臣。眾
共立議。以偈答曰。
　遠勞諸君　　屈辱拜首
　如來遺形　　不敢相許
　彼欲舉兵　　吾斯亦有
　畢命相抵　　未之有畏
^pb時。香姓婆羅門曉眾人曰。諸賢。長夜受佛教
誡。口誦法言。心服仁化。一切眾生常念欲安。
寧可諍佛舍利共相殘害。如來遺形欲以廣
益。舍利現在但當分取。　眾咸稱善。尋復議言。
誰堪分者。　皆言香姓婆羅門仁智平均。可使
^pb分也。　時。諸國王即命香姓。汝為我等分佛舍
利。均作八分。　於時。香姓聞諸王語已。即詣舍
利所。頭面禮畢。徐前取佛上牙。別置一面。尋
遣使者。齎佛上牙。詣阿闍世王所。語使者言。
汝以我聲。上白大王。起居輕利。遊步強耶。舍
^pb利未至。傾遲無量耶。今付使者如來上牙。並
可供養。以慰企望。明星出時。分舍利訖。當自
奉送。　時。彼使者受香姓語已。即詣阿闍世王
所。白言。香姓婆羅門致問無量。起居輕利。遊
步強耶。舍利未至。傾遲無量耶。今付使者如
^pb來上牙。並可供養。以慰企望。明星出時。分舍
利訖。當自奉送。　爾時。香姓以一瓶受一石許。
即分舍利。均為八分已。告眾人言。願以此瓶。
眾議見與。自欲於舍起塔供養。　皆言。智哉。是
為知時。即共聽與。　時。有畢缽村人白眾人言。
^pb乞地燋炭。起塔供養。皆言與之。　時。拘尸國人
得舍利分。即於其土起塔供養。波婆國人．遮
羅國．羅摩伽國．毘留提國．迦維羅衛國．毘舍
離國．摩竭國阿闍世王等。得舍利分已。各歸
其國。起塔供養。香姓婆羅門持舍利瓶歸起
^pb塔廟。畢缽村人持地燋炭歸起塔廟。當於爾
時。如來舍利起於八塔。第九瓶塔。第十炭塔。
第十一生時髮塔。何等時佛生。何等時成道。
何等時滅度。沸星出時生。沸星出出家。沸星
出成道。沸星出滅度(丹本注云問中應有何
等時出家諸本並闕)。
　何等生二
^juan5^pb
^pb足尊　　何等出叢林苦
　何等得最上道　　何等入涅槃城
　沸星生二足尊　　沸星出叢林苦
　沸星得最上道　　沸星入涅槃城
八日如來生　八日佛出家　八日成菩提
^pb八日取滅度
　八日生二足尊　　八日出叢林苦
　八日成最上道　　八日入泥洹城
二月如來生　二月佛出家　二月成菩提
八日取涅槃
^pb　二月生二足尊　　二月出叢林苦
　二月得最上道　　八日入涅槃城
娑羅花熾盛　種種光相照　於其本生處
如來取滅度　大慈般涅槃　多人稱讚禮
盡度諸恐畏　決定取滅度
佛說長阿含經卷第四

佛說長阿含經卷第五
　　　　後秦弘始年佛陀耶舍共竺佛念譯
^n3第一分典尊經第三如是我聞。　一時。佛在羅
閱祇耆闍崛山。與大比丘眾千二百五十人
^pb俱。　爾時。執樂天般遮翼子。於夜靜寂無人之
時。放大光明。照耆闍崛山來至佛所。頭面禮
佛足已。在一面立。時。般遮翼白世尊言。昨梵
天王至忉利天。與帝釋共議。我親從彼聞。今
者寧可向世尊說不。　佛言。汝欲說者。便可說
^pb之。　般遮翼言。一時。忉利諸天集法講堂。有所
講論。時。四天王隨其方面。各當位坐。提帝賴
吒天王在東方坐。其面西向。帝釋在前。毘樓
勒天王在南方坐。其面北向。帝釋在前。毘樓
博叉天王在西方坐。其面東向。帝釋在前。毘
沙門天王在北方坐。
^pb其面南向。帝釋在前。時。四天王皆先坐已。然
後我坐。復有餘大神天。皆先於佛所。淨修梵
行。於此命終。生忉利天。使彼諸天。增益五福。
一者天壽。二者天色。三者天名稱。四者天樂。
五者天威德。時。諸忉利天皆踊躍歡喜言。增
^pb益諸天眾。減損阿須倫眾。爾時。釋提桓因知
諸天人有歡喜心。即為忉利諸天而作頌曰。
忉利諸天人　帝釋相娛樂　禮敬於如來
最上法之王　諸天受影福　壽色名樂威
於佛修梵行　故來生此間　復有諸天人
^pb光色甚巍巍　佛智慧弟子　生此復殊勝
忉利及因提　思惟此自樂　禮敬於如來
最上法之王
爾時。忉利諸天聞此偈已。倍復歡喜。不能自
勝。增益諸天眾。減損阿須倫眾。釋提桓因見
^pb忉利天歡喜悅豫。即告之曰。諸賢。汝等頗欲
聞如來八無等法不。時。忉利諸天言。願樂欲
聞。　帝釋報言。諦聽。諦聽。善思念之。諸賢。如來．
至真．等正覺。十號具足。不見過去．未來．現在
有如來．至真。十號具足。如佛者也。佛法微妙。
^pb善可講說。智者所行。不見過去。未來．現在有
微妙法。如佛者也。佛由此法。而自覺悟。通達
無礙。以自娛樂。不見過去．未來．現在能於此
法而自覺悟。通達無礙。以自娛樂。如佛者也。
諸賢。佛以此法自覺悟已。亦能開示涅槃徑
^pb路。親近漸至。入於寂滅。譬如恒河水．炎摩水。
二水並流。入於大海。佛亦如是。善能開示涅
槃徑路。親近漸至。入于寂滅。不見過去．未來．
現在有能開示涅槃徑路。如佛者也。諸賢。如
來眷屬成就。剎利．婆羅門．居士．沙門．有智慧
^pb者。皆是如來成就眷屬。不見過去．未來．現在
眷屬成就。如佛者也。諸賢。如來大眾成就。所
謂比丘．比丘尼．優婆塞．優婆夷。不見過去．未
來．現在大眾成就。如佛者也。諸賢。如來言行
相應。所言如行。所行如言。如是則為法法成
^pb就。不見過去．未來．現在言行相應。法法成就。
如佛者也。諸賢。如來多所饒益。多所安樂。以
慈愍心利益天人。不見過去．未來．現在多所
饒益。多所安樂。如佛者也。諸賢。是為如來八
無等法。　時。忉利天作是說言。若使世間有八
^pb佛出者。當大增益諸天眾。減損阿須倫眾。時。
忉利天言。且置八佛。正使七佛．六佛。乃至二
佛出世者。亦大增益諸天眾。減損阿須倫眾。
何況八佛。時。釋提桓因告忉利天言。我從佛
聞。親從佛受。欲使一時二佛出世。無有是
^pb處。但使如來久存於世。多所慈愍。多所饒益。
天人獲安。則大增益諸天。減損阿須倫眾。　時。
般遮翼白佛言。世尊。忉利諸天所以集法講
堂上者。共議思惟。稱量觀察。有所教令。然後
為四天王。四天王受教已。各當位而坐。其坐
^pb未久。有大異光照于四方。時。忉利天見此光
已。皆大驚愕。今此異光。將有何怪。諸大神天
有威德者。亦皆驚怖。今此異光。將有何怪。時。
大梵王即化為童子。頭五角髻。在大眾上虛
空中立。顏貌端正。與眾超絕。身紫金色。蔽諸
^pb天光。時。忉利天亦不起迎。亦不恭敬。又不請
坐。時。梵童子隨所詣坐。坐生欣悅。譬如剎利
水澆頭種。登王位時。踊躍歡喜。來坐未久。復
自變身。作童子像。頭五角髻。在大眾上虛空
中坐。譬如力士坐於安座。嶷然不動。而作
^pb頌曰。
忉利諸天人　帝釋相娛樂　禮敬於如來
最上法之王　諸天受影福　壽色名樂威
於佛修梵行　故來生此間　復有諸天人
光色甚巍巍　佛智慧弟子　生此復殊勝
^pb忉利及因提　思惟此自樂　禮敬於如來
最上法之王
時。諸忉利天語童子曰。吾等聞天帝釋稱說
如來八無等法。歡喜踊躍。不能自勝。時。梵童
子語忉利天言。何等如來八無等法。吾亦樂
^pb聞。時。天帝釋即為童子說如來八無等法。忉
利諸天．童子聞說已。倍復歡喜。不能自勝。增
益諸天眾。減損阿須倫眾。是時。童子見天歡
喜。復增欣躍。即告忉利天曰。汝等欲聞一無
等法不。天曰。善哉。願樂欲聞。童子告曰。汝樂
聞
^pb者。諦聽。諦受。當為汝說。告諸天曰。如來往昔
為菩薩時。在所生處聰明多智。諸賢。當知過
去久遠時。世有王名曰地主。第一太子名曰
慈悲。王有大臣名曰典尊。大臣有子名曰焰
鬘。太子慈悲有朋友。其朋亦與六剎利大臣
^pb而為朋友。地主大王欲入深宮遊戲娛樂時。
即以國事委付典尊大臣。然後入宮作倡伎
樂。五欲自娛。時。典尊大臣欲理國事。先問其
子。然後決斷。有所處分。亦問其子。　其後典尊
忽然命終。時地主王聞其命終。愍念哀傷。撫
^pb膺而曰。咄哉。何辜失國良幹。太子慈悲默自
念宮。王失典尊以為憂苦。今我宜往諫於大
王。無以彼喪而生憂苦。所以然者。典尊有子
名曰焰鬘。聰明多智乃過其父。今可徵召以
理國事。時。慈悲太子即詣王所。具以上事白
^pb其父王。聞太子語已。即召焰鬘而告之曰。吾
今以汝補卿父處。授汝相印。彼時焰鬘受相
印已。王欲入宮。復付後事。　時。相焰鬘明於治
理。父先所為焰鬘亦知。父所不及焰鬘亦知。
其後名稱流聞海內。天下咸稱為大典尊。時。
^pb大典尊後作是念。今王地主年已朽邁。餘壽
未幾。若以太子紹王位者。未為難也。我今寧
可先往語彼六剎利大臣。今王地主年已朽
邁。餘壽未幾。若以太子紹王位者。未為難也。
君等亦當別封王土。居位之日。勿相忘也。　時。
^pb大典尊即往詣六剎利大臣。而告之曰。諸君。
當知今王地主年已朽邁。餘壽未幾。若以太
子紹王位者。未為難也。汝等可往白太子此
意。我等與尊生小知舊。尊苦我苦。尊樂我樂。
今王衰老。年已朽邁。餘壽未幾。今者太子
^pb紹王位者。未為難也。尊設登位。當與我封。時。
六剎利大臣聞其語已。即詣太子。說如上事。
太子報言。設吾登位。列土封國。當更與誰。　時。
王未久忽然而崩。國中大臣尋拜太子補王
正位。王居位已。默自思念。今立宰相。宜准先
^pb王。復自思念。誰堪此舉。正當即任大典尊位。
時。王慈悲即告大典尊。我今使汝即於相位。
授以印信。汝當勤憂。綜理國事。時。大典尊聞
王教已。即受印信。王每入宮。輒以後事付大
典尊。　大典尊復自念言。吾今宜往六剎利所。
^pb問其寧憶昔所言不。即尋往詣語剎利曰。汝
今寧憶昔所言不。今者太子以登王位。隱處
深宮。五欲自娛。汝等今者可往問王。王居天
位。五欲自娛。寧復能憶昔所言不。時。六剎利
聞是語已。即詣王所。白大王言。王居天位。五
^pb欲自娛。寧復能憶昔所言不。列土封邑。誰應
居之。王曰。不忘昔言。列土封邑。非卿而誰。王
復自念。此閻浮提地。內廣外狹。誰能分此以
為七分。復自念言。唯有大典尊乃能分爾。即
告之曰。汝可分此閻浮提地。使作七分。　時。大
^pb典尊即尋分之。王所治城。村邑郡國。皆悉部
分。六剎利國亦與分部。王自慶言。我願已果。
時。六剎利復自慶幸。我願已果。得成此業。大
典尊力也。六剎利王復自思念。吾國初建。當
須宰輔。誰能堪任。如大典尊。即當使之。通領
^pb國事。爾時。六剎利王即命典尊。而告之曰。吾
國須相。卿當為吾通領國事。於是。六國各授
相印。　時。大典尊受相印已。六王入宮遊觀娛
樂。時皆以國事付大典尊。大典尊理七國事。
無不成辦。時。國內有七大居士。典尊亦為處
^pb分家事。又能教授七百梵志諷誦經典。七王
敬視大典尊相。猶如神明。國七居士視如大
王。七百梵志視如梵天。時。七國王．七大居士．
七百梵志皆自念言。大典尊相。常與梵天相
見。言語坐起親善。　時。大典尊默識七王．居士．
^pb梵志意。謂我常與梵天相見。言語坐起。然我
實不見梵天。不與言語。不可餐默。虛受此稱。
我亦曾聞諸先宿言。於夏四月閑居靜處。修
四無量者。梵天則下。與共相見。今我寧可修
四無量。使梵天下。共相見不。於是。典尊至七
^pb王所而白王言。唯願大王顧臨國事。我欲於
夏四月修四無量。七王告曰。宜知是時。大典
尊相又告七居士。汝等各勤己務。吾欲夏四
月修四無量。居士曰。諾。宜知是時。又告七百
梵志。卿等當勤諷誦。轉相教授。我欲於夏四
月
^pb修四無量。梵志曰。諾。今者大師宜知是時。　時。
大典尊於彼城東造閑靜室。於夏四月。即於
彼止。修四無量。然彼梵天猶不來下。典尊自
念。我聞先宿舊言。於夏四月。修四無量。梵天
下現。今者寂然。聊無彷彿。時。大典尊以十五
^pb日月滿時。出其靜室。於露地坐。坐未久頃。有
大光現。典尊默念。今此異光。將無是梵欲下
瑞耶。　時。梵天王即化為童子。五角髻。在典尊
上虛空中坐。典尊見已。即說頌曰。
此是何天像　在於虛空中　光照於四方
^pb如大火[卄/積]燃
時。梵童子以偈報曰。
唯梵世諸天　知我梵童子　其餘人謂我
祀祠於大神
時。大典尊以偈報曰。
　
^pb今我當諮承　　奉誨致恭敬
設種種上味　願天知我心
時。梵童子以偈報曰。
典尊汝所修　為欲何志求　今設此供養
當為汝受之
^pb又告大典尊。汝若有所問。自恣問之。當為汝
說。時。大典尊即自念言。我今當問現在事耶。
問未然事耶。復自念言。今世現事。用復問為。
當問未然幽冥之事。即向梵童子以偈問曰。
今我問梵童　能決疑無疑　學何住何法
^pb得生於梵天
時。梵童子以偈報曰。
當捨我人想　獨處修慈心　除欲無臭穢
乃得生梵天
時。大典尊聞是偈已。即自念言。梵童子說偈。
宜
^pb除臭穢。我不解此。今宜更問。時。大典尊即以
偈問曰。
梵偈言臭穢　願今為我說　誰開世間門
墮惡不生天
時。梵童子以偈報曰。
^pb欺妄懷嫉妒　習慢增上慢　貪欲瞋恚癡
自恣藏於心　此世間臭穢　今說令汝知
此開世間門　墮惡不生天
時。大典尊聞此偈已。復自念言。梵童子所說
臭穢之義我今已解。但在家者無由得除。今
^pb我寧可捨世出家。剃除鬚髮。法服修道耶。　時。
梵童子知其志念。以偈告曰。
汝能有勇猛　此志為勝妙　智者之所為
死必生梵天
於是。梵童子忽然不現。　時。大典尊還詣七王
^pb白言。大王。唯願垂神善理國事。今我意欲出
家離世。法服修道。所以者何。我親於梵童子
聞說臭穢。心甚惡之。若在家者。無由得除。彼
時。七王即自念言。凡婆羅門多貪財寶。我今
寧可大開庫藏。恣其所須。使不出家。時。七國
^pb王即命典尊。而告之曰。設有所須。吾盡相與。
不足出家。時。大典尊尋白王曰。我今以為蒙
王賜已。我亦大有財寶。今者盡留以上大王。
願聽出家。遂我志願。　時。七國王復作是念。凡
婆羅門多貪美色。今我寧可出宮婇女。以滿
^pb其意。使不出家。王即命典尊而告之曰。若須
婇女。吾盡與汝。不足出家。典尊報曰。我今已
為蒙王賜已。家內自有婇女眾多。今盡放遣。
求離恩愛。出家修道。所以然者。我親從梵童
子聞說臭穢。心甚惡之。若在家者。無由得除。
　時。大
^pb典尊向慈悲王。以偈頌曰。
王當聽我言　王為人中尊　賜財寶婇女
此寶非所樂
時。慈悲王以偈報曰。
檀特伽陵城　阿婆布和城　阿槃大天城
^pb鴦伽瞻婆城　數彌薩羅城　西陀路樓城
婆羅伽尸城　盡汝典尊造　五欲有所少
吾盡當相與　宜共理國事　不足出家去
時。大典尊以偈報曰。
我五欲不少　自不樂世間　已聞天所語
^pb無心復在家
時。慈悲王以偈報曰。
大典尊所言　為從何天聞　捨離於五欲
今問當答我
時。大典尊以偈答曰。
　
^pb昔我於靜處　　獨坐自思惟
時梵天王來　普放大光明　我從彼聞已
不樂於世間
時。慈悲王以偈告曰。
小住大典尊　共弘善法化　然後俱出家
^pb汝即為我師　譬如虛空中　清淨琉璃滿
今我清淨信　充遍佛法中
時。大典尊復作頌曰。
諸天及世人　皆應捨五欲　蠲除諸穢污
淨修於梵行
^pb爾時。七國王語大典尊曰。汝可留住七歲之
中。極世五欲。共相娛樂。然後捨國。各付子弟。
俱共出家。不亦善耶。如汝所獲。我亦當同。時。
大典尊報七王曰。世間無常。人命逝速。喘息
之間。猶亦難保。乃至七歲。不亦遠耶。七王又
言。七歲遠者。六歲．五歲。乃至一歲。留住靜宮。

^pb極世五欲。共相娛樂。然後捨國。各付子弟。俱
共出家。不亦善耶。如汝所得。我亦宜同。時。大
典尊復報王曰。此世間無常。人命逝速。喘息
之間。猶亦難保。乃至一歲尚亦久爾。如是七
月。至于一月。猶復不可。王又語言。可至七日。
^pb留住深宮。極世五欲。共相娛樂。然後捨國。各
付子弟。俱共出家。不亦善耶。大典尊答曰。七
日不遠。自可留爾。唯願大王勿違信誓。過七
日已。王若不去。我自出家。　時。大典尊又至七
居士所語言。汝等各理己務。吾欲出家。修無
^pb為道。所以然者。我親從梵天聞說臭穢。心甚
惡之。若在家者。無由得除。時。七居士報典尊
曰。善哉。斯志。宜知是時。我等亦欲俱共出家。
如汝所得。我亦宜同。　時。大典尊復詣七百梵
志所。而告之曰。卿等當勤諷誦。廣探道義。轉
相
^pb教授。吾欲出家修無為道。所以然者。我親從
梵天聞說臭穢。心甚惡之。若在家者。無由得
除。時。七百梵志白典尊曰。大師。勿出家也。夫
在家安樂。五欲自娛。多人侍從。心無憂苦。出
家之人獨在空野。所欲悉無。無可貪取。典尊
^pb報曰。吾若以在家為樂。出家為苦。終不出家。
吾以在家為苦。出家為樂。故出家爾。梵志答
曰。大師出家。我亦出家。大師所行。我亦盡當
行。　時。大典尊至諸妻所。而告之曰。卿等隨宜
欲住者住。欲歸者歸。吾欲出家。求無為道。具
^pb論上事。明出家意。時。諸婦答曰。大典尊在。一
如我夫。一如我父。設今出家。亦當隨從。典尊
所行。我亦宜行。　過七日已。時大典尊即剃除
鬚髮。服三法衣。捨家而去。時。七國王．七大居
士．七百梵志及四十夫人。如是展轉。有八萬
四
^pb千人同時出家。從大典尊。時。大典尊與諸大
眾遊行諸國。廣弘道化。多所饒益。　爾時。梵王
告諸天眾曰。時。典尊大臣豈異人乎。莫造斯
觀。今釋迦文佛即其身也。世尊爾時過七日
已。出家修道。將諸大眾。遊行諸國。廣弘道化。
^pb多所饒益。汝等若於我言有餘疑者。世尊今
在耆闍崛山。可往問也。如佛所言。當受持之。
　般遮翼言。我以是緣。故來詣此。唯然。世尊。彼
大典尊即世尊是耶。世尊爾時過七日已。出
家修道。與七國王乃至八萬四千人同時出
^pb家。遊行諸國。廣弘道化。多所饒益耶。　佛告般
遮翼曰。爾時大典尊豈異人乎。莫造斯觀。即
我身是也。爾時。舉國男女行來舉動。有所破
損。皆尋舉聲曰。南無大典尊七王大相。南無
大典尊七王大相。如是至三。般遮翼。時。大典
^pb尊有大德力。然不能為弟子說究竟道。不能
使得究竟梵行。不能使至安隱之處。其所說
法。弟子受行。身壞命終。得生梵天。其次。行淺
者生他化自在天。次生化自在天．兜率陀天．
焰天．忉利天．四天王．剎利．婆羅門．居士大家。
^pb所欲自在。　般遮翼。彼大典尊弟子。皆無疑出
家。有果報。有教誡。然非究竟道。不能使得究
竟梵行。不能使至安隱之處。其道勝者。極至
梵天爾。今我為弟子說法。則能使其得究竟
道．究竟梵行．究竟安隱。終歸涅槃。我所說法
^pb弟子受行者。捨有漏成無漏。心解脫．慧解脫。
於現法中。自身作證。生死已盡。梵行已立。所
作已辦。更不受有。其次。行淺者斷五下結。即
於天上而般涅槃。不復還此。其次。三結盡。薄
婬．怒．癡。一來世間而般涅槃。其次。斷三結。得
^pb須陀洹。不墮惡道。極七往返。必得涅槃。般遮
翼。我諸弟子不疑出家。有果報。有教誡。究竟
道法。究竟梵行。究竟安隱。終歸滅度。爾時。般
遮翼聞佛所說。歡喜奉行。
^n4佛說長阿含第一分闍尼沙經第四如是我
^pb聞。　一時。佛遊那提揵稚住處。與大比丘眾千
二百五十人俱。　爾時。尊者阿難在靜室坐。默
自思念。甚奇。甚特。如來授人記別。多所饒益。
彼伽伽羅大臣命終。如來記之。此人命終。斷
五下結。即於天上而取滅度。不來此世。第二
^pb迦陵伽。三毘伽陀。四伽利輸。五遮樓。六婆耶
樓。七婆頭樓。八藪婆頭。九他梨舍㝹十藪達梨
舍㝹十一耶輸。十二耶輸多樓。諸大臣等命終。
佛亦記之。斷五下結。即於天上而取滅度。不
來生此。復有餘五十人命終。佛亦
^pb記之。斷三結。婬．怒．癡薄。得斯陀含。一來此世
便盡苦際。復有五百人命終。佛亦記之。三結
盡。得須陀洹。不墮惡趣。極七往返必盡苦際。
有佛弟子處處命終。佛皆記之。某生某處．某
生某處。鴦伽國．摩竭國．迦尸國．居薩羅國．拔
^pb祇國．末羅國．支提國．拔沙國．居樓國．般闍羅
國．頗漯波國．阿般提國．婆蹉國．蘇羅婆國．乾
陀羅國．劍洴沙國。彼十六大國有命終者。佛
悉記之。摩竭國人皆是王種王所親任。有命
終者。佛不記之。　爾時。阿難於靜室起。至世尊
^pb所。頭面禮足。在一面坐。而白佛言。我向於靜
室默自思念。甚奇。甚特。佛授人記。多所饒益。
十六大國有命終者。佛悉記之。唯摩竭國人。
王所親任。有命終者。獨不蒙記。唯願世尊當
為記之。唯願世尊當為記之。饒益一切。天人
^pb得安。又佛於摩竭國得道。其國人命終。獨不
與記。唯願世尊當為記之。唯願世尊當為記
之。又摩竭國缾沙王為優婆塞。篤信於佛。多
設供養。然後命終。由此王故。多人信解。供養
三寶。而今如來不為授記。唯願世尊當與記
^pb之。饒益眾生。使天人得安。爾時。阿難為摩竭
人勸請世尊。即從座起。禮佛而去。　爾時。世尊
著衣持缽。入那伽城乞食已。至大林處坐一
樹下。思惟摩竭國人命終生處。時。去佛不遠。
有一鬼神。自稱己名。白世尊曰。我是闍尼沙。
^pb我是闍尼沙。　佛言。汝因何事。自稱己名為闍
尼沙(闍尼沙秦言勝結使)。汝因何法。自以妙
言稱見道跡。　闍尼沙言。非餘處也。我本為人
王。於如來法中為優婆塞。一心念佛而取命
終。故得生為毘沙門天王太子。自從是來。常
照明諸法。得須陀
^pb洹。不墮惡道。於七生中常名闍尼沙。　時。世尊
於大林處隨宜住已。詣那陀揵稚處。就座而
坐。告一比丘。汝持我聲。喚阿難來。對曰。唯然。
即承佛教。往喚阿難。　阿難尋來。至世尊所。頭
面禮足。在一面住。而白佛言。今觀如來顏色
^pb勝常。諸根寂定。住何思惟。容色乃爾。　爾時。世
尊告阿難曰。汝向因摩竭國人來至我所。請
記而去。我尋於後。著衣持缽。入那羅城乞食。
乞食訖已。詣彼大林。坐一樹下。思惟摩竭國
人命終生處。時。去我不遠。有一鬼神。自稱己
^pb名。而白我言。我是闍尼沙。我是闍尼沙。阿難。
汝曾聞彼闍尼沙名不。　阿難白佛言。未曾聞
也。今聞其名。乃至生怖畏。衣毛為豎。世尊。此
鬼神必有大威德。故名闍尼沙爾。　佛言。我先
問彼。汝因何法。自以妙言稱見道跡。闍尼沙
言。
^pb我不於餘處。不在餘法。我昔為人王。為世尊
弟子。以篤信心為優婆塞。一心念佛。然後命
終。為毘沙門天王作子。得須陀洹。不墮惡趣。
極七往返。乃盡苦際。於七生名中。常名闍尼
沙。一時。世尊在大林中一樹下坐。我時乘天
^pb千輻寶車。以少因緣。欲詣毘樓勒天王。遙見
世尊在一樹下。顏貌端正。諸根寂定。譬如深
淵澄靜清明。見已念言。我今寧可往問世尊。
摩竭國人有命終者。當生何所。又復一時。毘
沙門王自於眾中。而說偈言。
^pb我等不自憶　過去所更事　今遭遇世尊
壽命得增益
又復一時。忉利諸天以少因緣。集在一處。時。
四天王各當位坐。提頭賴吒在東方坐。其面
西向。帝釋在前。毘樓勒叉天在南方坐。其面
北
^pb向。帝釋在前。毘樓博叉天王在西方坐。其面
東向。帝釋在前。毘沙門天王在北方坐。其面
南向。帝釋在前。時。四天王皆先坐已。然後我
坐。復有餘諸大神天。皆先於佛所。淨修梵行。
於此命終。生忉利天。增益諸天。受天五福。一
^pb者天壽。二者天色。三者天名稱。四者天樂。五
者天威德。時。諸忉利天皆踊躍歡喜言。增益
諸天眾。減損阿須倫眾。爾時。釋提桓因知忉
利諸天有歡喜心。即作頌曰。
忉利諸天人　帝釋相娛樂　禮敬於如來
^pb最上法之法　諸天受影福　壽色名樂威
於佛修梵行　故來生此間　復有諸天人
光色甚巍巍　佛智慧弟子　生此復殊勝
忉利及因提　思惟此自樂　禮敬於如來
最上法之法
^pb闍尼沙神復言。所以忉利諸天集法堂者。共
議思惟。觀察稱量。有所教令。然後敕四天王。
四王受教已。各當位而坐。其坐未久。有大異
光照于四方。時忉利天見此異光。皆大驚愕。
今此異光將有何怪。餘大神天有威德者。皆
^pb亦驚怪。今此異光將有何怪。時。大梵王即化
作童子。頭五角髻。在天眾上虛空中立。顏貌
端正。與眾超絕。身紫金色。蔽諸天光。時。忉利
天亦不起迎。亦不恭敬。又不請坐。時。梵童子
隨所詣座。座生欣悅。譬如剎利水澆頭種。登
^pb王位時。踊躍歡喜。其坐未久。復自變身。作童
子像。頭五角髻。在大眾上虛空中坐。譬如力
士坐於安座。嶷然不動。而作頌曰。
調伏無上尊　教世生明處　大明演明法
梵行無等侶　使清淨眾生　生於淨妙天
^pb時。梵童子說此偈已。告忉利天曰。其有音聲。
五種清淨。乃名梵聲。何等五。一者其音正直。
二者其音和雅。三者其音清徹。四者其音深
滿。五者周遍遠聞。具此五者。乃名梵音。我今
更說。汝等善聽。如來弟子摩竭優婆塞。命終
^pb有得阿那含。有得斯陀含。有得須陀洹者。有
生他化自在天者。有生化自在．兜率天．焰天．
忉利天．四天王者。有生剎利．婆羅門．居士大
家。五欲自然者。時。梵童子以偈頌曰。
摩竭優婆塞　諸有命終者　八萬四千人
^pb吾聞俱得道　成就須陀洹　不復墮惡趣
俱乘平正路　得道能救濟　此等群生類
功德所扶持　智慧捨恩愛　慚愧離欺妄
於彼諸天眾　梵童記如是　言得須陀洹
諸天皆歡喜
^pb時。毗沙門王聞此偈已。歡喜而言。世尊出世
說真實法。甚奇。甚特。未曾有也。我本不知如
來出世。說如是法。於未來世。當復有佛說如
是法。能使忉利諸天發歡喜心。　時。梵童子告
毗沙門王曰。汝何故作此言。如來出世說如
^pb是法。為甚奇。甚特。未曾有也。如來以方便力
說善不善。具足說法而無所得。說空淨法而
有所得。此法微妙。猶如醍醐。　時。梵童子又告
忉利天曰。汝等諦聽。善思念之。當更為汝說。
如來．至真善能分別說四念處。何謂為四。一
^pb者內身觀。精勤不懈。專念不忘。除世貪憂。外
身觀。精勤不懈。專念不忘。除世貪憂。受意法
觀。亦復如是。精勤不懈。專念不忘。除世貪憂。
內身觀已。生他身智。內觀受已。生他受智。內
^pb觀意已。生他意智。內觀法已。生他法智。是為
如來善能分別說四念處。復次。諸天。汝等善
聽。吾當更說。如來善能分別說七定具。何等
為七。正見．正志．正語．正業．正命．正方便．正念。
是為如來善能分別說七定具。復次。諸天。如
^pb來善能分別說四神足。何等謂四。一者欲定
滅行成就修習神足。二者精進定滅行成就
修習神足。三者意定滅行成就修習神足。四
者思惟定滅行成就修習神足。是為如來善
能分別說四神足。　又告諸天。過去諸沙門．婆
^pb羅門以無數方便。現無量神足。皆由四神足
起。正使當來沙門．婆羅門無數方便。現無量
神足。亦皆由是四神足起。如今現在沙門．婆
羅門無數方便。現無量神足者。亦皆由是四
神足起。時。梵童子即自變化形為三十三身。
與三
^pb十三天一一同坐。而告之曰。汝今見我神變
力不。答曰。唯然已見。梵童子曰。我亦修四神
足故。能如是無數變化。　時。三十三天各作是
念。今梵童子獨於我坐而說是語。而彼梵童
一化身語。餘化亦語。一化身默。餘化亦默。時。
^pb彼梵童還攝神足。處帝釋坐。告忉利天曰。我
今當說。汝等善聽。如來．至真自以己力開三
徑路。自致正覺。何謂為三。或有眾生親近貪
欲。習不善行。彼人於後近善知識。得聞法言。
法法成就。於是離欲捨不善行。得歡喜心。恬
^pb然快樂。又於樂中。復生大喜。如人捨於麤食。
食百味飯。食已充足。復求勝者。行者如是。離
不善法。得歡喜樂。又於樂中。復生大喜。是為
如來自以己力開初徑路。成最正覺。又有眾
生多於瞋恚。不捨身．口．意惡業。其人於後遇
^pb善知識。得聞法言。法法成就。離身惡行．口．意
惡行。生歡喜心。恬然快樂。又於樂中。復生大
喜。如人捨於麤食。食百味飯。食已充足。復求
勝者。行者如是。離不善法。得歡喜樂。又於樂
中。復生大喜。是為如來開第二徑路。又有眾
^pb生愚冥無智。不識善惡。不能如實知苦．習．盡．
道。其人於後遇善知識。得聞法言。法法成就。
識善不善。能如實知苦．習．盡．道。捨不善行。生
歡喜心。恬然快樂。又於樂中。復生大喜。如人
捨於麤食。食百味飯。食已充足。復求勝者。行
^pb者如是。離不善法。得歡喜樂。又於樂中。復生
大喜。是為如來開第三徑路。　時。梵童子於忉
利天上說此正法。毗沙門天王復為眷屬說
此正法。闍尼沙神復於佛前說是正法。世尊
復為阿難說此正法。阿難復為比丘．比丘尼．

^juan6^pb
^pb優婆塞．優婆夷說是正法。　是時。阿難聞佛所
說。歡喜奉行。佛說長阿含經卷第五
佛說長
阿含經卷第六
　　　　後秦弘始年佛陀耶舍共竺佛念譯
^pb^n5第二分初小緣經第一如是我聞。　一時。佛在
舍衛國清信園林鹿母講堂。與大比丘眾千
二百五十人俱。爾時。有二婆羅門以堅固信
往詣佛所。出家為道。一名婆悉吒。二名婆羅
墮。爾時。世尊於靜室出。在講堂上彷徉經行。
^pb時。婆悉吒見佛經行。即尋速疾詣婆羅墮。而
語之言。汝知不耶。如來今者出於靜室。堂上
經行。我等可共詣世尊所。儻聞如來有所言
說。時。婆羅墮聞其語已。即共詣世尊所。頭面
禮足。隨佛經行。　爾時。世尊告婆悉吒曰。汝等
二人出婆羅門種。以信堅固於我法中出家
修道耶。　答曰。如是。　佛言。婆羅門。今在我法中
出家為道。諸婆羅門得無嫌
^pb責汝耶。　答曰。唯然。蒙佛大恩。出家修道。實自
為彼諸婆羅門所見嫌責。　佛言。彼以何事而
嫌責汝。　尋白佛言。彼言。我婆羅門種最為第
一。餘者卑劣。我種清白。餘者黑冥。我婆羅門
種出自梵天。從梵口生。於現法中得清淨解。
^pb後亦清淨。汝等何故捨清淨種。入彼瞿曇異
法中耶。世尊。彼見我於佛法中出家修道。以
如此言而呵責我。　佛告婆悉吒。汝觀諸人愚
冥無識猶如禽獸。虛假自稱。婆羅門種最為
第一。餘者卑劣。我種清白。餘者黑冥。我婆羅
^pb門種出自梵天。從梵口生。現得清淨。後亦清
淨。婆悉吒。今我無上正真道中不須種姓。不
恃吾我憍慢之心。俗法須此。我法不爾。若有
沙門．婆羅門。自恃種姓。懷憍慢心。於我法中
終不得成無上證也。若能捨離種姓。除憍慢
^pb心。則於我法中得成道證。堪受正法。人惡下
流。我法不爾。　佛告婆悉吒。有四姓種。善惡居
之。智者所舉。智者所責。何謂為四。一者剎利
種。二者婆羅門種。三者居士種。四者首陀羅
種。婆悉吒。汝聽剎利種中有殺生者。有盜竊
^pb者。有婬亂者。有欺妄者。有兩舌者。有惡口者。
有綺語者。有慳貪者。有嫉妒者。有邪見者。婆
羅門種．居士種．首陀羅種亦皆如是。雜十惡
行。婆悉吒。夫不善行有不善報。為黑冥行則
有黑冥報。若使此報獨在剎利．居士．首陀羅
^pb種。不在婆羅門種者。則婆羅門種應得自言。
我婆羅門種最為第一。餘者卑劣。我種清白。
餘者黑冥。我婆羅門種出自梵天。從梵口生。
現得清淨。後亦清淨。若使行不善行有不善
報。為黑冥行有黑冥報。必在婆羅門種．
^pb剎利．居士．首陀羅種者。則婆羅門不得獨稱。
我種清淨。最為第一。　婆悉吒。若剎利種中有
不殺者。有不盜．不婬．不妄語．不兩舌．不惡口．
不綺語．不慳貪．不嫉妒．不邪見。婆羅門種．居
士．首陀羅種亦皆如是。同修十善。夫行善法
^pb必有善報。行清白行必有白報。若使此報獨
在婆羅門。不在剎利．居士．首陀羅者。則婆羅
門種應得自言。我種清淨。最為第一。若使四
姓同有此報者。則婆羅門不得獨稱。我種清
淨。最為第一。　佛告婆悉吒。今者現見婆羅門
^pb種。嫁娶產生。與世無異。而作詐稱。我是梵種。
從梵口生。現得清淨。後亦清淨。婆悉吒。汝今
當知。今我弟子。種姓不同。所出各異。於我法
中出家修道。若有人問。汝誰種姓。當答彼言。
我是沙門釋種子也。亦可自稱。我是婆羅門
種。
^pb親從口生。從法化生。現得清淨。後亦清淨。所
以者何。大梵名者即如來號。如來為世間眼。
法為世間智。為世間法。為世間梵。為世間法
輪。為世間甘露。為世間法主。　婆悉吒。若剎利
種中有篤信於佛．如來．至真．等正覺。十號具
^pb足。篤信於法。信如來法。微妙清淨。現可修行。
說無時節。示泥洹要。智者所知。非是凡愚所
能及教。篤信於僧。性善質直。道果成就。眷屬
成就。佛真弟子法法成就。所謂眾者。戒眾成
就。定眾．慧眾．解脫眾．解脫知見眾成就。向須
^pb陀洹．得須陀洹。向斯陀含．得斯陀含．向阿那
含．得阿那含。向阿羅漢．得阿羅漢。四雙八輩。
是為如來弟子眾也。可敬可尊。為世福田。應
受人供。篤信於戒。聖戒具足。無有缺漏。無諸
瑕隙。亦無點污。智者所稱。具足善寂。婆悉
^pb吒。諸婆羅門種．居士．首陀羅種亦應如是篤
信於佛。信法．信眾。成就聖戒。婆悉吒。剎利種
中亦有供養羅漢。恭敬禮拜者。婆羅門．居士．
首陀羅亦皆供養羅漢。恭敬禮拜。　佛告婆悉
吒。今我親族釋種亦奉波斯匿王。宗事禮敬。
^pb波斯匿王復來供養禮敬於我。彼不念言。沙
門瞿曇出於豪族。我姓卑下。沙門瞿曇出大
財富．大威德家。我生下窮鄙陋小家故。致供
養禮敬如來也。波斯匿王於法觀法。明識真
偽。故生淨信。致敬如來耳。　婆悉吒。今當為汝
^pb說四姓本緣。天地始終。劫盡壞時。眾生命終
皆生光音天。自然化生。以念為食。光明自照。
神足飛空。其後此地盡變為水。無不周遍。當
於爾時。無復日月星辰。亦無晝夜年月歲數。
唯有大冥。其後此水變成大地。光音諸天福
盡
^pb命終。來生此間。雖來生此。猶以念食。神足飛
空。身光自照。於此住久。各自稱言。眾生。眾生。
其後此地甘泉涌出。狀如酥蜜。彼初來天性
輕易者。見此泉已。默自念言。此為何物。可試
嘗之。即內指泉中。而試嘗之。如是再三。轉覺
^pb其美。便以手抄自恣食之。如是樂著。遂無厭
足。其餘眾生復效食之。如是再三。復覺其美。
食之不已。其身轉麤。肌肉堅䩕失天妙色。無復
神足。履地而行。身光轉滅。天地大冥。　婆悉吒。
當知天地常法。大冥之後。必有日月星像現
^pb於虛空。然後方有晝夜晦明．日月歲數。爾時。
眾生但食地味。久住世間。其食多者。顏色麤
醜。其食少者。色猶悅澤。好醜端正。於是始有。
其端正者。生憍慢心。輕醜陋者。其醜陋者。生
嫉惡心。憎端正者。眾生於是各共忿諍。是
^pb時甘泉自然枯涸。其後此地生自然地肥。色
味具足。香潔可食。是時眾生復取食之。久住
世間。其食多者。顏色麤醜。其食少者。色猶悅
澤。其端正者。生憍慢心。輕醜陋者。其醜陋者。
生嫉惡心。憎端正者。眾生於是各共諍訟。是
^pb時地肥遂不復生。　其後此地復生麤厚地肥。
亦香美可食。不如前者。是時眾生復取食之。
久住世間。其食多者。色轉麤醜。其食少者。色
猶悅澤。端正醜陋。迭相是非。遂生諍訟。地肥
於是遂不復生。其後此地生自然粳米。無有
^pb糠糩色味具足。香潔可食。是時眾生復取食之。
久住於世。便有男女。互共相視。漸有情欲。轉
相親近。其餘眾生見已。語言。汝所為非。汝所
為非。即排擯驅遣出於人外。過三月已。然後
還歸。　佛告婆悉吒。昔所非者。今以為是。時。
^pb彼眾生習於非法。極情恣欲。無有時節。以慚
愧故。遂造屋舍。世間於是始有房舍。翫習非
法。婬欲轉增。便有胞胎。因不淨生。世間胞胎
始於是也。時。彼眾生食自然粳米。隨取隨生。
無可窮盡。時。彼眾生有懈惰者。默自念言。朝
^pb食朝取。暮食暮取。於我勞勤。今欲併取。以終
一日。即尋併取。於後等侶喚共取米。其人答
曰。我已併取。以供一日。汝欲取者。自可隨意。
彼人復自念言。此人黠慧。能先儲積。我今亦
欲積糧。以供三日。其人即儲三日餘糧。有餘
^pb眾生復來語言。可共取米。答言。吾已先積三
日餘糧。汝欲取者可往自取。彼人復念。此人
黠慧。先積餘糧。以供三日。吾當效彼。積糧以
供五日。即便往取。時。彼眾生競儲積已。粳米
荒穢。轉生糠糩刈已不生。時。彼眾生見此不
^pb悅。遂成憂迷。各自念言。我本初生。以念為食。
神足飛空。身光自照。於世久住。其後此地甘
泉涌出。狀如酥蜜。香美可食。我等時共食之。
食之轉久。其食多者。顏色麤醜。其食少者。色
猶悅澤。由是食故。使我等顏色有異。眾生於
^pb是各懷是非。迭相憎嫉。是時甘泉自然枯竭。
其後此地生自然地肥。色味具足。香美可食。
時我曹等復取食之。其食多者。顏色麤醜。其
食少者。顏色悅澤。眾生於是復懷是非。迭相
憎嫉。是時地肥遂不復生。其後復生麤厚地
^pb肥。亦香美可食。時我曹等復取食之。多食色
麤。少食色悅。復生是非。共相憎嫉。是時地肥
遂不復現。更生自然粳米。無有糠糩時我曹等
復取食之。久住於世。其懈怠者。競共儲積。由
是粳米荒穢。轉生糠糩刈已不生。今當如
^pb何。復自相謂言。當共分地。別立幖。即尋分地。
別立幖。　婆悉吒。猶此因緣。始有田地名生。彼
時眾生別封田地。各立疆畔。漸生盜心。竊他
禾稼。其餘眾生見已。語言。汝所為非。汝所為
非。自有田地。而取他物。自今已後。勿復爾也。
^pb其彼眾生猶盜不已。其餘眾生復重呵責而
猶不已。便以手加之。告諸人言。此人自有田
稼。而盜他物。其人復告。此人打我。時。彼眾人
見二人諍已。愁憂不悅。懊惱而言。眾生轉惡。
世間乃有此不善。生穢惡不淨。此是生．老．病．
^pb死之原。煩惱苦報墮三惡道。由有田地致此
諍訟。今者寧可立一人為主以治理之。可護
者護。可責者責。眾共減米。以供給之。使理諍
訟。　時。彼眾中自選一人。形體長大。顏貌端正。
有威德者。而語之言。汝今為我等作平等
^pb主。應護者護。應責者責。應遣者遣。當共集米。
以相供給。時。彼一人聞眾人言。即與為主。斷
理諍訟。眾人即共集米供給。時。彼一人復以
善言慰勞眾人。眾人聞已。皆大歡喜。皆共稱
言。善哉。大王。善哉。大王。於是。世間便有王名。
^pb以正法治民。故名剎利。於是世間始有剎利
名生。　時。彼眾中獨有一人作如是念。家為大
患。家為毒刺。我今寧可捨此居家。獨在山林。
閑靜修道。即捨居家。入於山林。寂默思惟。至
時持器入村乞食。眾人見已。皆樂供養。歡喜
^pb稱讚。善哉。此人能捨家居。獨處山林。靜默修
道。捨離眾惡。於是。世間始有婆羅門名生。彼
婆羅門中有不樂閑靜坐禪思惟者。便入人
間。誦習為業。又自稱言。我是不禪人。於是。世
人稱不禪婆羅門。由入人間故。名為人間
^pb婆羅門。於是。世間有婆羅門種。彼眾生中有
人好營居業。多積財寶。因是眾人名為居士。
彼眾生中有多機巧。多所造作。於是世間始
有首陀羅工巧之名。　婆悉吒。今此世間有四
種名。第五有沙門眾名。所以然者。婆悉吒。剎
^pb利眾中。或時有人自厭己法。剃除鬚髮。而披
法服。於是始有沙門名生。婆羅門種．居士種．
首陀羅種。或時有人自厭己法。剃除鬚髮。法
服修道。名為沙門。婆悉吒。剎利種中。身行不
善。口行不善。意行不善身壞命終。必受苦報。
^pb婆羅門種．居士種．首陀羅種。身行不善。口行
不善。意行不善。身壞命終。必受苦報。婆悉吒。
剎利種中。有身行善。口．意行善。身壞命終。必
受樂報。婆羅門．居士．首陀羅種中。身行善。口．
意行善。身壞命終。必受樂報。婆悉吒。剎利眾
中。
^pb身行二種。口．意行二種。身壞命終。受苦樂報。
婆羅門種．居士種．首陀羅種。身行二種。口．意
行二種。身壞命終。受苦樂報。　婆悉吒。剎利種
中。有剃除鬚髮。法服修道。修七覺意。道成不
久。所以者何。彼族姓子法服出家。修無上梵
^pb行。於現法中自身作證。生死已盡。梵行已立。
所作已辦。不復受有。婆羅門．居士．首陀羅種
中。有剃除鬚髮。法服修道。修七覺意。道成不
久。所以者何。彼族姓子法服出家。修無上梵
行。於現法中自身作證。生死已盡。梵行已立。
^pb所作已辦。不復受有。婆悉吒。此四種中皆出
明行成就羅漢。於五種中為最第一。佛告婆
悉吒。梵天王頌曰。
生中剎利勝　能捨種姓去　明行成就者
世間最第一
^pb佛告婆悉吒。此梵善說。非不善說。此梵善受。
非不善受。我時即印可其言。所以者何。今我
如來．至真亦說是義。
生中剎利勝　能捨種姓去　明行成就者
世間最第一
^pb爾時。世尊說此法已。婆悉吒．婆羅墮無漏心
解脫。聞佛所說。歡喜奉行。
^n6佛說長阿含第二分轉輪聖王修行經第二
如是我聞。　一時。佛在摩羅醯搜人間遊行。與
千二百五十比丘漸至摩樓國。　爾時。世尊告
^pb諸比丘。汝等當自熾燃。熾燃於法。勿他熾燃。
當自歸依。歸依於法。勿他歸依。云何比丘當
自熾燃。熾燃於法。勿他熾燃。當自歸依。歸依
於法。勿他歸依。於是。比丘內身身觀。精勤無
懈。憶念不忘。除世貪憂。外身身觀．內外身
^pb身觀。精勤無懈。識念不忘。除世貪憂。受．意．法
觀。亦復如是。是為比丘自熾燃。熾燃法。不他
熾燃。自歸依。歸依於法。不他歸依。　如是行者。
魔不能嬈。功德日增。所以者何。乃往過去久
遠世時。有王名堅固念。剎利水澆頭種。為轉
^pb輪聖王。領四天下。時。王自在以法治化。人中
殊特。七寶具足。一者金輪寶。二者白象寶。三
者紺馬寶。四者神珠寶。五者玉女寶。六者居
士寶。七者主兵寶。千子具足。勇健雄猛。能伏
怨敵。不用兵杖。自然太平。堅固念王久治世
^pb已。時金輪寶即於虛空忽離本處。時典輪者
速往白王。大王。當知今者輪寶離於本處。時。
堅固王聞已念言。我曾於先宿耆舊所聞。若
轉輪聖王輪寶移者。王壽未幾。我今已受人
中福樂。宜更方便受天福樂。當立太子
^pb領四天下。別封一邑與下髮師。命下鬚髮。服
三法衣。出家修道。　時。堅固念王即命太子而
告之曰。卿為知不。吾曾從先宿耆舊所聞。若
轉輪聖王金輪離本處者。王壽未幾。吾今已
受人中福樂。當更方便遷受天福。今欲剃除
^pb鬚髮。服三法衣。出家為道。以四天下委付於
汝。宜自勉力。存恤民物。是時。太子受王教已。
時堅固念王即剃除鬚髮。服三法衣。出家修
道。　時。王出家過七日已。彼金輪寶忽然不現。
其典輪者往白王言。大王。當知今者輪寶忽
^pb然不現。時王不悅。即往詣堅固念王所。到已
白王。父王。當知今者輪寶忽然不現。時。堅固
念王報其子曰。汝勿懷憂以為不悅。此金輪
寶者非汝父產。汝但勤行聖王正法。行正法
已。於十五日月滿時。沐浴香湯。婇女圍遶。昇
^pb正法殿上。金輪神寶自然當現。輪有千輻。光
色具足。天匠所造。非世所有。　子白父王。轉輪
聖王正法云何。當云何行。王告子曰。當依於
法。立法具法。恭敬尊重。觀察於法。以法為首。
守護正法。又當以法誨諸婇女。又當以法護
^pb視教誡諸王子．大臣．群寮．百官及諸人民．沙
門．婆羅門。下至禽獸。皆當護視。　又告子曰。又
汝土境所有沙門．婆羅門履行清真。功德具
足。精進不懈。去離憍慢。忍辱仁愛。閑獨自修。
獨自止息。獨到涅槃。自除貪欲。化彼除貪。自
^pb除瞋恚。化彼除瞋。自除愚癡。化彼除癡。於染
不染。於惡不惡。於愚不愚。可著不著。可住不
住。可居不居。身行質直。口言質直。意念質直。
身行清淨。口言清淨。意念清淨。正念清淨。仁
慧無厭。衣食知足。持缽乞食。以福眾生。有
^pb如是人者。汝當數詣。隨時諮問。凡所修行。何
善何惡。云何為犯。云何非犯。何者可親。何者
不可親。何者可作。何者不可作。施行何法。長
夜受樂。汝諮問已。以意觀察。宜行則行。宜捨
則捨。國有孤老。當拯給之。貧窮困劣。有來取
^pb者。慎勿違逆。國有舊法。汝勿改易。此是轉輪
聖王所修行法。汝當奉行。　佛告諸比丘。時。轉
輪聖王受父教已。如說修行。後於十五日月
滿時。沐浴香湯。昇高殿上。婇女圍遶。自然輪
寶忽然在前。輪有千輻。光色具足。天匠所造。
^pb非世所有。真金所成。輪徑丈四。時。轉輪王默
自念言。我曾從先宿耆舊所聞。若剎利王水
澆頭種。以十五日月滿時。沐浴香湯。昇寶殿
上。婇女圍遶。自然金輪忽現在前。輪有千輻。
光色具足。天匠所造。非世所有。真金所成。輪
徑丈
^pb四。是則名為轉輪聖王。今此輪現。將無是耶。
今我寧可試此輪寶。　時。轉輪王即召四兵。向
金輪寶偏露右臂。右膝著地。復以右手摩捫
金輪。語言。汝向東方。如法而轉。勿違常則。輪
即東轉。時。王即將四兵隨從其後。金輪寶前
^pb有四神導。輪所住處。王即止駕。爾時。東方諸
小國王見大王至。以金缽盛銀粟。銀缽盛金
粟。來趣王所。拜首白言。善來。大王。今此東方
土地豐樂。人民熾盛。志性仁和。慈孝忠順。唯
願聖王於此治正。我等當給使左右。承受所
^pb當。時。轉輪大王語小王言。止。止。諸賢。汝等則
為供養我已。但當以正法治。勿使偏枉。無令
國內有非法行。此即名曰我之所治。　時。諸小
王聞此教已。即從大王巡行諸國。至東海表。
次行南方．西方．北方。隨輪所至。其諸國王各
^pb獻國土。亦如東方諸小國比。時。轉輪王既隨
金輪。周行四海。以道開化。安慰民庶。已還本
國。時。金輪寶在宮門上虛空中住。時轉輪王
踊躍而言。此金輪寶真為我瑞。我今真為轉
輪聖王。是為金輪寶成就。　其王久治世已。時
^pb金輪寶即於虛空忽離本處。其典輪者速往
白王。大王。當知今者輪寶離於本處。時。王聞
已即自念言。我曾於先宿耆舊所聞。若轉輪
聖王輪寶移者。王壽未幾。我今已受人中福
樂。宜更方便受天福樂。當立太子領四天下。
^pb別封一邑與下髮師。令下鬚髮。服三法衣。出
家修道。　時。王即命太子而告之曰。卿為知不。
吾曾從先宿耆舊所聞。若轉輪聖王金輪寶
離本處者。王壽未幾。吾今已受人中福樂。當
設方便遷受天樂。今欲剃除鬚髮。服三法衣。

^pb出家修道。以四天下委付於汝。宜自勉力。存
恤民物。爾時。太子受王教已。王即剃除鬚髮。
服三法衣。出家修道。時。王出家過七日已。其
金輪寶忽然不現。典金輪者往白王言。大王。
當知今者輪寶忽然不現。時王聞已。不以為
^pb憂。亦復不往問父王意。時。彼父王忽然命終。
自此以前。六轉輪王皆展轉相承。以正法治。
唯此一王自用治國。不承舊法。其政不平。天
下怨訴。國土損減。人民凋落。時。有一婆羅門
大臣往白王言。大王。當知今者國土損減。人
^pb民凋落。轉不如常。王今國內多有知識。聰慧
博達。明於古今。備知先王治政之法。何不命
集問其所知。彼自當答。時。王即召群臣。問其
先王治政之道。時。諸智臣具以事答。王聞其
言。即行舊政。以法護世。而由不能拯濟孤老。

^pb施及下窮。　時。國人民轉至貧困。遂相侵奪。盜
賊滋甚。伺察所得。將詣王所白言。此人為賊。
願王治之。王即問言。汝實為賊耶。答曰。實爾。
我貧窮飢餓。不能自存。故為賊耳。時。王即出
庫物以供給之。而告之曰。汝以此物供養父
^pb母。并恤親族。自今已後。勿復為賊。餘人轉聞
有作賊者。王給財寶。於是復行劫盜他物。復
為伺察所得。將詣王所白言。此人為賊。願王
治之。王復問言。汝實為賊耶。答曰。實爾。我貧
窮飢餓。不能自存。故為賊耳。時。王復出庫財
^pb以供給之。復告之曰。汝以此物供養父母。并
恤親族。自今已後。勿復為賊。　復有人聞有作
賊者。王給財寶。於是復行劫盜他物。復為伺
察所得。將詣王所白言。此人為賊。願王治之。
王復問言。汝實為賊耶。答曰。實爾。我貧窮飢
^pb餓。不能自存。故為賊耳。時王念言。先為賊者。
吾見貧窮。給其財寶。謂當止息。而餘人聞。轉
更相效。盜賊日滋。如是無已。我今寧可杻械
其人。令於街巷。然後載之出城。刑於曠野。以
誡後人耶。　時。王即敕左右。使收繫之。聲鼓唱
^pb令。遍諸街巷。訖已載之出城。刑於曠野。國人
盡知彼為賊者。王所收繫。令於街巷。刑之曠
野。時。人展轉自相謂言。我等設為賊者。亦當
如是。與彼無異。於是。國人為自防護。遂造兵
杖．刀劍．弓矢。迭相殘害。攻劫掠奪。自此王來
^pb始有貧窮。有貧窮已始有劫盜。有劫盜已始
有兵杖。有兵杖已始有殺害。有殺害已則顏
色憔悴。壽命短促。時。人正壽四萬歲。其後轉
少。壽二萬歲。然其眾生有壽．有夭．有苦．有樂。
彼有苦者。便生邪婬．貪取之心。多設方便。圖
^pb謀他物。是時。眾生貧窮劫盜。兵杖殺害。轉轉
滋甚。人命轉減。壽一萬歲。　一萬歲時。眾生復
相劫盜。為伺察所得。將詣王所白言。此人為
賊。願王治之。王問言。汝實作賊耶。答曰。我不
作。便於眾中故作妄語。時。彼眾生以貧窮故
^pb便行劫盜。以劫盜故便有刀兵。以刀兵故便
有殺害。以殺害故便有貪取．邪婬。以貪取．邪
婬故便有妄語。有妄語故其壽轉減。至于千
歲。千歲之時。便有口三惡行始出于世。一者
兩舌。二者惡口。三者綺語。此三惡業展轉熾
^pb盛。人壽稍減至五百歲。五百歲時。眾生復有
三惡行起。一者非法婬。二者非法貪。三者邪
見。此三惡業展轉熾盛。人壽稍減。三百．二百。
我今時人。乃至百歲。少出多減。　如是展轉。為
惡不已。其壽稍減。當至十歲。十歲時人。女生
五
^pb月便行嫁。是時世間酥油．石蜜．黑石蜜。諸甘
美味不復聞名。粳糧．禾稻變成草莠。繒．絹．錦．
綾．劫貝．白㲲今世名服。時悉不現。織麤毛縷以
為上衣。是時。此地多生荊棘。蚊．虻．蠅．虱．蛇．蚖．
蜂．蛆。毒蟲眾多。金．銀．琉璃．珠璣．名寶。盡沒於
^pb地。遂有瓦石砂礫出於地上。　當於爾時。眾生
之類永不復聞十善之名。但有十惡充滿世
間。是時。乃無善法之名。其人何由得修善行。
是時。眾生能為極惡。不孝父母。不敬師長。不
忠不義。返逆無道者便得尊敬。如今能修善
^pb行。孝養父母。敬順師長。忠信懷義。順道修行
者便得尊敬。爾時。眾生多修十惡。多墮惡道。
眾生相見。常欲相殺。猶如獵師見於群鹿。時。
此土地多有溝坑。溪澗深谷。土曠人希。行來
恐懼。爾時。當有刀兵劫起。手執草木。皆
^pb成戈鉾。於七日中。展轉相害。　時。有智者遠逃
叢林。依倚坑坎。於七日中懷怖畏心。發慈善
言。汝不害我。我不害汝。食草木子以存性命。
過七日已。從山林出。時有存者。得共相見。歡
喜慶賀言。汝不死耶。汝不死耶。猶如父母唯
^pb有一子。久別相見。歡喜無量。彼人如是各懷
歡喜。迭相慶賀。然後推問其家。其家親屬死
亡者眾。復於七日中悲泣號咷。啼哭相向。過
七日已。復於七日中共相慶賀。娛樂歡喜。尋
自念言。吾等積惡彌廣。故遭此難。親族死亡。
^pb家屬覆沒。今者宜當少共修善。宜修何善。當
不殺生。　爾時。眾生盡懷慈心。不相殘害。於是
眾生色壽轉增。其十歲者壽二十歲。二十時
人復作是念。我等由少修善行。不相殘害故。
壽命延長至二十歲。今者寧可更增少善。當
^pb修何善。已不殺生。當不竊盜。已修不盜。則壽
命延長至四十歲。四十時人復作是念。我等
由少修善。壽命延長。今者寧可更增少善。何
善可修。當不邪婬。於是。其人盡不邪婬。壽命
延長至八十歲。　八十歲人復作是念。我等由
^pb少修善。壽命延長。今者寧可更增少善。何善
何修。當不妄語。於是。其人盡不妄語。壽命延
長至百六十。百六十時人復作是念。我等由
少修善。壽命延長。我今寧可更增小善。何善
可修。當不兩舌。於是。其人盡不兩舌。壽命延
^pb長至三百二十歲。三百二十歲時人復作是
念。我等由少修善故。壽命延長。今者寧可更
增少善。何善可修。當不惡口。於是。其人盡不
惡口。壽命延長至六百四十。　六百四十時人
復作是念。我等由修善故。壽命延長。今者寧
^pb可更增少善。何善可修。當不綺語。於是。其人
盡不綺語。壽命延長至二千歲。二千歲時人
復作是念。我等由修善故。壽命延長。今者寧
可更增少善。何善可修。當不慳貪。於是。其人
盡不慳貪而行布施。壽命延長至五千歲。五
^pb千歲時人復作是念。我等由修善故。壽命延
長。今者寧可更增少善。何善可修。當不嫉妒。
慈心修善。於是。其人盡不嫉妒。慈心修善。壽
命延長至於萬歲。　萬歲時人復作是念。我等
由修善故。壽命延長。今者寧可更增少善。何
^pb善可修。當行正見。不生顛倒。於是。其人盡行
正見。不起顛倒。壽命延長至二萬歲。二萬歲
時人復作是念。我等由修善故。壽命延長。今
者寧可更增少善。何善可修。當滅三不善法。
一者非法婬。二者非法貪。三者邪見。於是。其
^pb人盡滅三不善法。壽命延長至四萬歲。四萬
歲時人復作是念。我等由修善故。壽命延長。
今者寧可更增少善。何善可修。當孝養父母。
敬事師長。於是。其人即孝養父母。敬事師長。
壽命延長至八萬歲。　八萬歲時人。女年五百
^pb歲始出行嫁。時。人當有九種病。一者寒。二者
熱。三者飢。四者渴。五者大便。六者小便。七者
欲。八者饕餮。九者老。時。此大地坦然平整。無
有溝坑．丘墟．荊棘。亦無蚊．虻．蛇．蚖．毒蟲。瓦石．
沙礫變成琉璃。人民熾盛。五穀平賤。豐樂無
^pb極。是時。當起八萬大城。村城鄰比。雞鳴相聞。
當於爾時。有佛出世。名為彌勒如來．至真．等
正覺。十號具足。如今如來十號具足。彼於諸
天．釋．梵．魔．若魔．天．諸沙門．婆羅門．諸天．世人
中。自身作證。亦如我今於諸天．釋．梵．魔．若魔．

^pb天．沙門．婆羅門．諸天．世人中。自身作證。彼當
說法。初言亦善。中下亦善。義味具足。淨修梵
行。如我今日說法。上中下言。皆悉真正。義味
具足。梵行清淨。彼眾弟子有無數千萬。如我
今日弟子數百。彼時。人民稱其弟子號曰慈
^pb子。如我弟子號曰釋子。　彼時。有王名曰儴伽。
剎利水澆頭種轉輪聖王。典四天下。以正法
治。莫不靡伏。七寶具足。一金輪寶．二白象寶．
三紺馬寶．四神珠寶。五玉女寶．六居士寶．七
主兵寶。王有千子。勇猛雄烈。能卻外敵。四方
^pb敬順。不加兵杖。自然太平。爾時。聖王建大寶
幢。圍十六尋。上高千尋。千種雜色嚴飾其幢。
幢有百觚。觚有百枝。寶縷織成。眾寶間廁。於
是。聖王壞此幢已。以施沙門．婆羅門．國中貧
者。然後剃除鬚髮。服三法衣。出家修道。修無
^pb上行。於現法中自身作證。生死已盡。梵行已
立。所作已辦。不受後有。　佛告諸比丘。汝等當
勤修善行。以修善行。則壽命延長。顏色增益。
安隱快樂。財寶豐饒。威力具足。猶如諸王順
行轉輪聖王舊法。則壽命延長。顏色增益。安
^pb隱快樂。財寶豐饒。威力具足。比丘亦如是。當
修善法。壽命延長。顏色增益。安隱快樂。財寶
豐饒。威力具足。　云何比丘壽命延長。如是比
丘修習欲定精勤不懈滅行成就以修神足。
修精進定．意定．思惟定。精勤不懈。滅行成就。
^pb以修神足。是為壽命延長。何謂比丘顏色增
益。於是比丘戒律具足。成就威儀。見有小罪。
生大怖畏。等學諸戒。周滿備悉。是為比丘顏
色增益。何謂比丘安隱快樂。於是比丘斷除
婬欲。去不善法。有覺．有觀。離生喜．樂。行第一
禪。
^juan7^pb
^pb除滅覺．觀。內信歡悅。撿心專一。無覺．無觀。定
生喜．樂。行第二禪。捨喜守護。專心不亂。自知
身樂。賢聖所求。護念．樂行。行第三禪。捨滅苦
樂。先除憂喜。不苦不樂。護念清淨。行第四禪。
是為比丘安隱快樂。　何謂比丘財寶豐饒。於
^pb是比丘修習慈心。遍滿一方。餘方亦爾。周遍
廣普。無二無量。除眾結恨。心無嫉惡。靜默慈
柔。以自娛樂。悲．喜．捨心亦復如是。是為比丘
財寶豐饒。何謂比丘威力具足。於是比丘如
實知苦聖諦。習．盡．道諦亦如實知。是為比丘
^pb威力具足。　佛告比丘。我今遍觀諸有力者無
過魔力。然漏盡比丘力能勝彼。爾時。諸比丘
聞佛所說。歡喜奉行。
佛說長阿含經卷第六

佛說長阿含經卷第七
　　　　後秦弘始年佛陀耶舍共竺佛念譯
^n7第二分弊宿經第三爾時。童女迦葉與五百
比丘遊行拘薩羅國。漸詣斯波醯婆羅門村。
^pb時童女迦葉在斯波醯村北尸舍婆林止。時。
有婆羅門名曰弊宿。止斯波醯村。此村豐樂。
民人眾多。樹木繁茂。波斯匿王別封此村與
婆羅門弊宿。以為梵分。弊宿婆羅門常懷異
見。為人說言。無有他世。亦無更生。無善惡報。
^pb　時。斯波醯村人聞童女迦葉與五百比丘。從
拘薩羅國漸至此尸舍婆林。自相謂言。此童
女迦葉有大名聞。已得羅漢。耆舊長宿。多聞
廣博。聰明叡智。辯才應機。善於談論。今得見
者。不亦善哉。時。彼村人日日次第往詣迦葉。
爾時。弊宿在高樓上。
^pb見其村人隊隊相隨。不知所趣。即問左右持
蓋者言。彼人何故群隊相隨。　侍者答曰。我聞
童女迦葉將五百比丘遊拘薩羅國。至尸舍
婆林。又聞其人有大名稱。已得羅漢。耆舊長
宿。多聞廣博。聰明叡智。辯才應機。善於談論。
^pb彼諸人等。群隊相隨。欲詣迦葉共相見耳。　時。
弊宿婆羅門即敕侍者。汝速往語諸人。且住。
當共俱行。往與相見。所以者何。彼人愚惑。欺
誑世間。說有他世。言有更生。言有善惡報。而
實無他世。亦無更生。無善惡報。　時。使者受教
^pb已。即往語彼斯婆醯村人言。婆羅門語。汝等
且住。當共俱詣。往與相見。　村人答曰。善哉。善
哉。若能來者。當共俱行。　使還尋白。彼人已住。
可行者行。　時。婆羅門即下高樓。敕侍者嚴駕。
與彼村人前後圍遶。詣舍婆林。到已下車。
^pb步進詣迦葉所。問訊訖。一面坐。其彼村人婆
羅門．居士。有禮拜迦葉然後坐者。有問訊已
而坐者。有自稱名已而坐者。有叉手已而坐
者。有默而坐者。時。弊宿婆羅門語童女迦葉
言。今我欲有所問。寧有閑暇見聽許不。　迦葉
^pb報曰。隨汝所問。聞已當知。　婆羅門言。今我論
者。無有他世。亦無更生。無罪福報。汝論云何。
　迦葉答曰。我今問汝。隨汝意答。今上日月。為
此世耶。為他世耶。為人．為天耶。　婆羅門答曰。
日月是他世。非此世也。是天。非人。　迦葉答曰。
^pb以此可知。必有他世。亦有更生。有善惡報。　婆
羅門言。汝雖云有他世。有更生及善惡報。如
我意者。皆悉無有。　迦葉問曰。頗有因緣。可知
無有他世。無有更生。無善惡報耶。　婆羅門答
曰。有緣。　迦葉問曰。以何因緣。言無他世。　
^pb婆羅門言。迦葉。我有親族知識。遇患困病。我
往問言。諸沙門．婆羅門各懷異見。言諸有殺
生．盜竊．邪婬．兩舌．惡口．妄言．綺語．貪取．嫉妒．
邪見者。身壞命終。皆入地獄。我初不信。所以
然者。初未曾見死已來還。說所墮處。若有人
^pb來說所墮處。我必信受。汝今是我所親。十惡
亦備。若如沙門語者。汝死必入大地獄中。今
我相信。從汝取定。若審有地獄者。汝當還來。
語我使知。然後當信。迦葉。彼命終已。至今不
來。彼是我親。不應欺我。許而不來。必無後世。
^pb　迦葉報曰。諸有智者。以譬喻得解。今當為汝
引喻解之。譬如盜賊。常懷奸詐。犯王禁法。伺
察所得。將詣王所。白言。此人為賊。願王治之。
王即敕左右。收繫其人。遍令街巷。然後載之。
出城付刑人者。時。左右人即將彼賊。付刑
^pb人者。彼賊以柔軟言。語守衛者。汝可放我。見
諸親里。言語辭別。然後當還。云何。婆羅門。彼
守衛者寧肯放不。　婆羅門答曰。不可。　迦葉又
言。彼同人類。俱存現世。而猶不放。況汝所親。
十惡備足。身死命終。必入地獄。獄鬼無慈。又
^pb非其類。死生異世。彼若以軟言求於獄鬼。汝
暫放我。還到世間。見親族言語辭別。然後當
還。寧得放不。　婆羅門答曰。不可。　迦葉又言。以
此相方。自足可知。何為守迷。自生邪見耶。　婆
羅門言。汝雖引喻。謂有他世。我猶言無。　迦葉
^pb復言。汝頗更有餘緣。可知無他世耶。　婆羅門
報言。我更有餘緣。知無他世。　迦葉問曰。以何
緣知。答曰。迦葉。我有親族。遇患篤重。我往語
言。諸沙門．婆羅門各懷異見。說有他世。言不
殺．不盜．不婬．不欺。不兩舌．惡口．妄言．綺語．貪
^pb取．嫉妒．邪見者。身壞命終。皆生天上。我初不
信。所以然者。初未曾見死已來還。說所墮處。
若有人來說所墮生。我必信耳。今汝是我所
親。十善亦備。若如沙門語者。汝今命終。必生
天上。今我相信。從汝取定。若審有天報者。汝
^pb當必來語我使知。然後當信。迦葉。彼命終已。
至今不來。彼是我親。不應欺我。許而不來。必
無他世。　迦葉又言。諸有智者。以譬喻得解。我
今當復為汝說喻。譬如有人。墮於深廁。身首
沒溺。王敕左右。挽此人出。以竹為篦。三刮其
^pb身。澡豆淨灰。次如洗之。後以香湯。沐浴其體。
細末眾香。坌其身上。敕除髮師。淨其鬚髮。又
敕左右。重將洗沐。如是至三。洗以香湯。坌以
香末。名衣上服。莊嚴其身。百味甘膳。以恣其
口。將詣高堂。五欲娛樂。其人復能還入廁不。
　
^pb答曰。不能。彼處臭惡。何可還入。　迦葉言。諸天
亦爾。此閻浮利地。臭穢不淨。諸天在上。去此
百由旬。遙聞人臭。甚於廁溷。婆羅門。汝親族
知識。十善具足。然必生天。五欲自娛。快樂無
極。寧當復肯還來。入此閻浮廁不。　答曰。不也。
^pb　迦葉又言。以此相方。自具可知。何為守迷。自
生邪見。　婆羅門言。汝雖引喻。言有他世。我猶
言無。　迦葉復言。汝頗更有餘緣。可知無他世
耶。　婆羅門報言。我更有餘緣。知無他世。　迦葉
問曰。以何緣知。答曰。迦葉。我有親族。遇患篤
^pb重。我往語言。沙門．婆羅門各懷異見。說有後
世。言不殺．不盜．不婬．不欺．不飲酒者。身壞命
終。皆生忉利天上。我亦不信。所以然者。初未
曾見死已來還。說所墮處。若有人來說所墮
生。我必信耳。今汝是我所親。五戒具足。身壞
^pb命終。必生忉利天上。令我相信。從汝取定。若
審有天福者。汝當還來。語我使知。然後當信。
迦葉。彼命終已。至今不來。彼是我親。不應有
欺。許而不來。必無他世。　迦葉答言。此間百歲。
正當忉利天上一日一夜耳。如是亦三十日
^pb為一月。十二月為一歲。如是彼天壽千歲。云
何。婆羅門。汝親族五戒具足。身壞命終。必生
忉利天上。彼生天已。作是念言。我初生此。當
二三日中。娛樂遊戲。然後來下報汝言。者。寧
得見不。　答曰。不也。我死久矣。何由相見。　婆羅
^pb門言。我不信也。誰來告汝有忉利天。壽命如
是。　迦葉言。諸有智者。以譬喻得解。我今更當
為汝引喻。譬如有人。從生而盲。不識五色。青．
黃．赤．白。麤．細．長．短。亦不見日．月．星象．丘陵．溝
壑。有人問言。青．黃．赤．白五色云何。盲人答曰。

^pb無有五色。如是麤．細．長．短．日．月．星象．山陵．溝
壑。皆言無有。云何。婆羅門。彼盲人言。是正答
不。　答曰。不也。　所以者何。世間現有五色。青．黃．
赤．白。麤．細．長．短。日．月．星象．山陵．溝壑。而彼言
無。婆羅門。汝亦如是。忉利天壽。實有不虛。汝
^pb自不見。便言其無。　婆羅門言。汝雖言有。我猶
不信。　迦葉又言。汝復作何緣。而知其無。　答曰。
迦葉。我所封村人有作賊者。伺察所得。將詣
我所。語我言。此人為賊。唯願治之。我答言。收
縛此人。著大釜中。韋蓋厚泥。使其牢密。勿令
^pb有泄。遣人圍遶。以火煮之。我時欲觀知其精
神所出之處。將諸侍從。遶釜而觀。都不見其
神去來處。又發釜看。亦不見神有往來之處。
以此緣故。知無他世。　迦葉又言。我今問汝。若
能答者隨意報之。婆羅門。汝在高樓。息寢臥
時。
^pb頗曾夢見山林．江河．園觀．浴池．國邑．街巷不。
　答曰。夢見。　又問。婆羅門。汝當夢時。居家眷屬
侍衛汝不。　答曰。侍衛。　又問。婆羅門。汝諸眷屬
見汝識神有出入不。　答曰。不見。　迦葉又言。汝
今生存。識神出入。尚不可見。況於死者乎。汝
^pb不可以目前現事觀於眾生。婆羅門。有比丘
初夜．後夜捐除睡眠。精勤不懈。專念道品。以
三昧力。修淨天眼。以天眼力。觀於眾生。死此
生彼。從彼生此。壽命長短。顏色好醜。隨行受
報。善惡之趣。皆悉知見。汝不可以穢濁肉眼。
^pb不能徹見眾生所趣。便言無也。婆羅門。以此
可知。必有他世。　婆羅門言。汝雖引喻說有他
世。知我所見。猶無有也。　迦葉又言。汝頗更有
因緣。知無他世耶。　婆羅門言。有。　迦葉言。以何
緣知。　婆羅門言。我所封村人有作賊者。伺察
所
^pb得。將詣我所。語我言。此人為賊。唯願治之。我
敕左右收縛此人。生剝其皮。求其識神。而都
不見。又敕左右臠割其肉。以求識神。又復不
見。又敕左右截其筋．脈．骨間求神。又復不見。
又敕左右打骨出髓。髓中求神。又復不見。迦
^pb葉。我以此緣。知無他世。　迦葉復言。諸有智者。
以譬喻得解。我今復當為汝引喻。乃往過去
久遠世時。有一國壞。荒毀未復。時有商賈五
百乘車經過其土。有一梵志奉事火神。常止
一林。時。諸商人皆往投宿。清旦別去。時事火
^pb梵志作是念言。向諸商人宿此林中。今者已
去。儻有遺漏可試往看。尋詣彼所。都無所見。
唯有一小兒始年一歲。獨在彼坐。梵志復念。
我今何忍見此小兒於我前死。今者寧可將
此小兒至吾所止。養活之耶。即抱小兒往
^pb所住處而養育之。其兒轉大。至十餘歲。　時。此
梵志以少因緣欲遊人間。語小兒曰。我有少
緣。欲暫出行。汝善守護此火。慎勿使滅。若火
滅者。當以鑽鑽木。取火燃之。具誡敕已。出林
遊行。梵志去後。小兒貪戲。不數視火。火遂便
^pb滅。小兒戲還。見火已滅。懊惱而言。我所為非。
我父去時。具約敕我。守護此火。慎勿令滅。而
我貪戲。致使火滅。當如之何。彼時。小兒吹灰
求火。不能得已。便以斧劈薪求火。復不能得。
又復斬薪置於臼中。搗以求火。又不能得。　爾
^pb時。梵志於人間還。詣彼林所。問小兒曰。吾先
敕汝使守護火。火不滅耶。小兒對曰。我向出
戲。不時護視。火今已滅。復問小兒。汝以何方
便更求火耶。小兒報曰。火出於木。我以斧破
木求火。不得火。復斬之令碎。置於臼中。杵搗
求
^pb火。復不能得。時。彼梵志以鑽鑽木出火。積薪
而燃。告小兒曰。夫欲求火。法應如此。不應破
析杵碎而求。　婆羅門。汝亦如是無有方便。皮
剝死人而求識神。汝不可以目前現事觀於
眾生。婆羅門。有比丘初夜後夜捐除睡眠。精
^pb勤不懈。專念道品。以三昧力。修淨天眼。以天
眼力。觀於眾生。死此生彼。從彼生此。壽命長
短。顏色好醜。隨行受報。善惡之趣。皆悉知見。
汝不可以穢濁肉眼。不能徹見眾生所趣。便
言無也。婆羅門。以此可知。必有他世。　婆羅門
^pb言。汝雖引喻說有他世。如我所見。猶無有也。
　迦葉復言。汝頗更有因緣。知無他世耶。　婆羅
門言。有。　迦葉言。以何緣知。　婆羅門言。我所封
村人有作賊者。伺察所得。將詣我所。語我言。
此人為賊。唯願治之。我敕左右。將此人
^pb以稱稱之。侍者受命。即以稱稱。又告侍者。汝
將此人安徐殺之。勿損皮肉。即受我教。殺之
無損。我復敕左右。更重稱之。乃重於本。迦葉。
生稱彼人。識神猶在。顏色悅豫。猶能言語。其
身乃輕。死已重稱。識神已滅。無有顏色。不能
^pb語言。其身更重。我以此緣。知無他世。　迦葉語
婆羅門。吾今問汝。隨意答我。如人稱鐵。先冷
稱已。然後熱稱。何有光色柔軟而輕。何無光
色堅䩕重。　婆羅門言。熟鐵有色。柔軟而輕。冷
鐵無色。剛強而重。　迦葉語言。人亦如是。生有
^pb顏色。柔軟而輕。死無顏色。剛強而重。以此可
知。必有他世。　婆羅門言。汝雖引喻說有他世。
如我所見。必無有也。　迦葉言。汝復有何緣。知
無他世。　婆羅門答言。我有親族。遇患篤重。時。
我到彼語言。扶此病人。令右脅臥。視瞻．屈伸．

^pb言語如常。又使左臥。反覆宛轉。屈伸．視瞻．言
語如常。尋即命終。吾復使人扶轉。左臥右臥。
反覆諦觀。不復屈伸．視瞻．言語。吾以是知。必
無他世。　迦葉復言。諸有智者。以譬喻得解。今
當為汝引喻。昔有一國不聞貝聲。時有一人
^pb善能吹貝。往到彼國。入一村中。執貝三吹。然
後置地。時。村人男女聞聲驚動。皆就往問。此
是何聲。哀和清徹乃如是耶。彼人指貝曰。此
物聲也。時。彼村人以手觸貝曰。汝可作聲。汝
可作聲。貝都不鳴。其主即取貝三吹置地。時。
^pb村人言。向者。美聲非是貝力。有手有口。有氣
吹之。然後乃鳴。人亦如是。有壽有識。有息出
入。則能屈伸．視瞻．語言。無壽無識。無出入息。
則無屈伸．視瞻．語言。　又語婆羅門。汝今宜捨
此惡邪見。勿為長夜自增苦惱。　婆羅門言。
^pb我不能捨。所以然者。我自生來長夜諷誦。翫
習堅固。何可捨耶。　迦葉復言。諸有智者。以譬
喻得解。我今當更為汝引喻。乃往久遠有一
國土。其土邊疆。人民荒壞。彼國有二人。一智
一愚。自相謂言。我是汝親。共汝出城。採侶求
^pb財。即尋相隨。詣一空聚。見地有麻即語愚者。
共取持歸。時。彼二人各取一擔。復過前村。見
有麻縷。其一智者言。麻縷成功。輕細可取。其
一人言。我已取麻。繫縛牢固。不能捨也。其一
智者即取麻縷。重擔而去。復共前進。見有麻
^pb布。其一智者言。麻布成功。輕細可取。彼一人
言。我以取麻。繫縛牢固。不能復捨。其一智者
即捨麻縷取布自重。復共前行。見有劫貝。其
一智者言。劫貝價貴。輕細可取。彼一人言。我
已取麻。繫縛牢固。齎來道遠。不能捨也。時。一
^pb智者即捨麻布而取劫貝。　如是前行。見劫貝
縷。次見白疊。次見白銅。次見白銀。次見黃金。
其一智者言。若無金者。當取白銀。若無白銀。
當取白銅。乃至麻縷。若無麻縷。當取麻耳。今
者此村大有黃金。集寶之上。汝宜捨麻。我當
^pb捨銀。共取黃金。自重而歸。彼一人言。我取此
麻。繫縛牢固。齎來道遠。不能捨也。汝欲取者。
自隨汝意。其一智者捨銀取金。重擔而歸其
家。親族遙見彼人大得金寶。歡喜奉迎。時。得
金者見親族迎。復大歡喜。其無智人負麻而
^pb歸居家。親族見之。不悅亦不起迎。其負麻者
倍增憂愧。婆羅門。汝今宜捨惡習邪見。勿為
長夜自增苦惱。如負麻人執意堅固。不取金
寶。負麻而歸。空自疲勞。親族不悅。長夜貧窮。
自增憂苦也。婆羅門言。我終不能捨此見也。

^pb所以者何。我以此見多所教授。多所饒益。四
方諸王皆聞我名。亦盡知我是斷滅學者。　迦
葉復言。諸有智者。以譬喻得解。我今當更為
汝引喻。乃往久遠有一國土。其土邊疆。人民
荒壞。時有商人。有千乘車。經過其土。水穀．薪
^pb草不自供足。時商主念言。我等伴多。水穀．薪
草不自供足。今者寧可分為二分。其一分者
於前發引。其前發導師見有一人。身體麤大。
目赤面黑。泥塗其身。遙見遠來。即問。汝從何
來。報言。我從前村來。又問彼言。汝所來處。多
^pb有水穀．薪草不耶。其人報言。我所來處。豐有
水穀。薪草無乏。我於中路逢天暴雨。其處多
水。亦豐薪草。又語商主。汝曹車上若有穀草。
盡可捐棄。彼自豐有。不須重車。　時。彼商主語
眾商言。吾向前行。見有一人。目赤面黑。泥
^pb塗其身。我遙問言。汝從何來。即答我言。我從
前村來。我尋復問。汝所來處。豐有水穀．薪草
不也。答我言。彼大豐耳。又語我言。向於中路。
逢天暴雨。此處多水。又豐薪草。復語我言。君
等車上若有穀草。盡可捐棄。彼自豐有。不須
^pb重車。汝等宜各棄諸穀草。輕車速進。即如其
言。各共捐棄穀草。輕車速進。　如是一日不見
水草。二日．三日。乃至七日。又復不見。時。商人
窮於曠澤。為鬼所食。其後一部。次復進路。商
主時前復見一人。目赤面黑。泥塗其身。遙見
^pb問言。汝從何來。彼人答言。從前村來。又問。汝
所來處。豐有水穀．薪草不耶。彼人答曰。大豐
有耳。又語商主。吾於中路。逢天暴雨。其處多
水。亦豐薪草。又語商主。君等車上若有穀草。
便可捐棄。彼自豐有。不須重車。　時。商主還
^pb語諸商人言。吾向前行。見有一人。道如此事。
君等車上若有穀草。可盡捐棄。彼自豐有。不
須重車。時。商主言。汝等穀草慎勿捐棄。須得
新者然後當棄。所以者何。新陳相接。然後當
得度此曠野時。彼商人重車而行。如是一日
^pb不見水草。二日．三日至于七日。又亦不見。但
見前人為鬼所食。骸骨狼藉。　婆羅門。彼赤眼
黑面者。是羅剎鬼也。諸有隨汝教者。長夜受
苦。亦當如彼。前部商人無智慧故。隨導師語。
自沒其身。婆羅門。諸有沙門．婆羅門。精進智
^pb慧。有所言說。承用其教者。則長夜獲安。如彼
後部商人有智慧故。得免危難。婆羅門。汝今
寧可捨此惡見。勿為長夜自增苦惱。　婆羅門
言。我終不能捨所見也。設有人來強諫我者。
生我忿耳。終不捨見。迦葉又言。諸有智者。以
^pb譬喻得解。我今當復為汝引喻。乃昔久遠有
一國土。其土邊疆。人民荒壞。時有一人。好喜
養豬。詣他空村。見有乾糞。尋自念言。此處饒
糞。我豬豚飢。今當取草裹此乾糞。頭戴而歸。
即尋取草。裹糞而戴。於其中路。逢天大雨。糞
^pb汁流下。至于足跟。眾人見已。皆言。狂人。糞除
臭處。正使天晴。尚不應戴。況於雨中戴之而
行。其人方怒。逆罵詈言。汝等自癡。不知我家
豬豚飢餓。汝若知者。不言我癡。婆羅門。汝今
寧可捨此惡見。勿守迷惑。長夜受苦。如彼癡
^pb子戴糞而行。眾人訶諫。逆更瞋罵。謂他不知。
　婆羅門語迦葉言。汝等若謂行善生天。死勝
生者。汝等則當以刀自刎。飲毒而死。或五縛
其身。自投高岸。而今貪生不能自殺者。則知
死不勝生。　迦葉復言。諸有智者。以譬喻得解。

^pb我今當更為汝引喻。昔者。此斯波醯村有一
梵志。耆舊長宿。年百二十。彼有二妻。一先有
子。一始有娠。時。彼梵志未久命終。其大母子
語小母言。所有財寶。盡應與我。汝無分也。時
小母言。汝為小待。須我分娠。若生男者。應有
^pb財分。若生女者。汝自嫁娶。當得財物。彼子慇
懃再三索財。小母答如初。其子又逼不已。時
彼小母即以利刀自決其腹。知為男女。　語婆
羅門言。母今自殺。復害胎子。汝婆羅門。亦復
如是。既自殺身。復欲殺人。若沙門．婆羅門。精
^pb勤修善。戒德具足。久存世者。多所饒益。天人
獲安。吾今末後為汝引喻。當使汝知惡見之
殃。昔者。此斯波醯村有二伎人。善於弄丸。二
人角伎。一人得勝。時。不如者語勝者言。今日
且停。明當更共試。其不如者即歸家中。取其
^pb戲丸。塗以毒藥。暴之使乾。明持此丸詣勝者
所。語言。更可角伎。即前共戲。先以毒丸授彼
勝者。勝者即吞。其不如者復授毒丸。得已隨
吞。其毒轉行。舉身戰動。時。不如者以偈罵曰。
吾以藥塗丸　而汝吞不覺　小伎汝為吞
^pb久後自當知
迦葉語婆羅門言。汝今當速捨此惡見。勿為
專迷。自增苦毒。如彼伎人。吞毒不覺。時。婆羅
門白迦葉言。尊者初設月喻。我時已解。所以
往返。不時受者。欲見迦葉辯才智慧。生牢固
^pb信耳。我今信受。歸依迦葉。　迦葉報言。汝勿歸
我。如我所歸無上尊者。汝當歸依。　婆羅門言。
不審所歸無上尊者。今為所在。　迦葉報言。今
我師世尊。滅度未久。婆羅門言。世尊若在。不
避遠近。其當親見。歸依禮拜。今聞迦葉言。如
^pb來滅度。今即歸依滅度如來及法．眾僧。迦葉。
聽我於正法中為優婆塞。自今已後。盡壽不
殺．不盜．不婬．不欺．不飲酒。我今當為一切大
施。　迦葉語言。若汝宰殺眾生。撾打僮僕。而為
會者。此非淨福。又如磽确薄地。多生荊棘。於
^pb中種植。必無所獲。汝若宰殺眾生。撾打僮僕。
而為大會。施邪見眾。此非淨福。若汝大施。不
害眾生。不以杖楚加於僮僕。歡喜設會。施清
淨眾。則獲大福。猶如良田。隨時種植。必獲果
實。　迦葉。自今已後。常淨施眾僧。不令斷絕。　時。
^pb有一年少梵志。名曰摩頭在弊宿後立。弊宿
顧語曰。吾欲設一切大施。汝當為我經營處
分。　時。年少梵志聞弊宿語已。即為經營。為大
施已。而作是言。願使弊宿今世．後世不獲福
報。　時。弊宿聞彼梵志經營施已。有如是言。願
^pb使弊宿今世．後世不獲果報。即命梵志而告
之曰。汝當有是言耶。　答曰。如是。實有是言。所
以然者。今所設食。麤澀弊惡。以此施僧。若以
示王。王尚不能以手暫向。況當食之。現在所
設。不可喜樂。何由後世得淨果報。王施僧衣
^pb純以麻布。若以示王。王尚不能以足暫向。況
能自著。現在所施。不可喜樂。何由後世得淨
果報。　時。婆羅門又告梵志。自今已後。汝以我
所食．我所著衣以施眾僧。　時。梵志即承教旨。
以王所食．王所著衣供養眾僧。時。婆羅門設
^pb此淨施。身壞命終。生一下劣天中。梵志經營
會者。身壞命終。生忉利天。　爾時。弊宿婆羅門．
年少梵志及斯婆醯婆羅門．居士等。聞童女
迦葉所說。歡喜奉行。佛說長阿含經卷第七
^juan8^pb

佛說長阿含經卷第八
　　　　後秦弘始年佛陀耶舍共竺佛念譯
^n8第二分散陀那經第四如是我聞。　一時。佛在
羅閱祇毗訶羅山七葉樹窟。與大比丘眾千
^pb二百五十人俱。　時。王舍城有一居士。名散陀
那。好行遊觀。日日出城。至世尊所。時。彼居士
仰觀日時。默自念言。今往覲佛。非是時也。今
者世尊必在靜室三昧思惟。諸比丘眾亦當
禪靜。我今寧可往詣烏暫婆利梵志女林中。
^pb須日時到。當詣世尊。禮敬問訊。并詣諸比丘
所。致敬問訊。　時。梵志女林中有一梵志。名尼
俱陀。與五百梵志子俱止彼林。時。諸梵志眾
聚一處。高聲大論。俱說遮道濁亂之言。以此
終日。或論國事。或論戰鬥兵杖之事。或論國
家義和之事。或論大臣
^pb及庶民事。或論車馬遊園林事。或論坐席．衣
服．飲食．婦女之事。或論山海龜鱉之事。但說
如是遮道之論。以此終日。　時。彼梵志遙見散
陀那居士來。即敕其眾。令皆靜默。所以然者。
彼沙門瞿曇弟子今從外來。沙門瞿曇白衣
^pb弟子中。此為最上。彼必來此。汝宜靜默。時。諸
梵志各自默然。　散陀那居士至梵志所。問訊
已。一面坐。語梵志曰。我師世尊常樂閑靜。不
好憒鬧。不如汝等與諸弟子處在人中。高聲
大論。但說遮道無益之言。　梵志又語居士言。
^pb沙門瞿曇頗曾與人共言論不。眾人何由得
知沙門有大智慧。汝師常好獨處邊地。猶如
瞎牛食草。偏逐所見。汝師瞿曇亦復如是。偏
好獨見。樂無人處。汝師若來。吾等當稱以為
瞎牛。彼常自言有大智慧。我以一言窮彼。
^pb能使默然如龜藏六。謂可無患。以一箭射。使
無逃處。爾時。世尊在閑靜室。以天耳聞梵志
居士有如是論。即出七葉樹窟。詣烏暫婆利
梵志女林。時。彼梵志遙見佛來。敕諸弟子。汝
等皆默。瞿曇沙門欲來至此。汝等慎勿起迎．
^pb恭敬禮拜。亦勿請坐。取一別座。與之令坐。彼
既坐已。卿等當問。沙門瞿曇。汝從本來。以何
法教訓於弟子。得安隱定。淨修梵行。　爾時。世
尊漸至彼園。時彼梵志不覺自起。漸迎世尊。
而作是言。善來。瞿曇。善來。沙門。久不相見。今
^pb以何緣而來至此。可前小坐。爾時。世尊即就
其座。嬉怡而笑。默自念言。此諸愚人不能自
專。先立要令。竟不能全。所以然者。是佛神力
令彼惡心自然敗壞。　時。散陀那居士禮世尊
足。於一面坐。尼俱陀梵志問訊佛已。亦一面
^pb坐。而白佛言。沙門瞿曇。從本以來。以何法教
訓誨弟子。得安隱定。淨修梵行。　世尊告曰。且
止。梵志。吾法深廣。從本以來。誨諸弟子。得安
隱處。淨修梵行。非汝所及。　又告梵志。正使汝
師及汝弟子所行道法。有淨不淨。我盡能說。
^pb　時。五百梵志弟子各各舉聲。自相謂言。汝瞿
曇沙門有大威勢。有大神力。他問己義。乃開
他義。　時。尼俱陀梵志白佛言。善哉。瞿曇。願分
別之。　佛告梵志。諦聽。諦聽。當為汝說。　梵志答
言。願樂欲聞。　佛告梵志。汝所行者皆為卑陋。
^pb離服裸形。以手障蔽。不受瓨食。不受盂食。不
受兩壁中間食。不受二人中間食。不受兩刀
中間食。不受兩盂中間食。不受共食家食。不
受懷妊家食。見狗在門則不受其食。不受多
蠅家食。不受請食。他言先識則不受其食。不
食
^pb魚。不食肉。不飲酒。不兩器食。一餐一咽。至七
餐止。受人益食。不過七益。或一日一食。或二
日．三日．四日．五日．六日．七日一食。或復食果。
或復食莠。或食飯汁。或食麻米。或食稴。或食
牛糞。或食鹿糞。或食樹根．枝葉．果實。或食自
^pb落果。　或被衣。或披莎衣。或衣樹皮。或草襜身。
或衣鹿皮。或留頭髮。或被毛編。或著塜衣。或
有常舉手者。或不坐床席。或有常蹲者。或有
剃髮留髦鬚者。或有臥荊棘者。或有臥果蓏
上者。或有裸形臥牛糞上者。或一日三浴。或
^pb有一夜三浴。以無數眾苦。苦役此身。云何。尼
俱陀。如此行者。可名淨法不。　梵志答曰。此法
淨。非不淨也。佛告梵志。汝謂為淨。吾當於汝
淨法中說有垢穢。　梵志曰。善哉。瞿曇。便可說
之。願樂欲聞。　佛告梵志。彼苦行者。常自
^pb計念。我行如此。當得供養恭敬禮事。是即垢
穢。彼苦行者。得供養已。樂著堅固。愛染不捨。
不曉遠離。不知出要。是為垢穢。彼苦行者。遙
見人來。盡共坐禪。若無人時。隨意坐臥。是為
垢穢。　彼苦行者。聞他正義。不肯印可。是為垢
^pb穢。彼苦行者。他有正問。吝而不答。是為垢穢。
彼苦行者。設見有人供養沙門．婆羅門。則訶
止之。是為垢穢。彼苦行者。若見沙門．婆羅門
食更生物。就呵責之。是為垢穢。彼苦行者。有
不淨食。不肯施人。若有淨食。貪著自食。不見
^pb己過。不知出要。是為垢穢。彼苦行者。自稱己
善。毀訾他人。是為垢穢。彼苦行者。為殺．盜．婬．
兩舌．惡口．妄言．綺語．貪取．嫉妒．邪見．顛倒。是
為垢穢。　彼苦行者。懈墮喜忘。不習禪定。無有
智慧。猶如禽獸。是為垢穢。彼苦行者。貴高。憍
^pb慢．增上慢。是為垢穢。彼苦行者。無有信義。亦
無反復。不持淨戒。不能精勤受人訓誨。常與
惡人以為伴黨。為惡不已。是為垢穢。彼苦行
者。多懷瞋恨。好為巧偽。自怙己見。求人長短。
恒懷邪見。與邊見俱。是為垢穢。云何。尼俱陀。
^pb如此行者可言淨不邪。　答曰。是不淨。非是淨
也。　佛言。今當於汝垢穢法中。更說清淨無垢
穢法。　梵志言。唯願說之。　佛言。彼苦行者。不自
計念。我行如是。當得供養恭敬禮事。是為苦
行無垢法也。彼苦行者。得供養已。心不貪著。
^pb曉了遠離。知出要法。是為苦行無垢法也。彼
苦行者。禪有常法。有人．無人。不以為異。是為
苦行無垢法也。彼苦行者。聞他正義。歡喜印
可。是為苦行無垢法也。彼苦行者。他有正問。
歡喜解說。是為苦行離垢法也。　彼苦行者。
^pb設見有人供養沙門．婆羅門。代其歡喜而不
呵止。是為苦行離垢法也。彼苦行者。若見沙
門．婆羅門食更生之物。不呵責之。是為苦行
離垢法也。彼苦行者。有不淨食。心不吝惜。若
有淨食。則不染著。能見己過。知出要法。是為
^pb苦行離垢法也。彼苦行者。不自稱譽。不毀他
人。是為苦行離垢法也。彼苦行者。不殺．盜．婬．
兩舌．惡口．妄言．綺語．貪取．嫉妒．邪見。是為苦
行離垢法也。　彼苦行者。精勤不忘。好習禪行。
多修智慧。不愚如獸。是為苦行離垢法也。彼
^pb苦行者。不為高貴．憍慢．自大。是為苦行離垢
法也。彼苦行者。常懷信義。修反復行。能持淨
戒。勤受訓誨。常與善人而為伴黨。積善不已。
是為苦行離垢法也。彼苦行者。不懷瞋恨。不
為巧偽。不恃己見。不求人短。不懷邪見。亦無
^pb邊見。是為苦行離垢法也。云何。梵志。如是苦
行。為是清淨離垢法耶。　答曰。如是。實是清淨
離垢法也。　梵志白佛言。齊有此苦行。名為第
一堅固行耶。　佛言。未也。始是皮耳。　梵志言。願
說樹節。　佛告梵志。汝當善聽。吾今當說。　梵志
^pb言唯然。願樂欲聞。　梵志。彼苦行者。自不殺生。
不教人殺。自不偷盜。不教人盜。自不邪婬。不
教人婬。自不妄語。亦不教人為。彼以慈心遍
滿一方。餘方亦爾。慈心廣大。無二無量。無有
結恨。遍滿世間。悲．喜．捨心。亦復如是。齊此苦
^pb行。名為樹節。　梵志白佛言。願說苦行堅固之
義。　佛告梵志。諦聽。諦聽。吾當說之。　梵志曰。唯
然。世尊。願樂欲聞。　佛言。彼苦行者。自不殺生。
教人不殺。自不偷盜。教人不盜。自不邪婬。教
人不婬。自不妄語。教人不妄語。彼以慈心遍
滿
^pb一方。餘方亦爾。慈心廣大。無二無量。無有結
恨。遍滿世間。悲．喜．捨心。亦復如是。彼苦行者。
自識往昔無數劫事。一生．二生。至無數生。國
土成敗。劫數終始。盡見盡知。又自見知。我曾
生彼種姓。如是名字。如是飲食。如是壽命。如
^pb是所受苦樂。從彼生此。從此生彼。如是盡憶
無數劫事。是為梵志彼苦行者牢固無壞。梵
志白佛言。云何為第一。　佛言。梵志。諦聽。諦聽。
吾當說之。　梵志言。唯然。世尊。願樂欲聞。　佛言。
彼苦行者。自不殺生。教人不殺。自不偷盜。教
^pb人不盜。自不邪婬。教人不婬。自不妄語。教人
不欺。彼以慈心遍滿一方。餘方亦爾。慈心廣
大。無二無量。無有結恨。遍滿世間。悲．喜．捨心。
亦復如是。彼苦行者。自識往昔無數劫事。一
生．二生。至無數生。國土成敗。劫數終始。盡見
^pb盡知。又自知見。我曾生彼種姓。如是名字．飲
食．壽命。如是所經苦樂。從彼生此。從此生彼。
如是盡憶無數劫事。彼天眼淨觀眾生類。死
此生彼。顏色好醜．善惡所趣。隨行所墮。盡見
盡知。又知眾生身行不善。口行不善。意行不
^pb善。誹謗賢聖。信邪倒見。身壞命終。墮三惡道。
或有眾生身行善。口．意亦善。不謗賢聖。見正
信行。身壞命終。生天．人中。行者天眼清淨。觀
見眾生。乃至隨行所墮。無不見知。是為苦行
第一勝也。　佛告梵志。於此法中復有勝者。我
^pb常以此法化諸聲聞。彼以此法得修梵行。　時。
五百梵志弟子各大舉聲。自相謂言。今觀世
尊為最尊上。我師不及。　時。彼散陀那居士語
梵志曰。汝向自言。瞿曇若來。吾等當稱以為
瞎牛。世尊今來。汝何不稱。又汝向言。當以一
^pb言窮彼瞿曇。能使默然。如龜藏六。謂可無患。
以一箭射。使無逃處。汝今何不以汝一言窮
如來耶。　佛問梵志。汝憶先時有是言不。　答曰。
實有。　佛告梵志。汝豈不從先宿梵志聞諸佛．
如來獨處山林。樂閑靜處。如我今日樂於閑
^pb居。不如汝法。樂於憒鬧。說無益事。以終日耶。
　梵志曰。聞過去諸佛樂於閑靜。獨處山林。如
今世尊。不如我法。樂於憒鬧。說無益事。以終
日耶。　佛告梵志。汝豈不念。瞿曇沙門能說菩
提。自能調伏。能調伏人。自得止息。能止息人。
^pb自度彼岸。能使人度。自得解脫。能解脫人。自
得滅度。能滅度人。　時。彼梵志即從座起。頭面
作禮。手捫佛足。自稱己名曰。我是尼俱陀梵
志。我是尼俱陀梵志。今者自歸。禮世尊足。　佛
告梵志。止。止。且住。使汝心解。便為禮敬。　時。彼
^pb梵志重禮佛足。在一面坐。佛告梵志。汝將無
謂佛為利養而說法耶。勿起是心。若有利養。
盡以施汝。吾所說法。微妙第一。為滅不善。增
益善法。　又告梵志。汝將無謂佛為名稱。為尊
重故。為導首故。為眷屬故。為大眾故。而說法
^pb耶。勿起此心。今汝眷屬盡屬於汝。我所說法。
為滅不善。增長善法。　又告梵志。汝將無謂佛
以汝置不善聚．黑冥聚中耶。勿生是心。諸不
善聚及黑冥聚汝但捨去。吾自為汝說善淨
法。　又告梵志。汝將無謂佛黜汝於善法聚．清
^pb白聚耶。勿起是心。汝但於善法聚．清白聚中
精勤修行。吾自為汝說善淨法。滅不善行。增
益善法。　爾時。五百梵志弟子皆端心正意。聽
佛所說。時。魔波旬作此念言。此五百梵志弟
子端心正意。從佛聽法。我今寧可往壞其意。

^pb爾時。惡魔即以己力壞亂其意。爾時。世尊告
散陀那曰。此五百梵志子端心正意。從我聽
法。天魔波旬壞亂其意。今吾欲還。汝可俱去。
爾時。世尊以右手接散陀那居士置掌中。乘
虛而歸。　時。散陀那居士．俱陀梵志及五百梵
^pb志子聞佛所說。歡喜奉行。
^n9佛說長阿含第二分眾集經第五如是我聞。
　一時。佛於末羅遊行。與千二百五十比丘俱。
漸至波婆城闍頭菴婆園。爾時。世尊以十五
日月滿時。於露地坐。諸比丘僧前後圍繞。世
^pb尊於夜多說法已。告舍利弗言。今者四方諸
比丘集。皆共精勤。捐除睡眠。吾患背痛。欲暫
止息。汝今可為諸比丘說法。　對曰。唯然。當如
聖教。　爾時。世尊即四牒僧伽梨。偃右脅如師
子。累足而臥。　時。舍利弗告諸比丘。
^pb今此波婆城有尼乾子命終未久。其後弟子
分為二部。常共諍訟相求長短。迭相罵詈。各
相是非。我知此法。汝不知此。汝在邪見。我在
正法。言語錯亂。無有前後。自稱己言。以為真
正。我所言勝。汝所言負。我今能為談論之主。
^pb汝有所問。可來問我。　諸比丘。時。國人民奉尼
乾者。厭患此輩鬥訟之聲。皆由其法不真正
故。法不真正無由出要。譬如朽塔不可復圬。
此非三耶三佛所說。諸比丘。唯我釋迦無上
尊法。最為真正可得出要。譬如新塔易可嚴
^pb飾。此是三耶三佛之所說也。諸比丘。我等今
者。宜集法．律。以防諍訟。使梵行久立。多所饒
益。天．人獲安。諸比丘。如來說一正法。一切眾
生皆仰食存。如來所說復有一法。一切眾生
皆由行往。是為一法如來所說。當共集之。以
^pb防諍訟。使梵行久立。多為饒益。天．人獲安。　諸
比丘。如來說二正法。一名。二色。復有二法。一
癡。二愛。復有二法。有見．無見。復有二法。一無
慚。二無愧。復有二法。一有慚。二有愧。復有二
法。一盡智。二無生智。復有二法。二因二緣生
^pb於欲愛。一者淨妙色。二者不思惟。復有二法。
二因二緣生於瞋恚。一者怨憎。二者不思惟。
復有二法。二因二緣生於邪見。一者從他聞。
二者邪思惟。復有二法。二因二緣生於正見。
一者從他聞。二者正思惟。復有二法。二因二
^pb緣。一者學解脫。二者無學解脫。復有二法。二
因二緣。一者有為界。二者無為界。諸比丘。是
為如來所說。當共撰集以防諍訟。使梵行久
立。多所饒益。天．人獲安。　諸比丘。如來說三正
法。謂三不善根。一者貪欲。二者瞋恚。三者愚
^pb癡。復有三法。謂三善根。一者不貪。二者不恚。
三者不癡。復有三法。謂三不善行。一者不善
身行。二者不善口行。三者不善意行。復有三
法。謂三不善行。身不善行．口不善行．意不善
行。復有三法。謂三惡行。身惡行．口惡行．意惡
^pb行。復有三法。謂三善行。身善行．口善行．意善
行。復有三法。謂三不善想。欲想．瞋想．害想。復
有三法。謂三善想。無欲想．無瞋想．無害想。復
有三法。謂三不善思。欲思．恚思．害思。復有三
法。謂三善思。無欲思．無恚思．無害思。　復有三
^pb法。謂三福業。施業．平等業．思惟業。復有三法。
謂三受。樂受．苦受．不苦不樂受。復有三法。謂
三愛。欲愛．有愛．無有愛。復有三法。謂三有漏。
欲漏．有漏．無明漏。復有三法。謂三火。欲火．恚
火．愚癡火。復有三法。謂三求。欲求．有求．梵行
求。
^pb復有三法。謂三增盛。我增盛．世增盛．法增盛。
復有三法。謂三界。欲界．恚界．害界。復有三法。
謂三界。出離界．無恚界．無害界。復有三法。謂
三界。色界．無色界．盡界。復有三法。謂三聚。戒
聚．定聚．慧聚。復有三法。謂三戒。增盛戒．增盛
^pb意．增盛慧。　復有三法。謂三三昧。空三昧．無願
三昧．無相三昧。復有三法。謂三相。止息相．精
勤相．捨相。復有三法。謂三明。自識宿命智明．
天眼智明．漏盡智明。復有三法。謂三變化。一
者神足變化。二者知他心隨意說法。三者教
^pb誡。復有三法。謂三欲生本。一者由現欲生人
天。二者由化欲生化自在天。三者由他化欲
生他化自在天。復有三法。謂三樂生。一者眾
生自然成辦。生歡樂心。如梵光音天初始生
時。二者有眾生以念為樂。自唱善哉。如光音
^pb天。三者得止息樂。如遍淨天。　復有三法。謂三
苦。行苦．苦苦．變易苦。復有三法。謂三根。未知
欲知根．知根．知已根。復有三法。謂三堂。賢聖
堂．天堂．梵堂。復有三法。謂三發。見發．聞發．疑
發。復有三法。謂三論。過去有如此事。有如是
^pb論。未來有如此事。有如是論。現在有如此事。
有如是論。復有三法。謂三聚。正定聚．邪定聚．
不定聚。復有三法。謂三憂。身憂．口憂．意憂。復
有三法。謂三長老。年耆長老．法長老．作長老。
復有三法。謂三眼。肉眼．天眼．慧眼。諸比丘。是
^pb為如來所說正法。當共撰集。以防諍訟。使梵
行久立。多所饒益。天．人獲安。　諸比丘。如來說
四正法。謂口四惡行。一者妄語。二者兩舌。三
者惡口。四者綺語。復有四法。謂口四善行。一
者實語。二者軟語。三者不綺語。四者不兩舌。
　復有
^pb四法。謂四不聖語。不見言見。不聞言聞。不覺
言覺。不知言知。復有四法。謂四聖語。見則言
見。聞則言聞。覺則言覺。知則言知。復有四法。
謂四種食。摶食．觸食．念食．識食。復有四法。謂
四受。有現作苦行後受苦報。有現作苦行後
^pb受樂報。有現作樂行後受苦報。有現作樂行
後受樂報。復有四法。謂四受。欲受．我受．戒受．
見受。復有四法。謂四縛。貪欲身縛．瞋恚身縛．
戒盜身縛．我見身縛。　復有四法。謂四刺。欲刺．
恚刺．見刺．慢刺。復有四法。謂四生。卵生．胎生．
^pb濕生．化生。復有四法。謂四念處。於是。比丘內
身身觀。精勤不懈。憶念不忘。捨世貪憂。外身
身觀。精勤不懈。憶念不忘。捨世貪憂。內外身
身觀。精勤不懈。憶念不忘。捨世貪憂。受．意．法
觀。亦復如是。復有四法。謂四意斷。於是。比丘
^pb未起惡法。方便使不起。已起惡法。方便使滅。
未起善法。方便使起。已起善法。方便思惟。使
其增廣。　復有四法。謂四神足。於是。比丘思惟
欲定滅行成就。精進定．意定．思惟定。亦復如
是。復有四法。謂四禪。於是。比丘除欲．惡不善
^pb法。有覺．有觀。離生喜．樂。入於初禪。滅有覺．觀。
內信．一心。無覺．無觀。定生喜．樂。入第二禪。離
喜修捨．念．進。自知身樂。諸聖所求。憶念．捨．樂。
入第三禪。離苦．樂行。先滅憂．喜。不苦不樂．捨．
念．清淨。入第四禪。復有四法。謂四梵堂。一慈．
^pb二悲．三喜．四捨。復有四法。謂四無色定。於是。
比丘越一切色想。先盡瞋恚想。不念異想。思
惟無量空處。捨空處已入識處。捨識處已入
不用處。捨不用處已入有想無想處。　復有四
法。謂四法足。不貪法足．不瞋法足．正念法足．

^pb正定法足。復有四法。謂四賢聖族。於是。比丘
衣服知足。得好不喜。遇惡不憂。不染不著。知
所禁忌。知出要路。於此法中精勤不懈。成辦
其事。無闕無減。亦能教人成辦此事。是為第
一知足住賢聖族。從本至今。未常惱亂。諸天．
^pb魔．梵．沙門．婆羅門．天及世間人。無能毀罵。飯
食．床臥具．病瘦醫藥。皆悉知足。亦復如是。復
有四法。謂四攝法。惠施．愛語．利人．等利。復有
四法。謂四須陀洹支。比丘於佛得無壞信。於
法．於僧．於戒得無壞信。復有四法。謂四受證。
^pb見色受證．身受滅證．念宿命證．知漏盡證。復
有四法。謂四道。苦遲得．苦速得．樂遲得．樂速
得。　復有四法。謂四聖諦。苦聖諦．苦集聖諦．苦
滅聖諦．苦出要聖諦。復有四法。謂四沙門果。
須陀洹果．斯陀含果．阿那含果．阿羅漢果。復
^pb有四法。謂四處。實處．施處．智處．止息處。復有
四法。謂四智。法智．未知智．等智．知他人心智。
復有四法。謂四辯才。法辯．義辯．詞辯．應辯。復
有四法。謂四識住處。色識住．緣色．住色。與愛
俱增長。受．想．行識中亦如是住。復有四法。謂
^pb四扼。欲扼．有扼．見扼．無明扼。復有四法。謂四
無扼。無欲扼．無有扼．無見扼．無無明扼。　復有
四法。謂四淨。戒淨．心淨．見淨．度疑淨。復有四
法。謂四知。可受知受．可行知行．可樂知樂．可
捨知捨。復有四法。謂四威儀。可行知行．可住
^pb知住．可坐知坐．可臥知臥。復有四法。謂四思
惟。少思惟．廣思惟．無量思惟．無所有思惟。復
有四法。謂四記論。決定記論。分別記論．詰問
記論．止住記論。復有四法。謂佛四不護法。如
來身行清淨。無有闕漏。可自防護。口行清淨．
意
^pb行清淨．命行清淨。亦復如是。是為如來所說
正法。當共撰集。以防諍訟。使梵行久立。多所
饒益。天．人獲安。　又。諸比丘。如來說五正法。謂
五入。眼色．耳聲．鼻香．舌味．身觸。復有五法。謂
五受陰。色受陰。受．想．行．識受陰。復有五法。謂
^pb五蓋。貪欲蓋．瞋恚蓋．睡眠蓋．掉戲蓋．疑蓋。復
有五法。謂五下結。身見結．戒盜結．疑結．貪欲
結．瞋恚結。復有五法。謂五上結。色愛．無色愛．
無明．慢．掉。復有五法。謂五根。信根．精進根．念
根．定根．慧根。復有五法。謂五力。信力．精進力．
^pb念力．定力．慧力。　復有五法。謂滅盡枝。一者比
丘信佛．如來．至真．等正覺。十號俱具。二者比
丘無病。身常安穩。三者質直無有諛諂。能如
是者。如來則示涅槃徑路。四者自專其心。使
不錯亂。昔所諷誦。憶持不忘。五者善於觀
^pb察法之起滅。以賢聖行。盡於苦本。復有五法。
謂五發。非時發．虛發．非義發．虛言發．無慈發。
復有五法。謂五善發。時發．實發．義發．和言發．
慈心發。復有五法。謂五憎嫉。住處憎嫉．檀越
憎嫉．利養憎嫉．色憎嫉．法憎嫉。　復有五法。謂
^pb五趣解脫。一者身不淨想。二者食不淨想。三
者一切行無常想。四者一切世間不可樂想。
五者死想。復有五法。謂五出要界。一者比丘
於欲不樂．不動。亦不親近。但念出要。樂於遠
離。親近不怠。其心調柔。出要離欲。彼所因欲
^pb起諸漏纏。亦盡捨滅而得解脫。是為欲出要。
瞋恚出要．嫉妒出要．色出要．身見出要。亦復
如是。　復有五法。謂五喜解脫入。若比丘精勤
不懈。樂閑靜處。專念一心。未解得解。未盡得
盡。未安得安。何謂五。於是。比丘聞如來說法。

^pb或聞梵行者說。或聞師長說法。思惟觀察。分
別法義。心得歡喜。得歡喜已。得法愛。得法愛
已。身心安隱。身心安隱已。則得禪定。得禪定
已。得實知見。是為初解脫入。於是。比丘聞法
喜已。受持諷誦。亦復歡喜。為他人說。亦復歡
^pb喜。思惟分別。亦復歡喜。於法得定。亦復如是。
復有五法。謂五人。中般涅槃．生般涅槃．無行
般涅槃．有行般涅槃．上流阿迦尼吒。諸比丘。
是為如來所說正法。當共撰集。以防諍訟。使
梵行久立。多所饒益。天．人獲安。　又。諸比丘。如
^pb來說六正法。謂內六入。眼入．耳入．鼻入．舌入．
身入．意入。復有六法。謂外六入。色入．聲入．香
入．味入．觸入．法入。復有六法。謂六識身。眼識
身。耳．鼻．舌．身．意識身。復有六法。謂六觸身。眼
觸身。耳．鼻．舌．身．意觸身。復有六法。謂
^pb六受身。眼受身。耳．鼻．舌．身．意受身。復有六法。
謂六想身。色想．聲想．香想．味想．觸想．法想。復
有六法。謂六思身。色思．聲思．香思．味思．觸思．
法思。復有六法。謂六愛身。色愛身。聲．香．味．觸．
法愛身。復有六法。六淨本。若比丘好瞋不捨。
^pb不敬如來。亦不敬法。亦不敬眾。於戒穿漏。染
汙不淨。好於眾中多生諍訟。人所憎惡。嬈亂
淨眾。天．人不安。諸比丘。汝等當自內觀。設有
瞋恨。如彼嬈亂者。當集和合眾。廣設方便。拔
此諍本。汝等又當專念自觀。若結恨已滅。當
^pb更方便。遮止其心。勿復使起。諸比丘。佷戾不
諦．慳吝嫉妒．巧偽虛妄．自因己見．謬受不捨．
迷於邪見．與邊見俱。亦復如是。復有六法。謂
六界。地界．火界．水界．風界．空界．識界。復有六
法。謂六察行。眼察色。耳聲．鼻香．舌味．身觸．
^pb意察法。　復有六法。謂六出要界。若比丘作是
言。我修慈心。更生瞋恚。餘比丘語言。汝勿作
此言。勿謗如來。如來不作是說。欲使修慈解
脫。更生瞋恚想。無有是處。佛言。除瞋恚已。然
後得慈。若比丘言。我行悲解脫。生憎嫉心。行
^pb喜解脫。生憂惱心。行捨解脫。生憎愛心。行無
我行。生狐疑心。行無想行。生眾亂想。亦復如
是。復有六法。謂六無上。見無上．聞無上．利養
無上．戒無上．恭敬無上．憶念無上。復有六法。
謂六思念。佛念．法念．僧念．戒念．施念．天念。是
^pb為如來所說正法。當共撰集。以防諍訟。使梵
行久立。多所饒益。天．人獲安。　諸比丘。如來說
七正法。謂七非法。無信．無慚．無愧．少聞．懈怠．
多忘．無智。復有七法。謂七正法。有信．有慚．有
愧．多聞．精進．總持．多智。復有七法。謂七識住。

^pb或有眾生。若干種身。若干種想。天及人是。是
初識住。或有眾生。若干種身而一想者。梵光
音天最初生時是。是二識住。或有眾生。一身
若干種想。光音天是。是三識住。或有眾生。一
身一想。遍淨天是。是四識住。或有眾生。空處
^pb住．識處住．不用處住。　復有七法。謂七勤法。一
者比丘勤於戒行。二者勤滅貪欲。三者勤破
邪見。四者勤於多聞。五者勤於精進。六者勤
於正念。七者勤於禪定。復有七法。謂七想。不
淨想．食不淨想．一切世間不可樂想。無想．無
^pb常想．無常苦想．苦無我想。復有七法。謂七三
昧具。正見．正思．正語．正業．正命．正方便．正念。
復有七法。謂七覺意。念覺意．法覺意．精進覺
意．喜覺意．猗覺意．定覺意．護覺意。是為如來
所說正法。當共撰集。以防諍訟。使梵行久
^pb立。多所饒益。天．人獲安。　諸比丘。如來說八正
法。謂世八法。利．衰．毀．譽．稱．譏．苦．樂。復有八法。
謂八解脫。色觀色。一解脫。內無色想觀外色。
二解脫。淨解脫。三解脫。度色想滅瞋恚想住
空處解脫。四解脫。度空處住識處。五解脫。度
^pb識處住不用處。六解脫。度不用處住有想無
想處。七解脫。度有想無想處住想知滅。八解
脫。復有八法。謂八聖道。正見．正志．正語．正業．
正命．正方便．正念．正定。復有八法。謂八人。須
陀洹向．須陀洹．斯陀含向．斯陀含．阿那含向．
^pb阿那含．阿羅漢向．阿羅漢。是為如來所說正
法。當共撰集。以防諍訟。使梵行久立。多所饒
益。天．人獲安。　諸比丘。如來說九正法。所謂九
眾生居。或有眾生。若干種身。若干種想。天及
人是。是初眾生居。復有眾生。若干種身而一
^juan9^pb
^pb想者。梵光音天最初生時是。是二眾生居。復
有眾生。一身若干種想。光音天是。是三眾生
居。復有眾生。一身一想。遍淨天是。是四眾生
居。復有眾生。無想無所覺知。無想天是。是五
眾生居。復有眾生。空處住。是六眾生居。復有
^pb眾生。識處住。是七眾生居。復有眾生。不用處
住。是八眾生居。復有眾生。住有想無想處。是
九眾生居。是為如來所說正法。當共撰集。以
防諍訟。使梵行久立。多所饒益。天．人獲安。　諸
比丘。如來說十正法。所謂十無學法。無學正
^pb見．正思．正語．正業．正命．正念．正方便．正定．正
智．正解脫。是為如來所說正法。當共撰集。以
防諍訟。使梵行久立。多所饒益。天．人獲安。　爾
時。世尊印可舍利弗所說。時。諸比丘聞舍利
弗所說。歡喜奉行。
佛說長阿含經卷第八
佛
說長阿含經卷第九
　　　　後秦弘始年佛陀耶舍共竺佛念譯
^n10第二分十上經第六如是我聞。　一時。佛遊鴦
伽國。與大比丘眾千二百五十人俱。詣瞻婆
城。止宿伽伽池側。　以十五日月滿時。世尊在
露地坐。大眾圍遶。竟夜說法。告舍利弗。今者
四方諸比丘集。皆各精勤。捐除眠睡。欲聞說
法。吾患背痛。欲少止息。卿今可為諸比丘說
法。　時。舍利弗受佛教已。爾時世尊即四牒僧
伽梨。偃右脅臥如師子。累足而臥。　爾時。耆年
舍利弗告諸比丘。今我說法。上中下言。皆悉
真正。義味具足。梵行清淨。汝等諦聽。善思念
之。當為汝說。　時。諸比丘受教而聽。舍利弗告
諸比丘。有十上法。除眾結縛。得至泥洹。盡於
苦際。又能具足五百
^pb五十法。今當分別。汝等善聽。諸比丘。有一成
法．一修法．一覺法．一滅法．一退法．一增法．一
難解法．一生法．一知法．一證法。云何一成法。
謂於諸善法能不放逸。云何一修法。謂常自
念身。云何一覺法。謂有漏觸。云何一滅法。謂
^pb是我慢。云何一退法。謂不惡露觀。云何一增
法。謂惡露觀。云何一難解法。謂無間定。云何
一生法。謂有漏解脫。云何一知法。謂諸眾生
皆仰食存。云何一證法。謂無礙心解脫。　又有
二成法．二修法．二覺法．二滅法．二退法．二增
^pb法．二難解法．二生法．二知法．二證法。云何二
成法。謂知慚．知愧。云何二修法。謂止與觀。云
何二覺法。謂名與色。云何二滅法。謂無明．愛。
云何二退法。謂毀戒．破見。云何二增法。戒具．
見具。云何二難解法。有因有緣。眾
^pb生生垢。有因有緣。眾生得淨。云何二生法。盡
智．無生智。云何二知法。謂是處．非處。云何二
證法。謂明與解脫。　又有三成法．三修法．三覺
法．三滅法．三退法．三增法．三難解法．三生法．
三知法．三證法。云何三成法。一者親近善友。
^pb二者耳聞法音。三者法法成就。云何三修法。
謂三三昧。空三昧．無相三昧．無作三昧。云何
三覺法。謂三受。苦受．樂受．不苦不樂受。云何
三滅法。謂三愛。欲愛．有愛．無有愛。云何三退
法。謂三不善根。貪不善根．恚不善根．癡不善
^pb根。云何三增法。謂三善根。無貪善根．無恚善
根．無癡善根。云何三難解法。謂三難解。賢聖
難解．聞法難解．如來難解。云何三生法。謂三
相。息止相．精進相．捨離相。云何三知法。謂三
出要界。欲出要
^pb至色界。色界出要至無色界。捨離一切諸有
為法。彼名為盡。云何三證法。謂三明。宿命智．
天眼智．漏盡智。諸比丘。是為三十法。如實無
虛。如來知已。平等說法。　復有四成法．四修法．
四覺法．四滅法．四退法．四增法．四難解法．四
^pb生法．四知法．四證法。云何四成法。謂四輪法。
一者住中國。二者近善友。三者自謹慎。四者
宿植善本。云何四修法。謂四念處。比丘內身
身觀。精勤不懈。憶念不忘。捨世貪憂。外身身
觀。精勤不懈。憶念不忘。捨世貪憂。內外身身
^pb觀。精勤不懈。憶念不忘。捨世貪憂。受．意．法觀。
亦復如是。云何四覺法。謂四食。摶食．觸食．念
食．識食。云何四滅法。謂四受。欲受．我受．戒受．
見受。　云何四退法。謂四扼。欲扼．有扼．見扼．無
明扼。云何四增法。謂四無扼。無欲扼．
^pb無有扼．無見扼．無無明扼。云何四難解法。謂
有四聖諦。苦諦．集諦．滅諦．道諦。云何四生法。
謂四智。法智．未知智．等智．知他心智。云何四
知法。謂四辯才。法辯．義辯．辭辯．應辯。云何四
證法。謂四沙門果。須陀洹果．斯陀含果．阿那
^pb含果．阿羅漢果。諸比丘。是為四十法。如實無
空。如來知已。平等說法。　復有五成法．五修法．
五覺法．五滅法．五退法．五增法．五難解法．五
生法．五知法．五證法。云何五成法。謂五滅盡
枝。一者信佛．如來．至真。十號具足。二者無病。
^pb身常安隱。三者質直無有諛諂。直趣如來涅
槃徑路。四者專心不亂。諷誦不忘。五者善於
觀察法之起滅。以賢聖行盡於苦本。云何五
修法。謂五根。信根．精進根．念根．定根．慧根。云
何五覺法。謂五受陰。色受陰。受．想．行．識受陰。
　
^pb云何五滅法。謂五蓋。貪欲蓋．瞋恚蓋．眠睡蓋．
掉戲蓋．疑蓋。云何五退法。謂五心礙結。一者
比丘疑佛。疑佛已。則不親近。不親近已。則不
恭敬。是為初心礙結。又比丘於法．於眾．於戒。
有穿漏行．不真正行．為汙染行。不親近戒。亦
^pb不恭敬。是為四心礙結。又復比丘於梵行人
生惡向心。心不喜樂。以麤惡言而毀罵之。是
為五心礙結。云何五增法。謂五喜本。一悅．二
念．三猗．四樂．五定。　云何五難解法。謂五解脫
入。若比丘精勤不懈。樂閑靜處。專念一心。未
^pb解得解。未盡得盡。未安得安。何謂五。若比丘
聞佛說法。或聞梵行者說。或聞師長說。思惟
觀察。分別法義。心得歡喜。得歡喜已。便得法
愛。得法愛已。身心安隱。身心安隱已。則得禪
定。得禪定已。得如實智。是為初解脫入。於是。

^pb比丘聞法歡喜。受持諷誦。亦復歡喜。為他人
說。亦復歡喜。思惟分別。亦復歡喜。於法得定。
亦復如是。　云何五生法。謂賢聖五智定。一者
修三昧現樂後樂。生內外智。二者賢聖無愛。
生內外智。三者諸佛賢聖之所修行。生內外
^pb智。四者猗寂滅相。獨而無侶。而生內外智。五
者於三昧一心入．一心起。生內外智。云何五
知法。謂五出要界。一者比丘於欲不樂．不念。
亦不親近。但念出要。樂於遠離。親近不怠。其
心調柔。出要離欲。因欲起漏亦盡捨滅。而得
^pb解脫。是為欲出要。瞋恚出要．嫉妒出要．色出
要．身見出要。亦復如是。云何五證法。謂五無
學聚。無學戒聚．定聚．慧聚．解脫聚．解脫知見
聚。是為五十法。如實無虛。如來知已。平等說
法。　復有六成法．六修法．六覺法．六滅法．
^pb六退法．六增法．六難解法．六生法．六知法．六
證法。云何六成法。謂六重法。若有比丘修六
重法。可敬可重。和合於眾。無有諍訟。獨行無
雜。云何六。於是。比丘身常行慈。敬梵行者。住
仁愛心。名曰重法。可敬可重。和合於眾。無有
^pb諍訟。獨行無雜。復次。比丘口慈．意慈。以法得
養及缽中餘。與人共之。不懷彼此。復次。比丘
聖所行戒。不犯不毀。無有染汙。智者所稱。善
具足持。成就定意。復次。比丘成就賢聖出要。
平等盡苦。正見及諸梵行。是名重法。可敬可
^pb重。和合於眾。無有諍訟。獨行不雜。　云何六修
法。謂六念。念佛．念法．念僧．念戒．念施．念天。云
何六覺法。謂六內入。眼入．耳入．鼻入．舌入．身
入．意入。云何六滅法。謂六愛。色愛．聲愛．香愛。
味．觸．法愛。云何六退法。謂六不敬法。不敬
^pb佛．不敬法．不敬僧．不敬戒．不敬定．不敬父母。
云何六增法。謂六敬法。敬佛．敬法．敬僧．法戒．
敬定．敬父母。云何六難解法。謂六無上。見無
上．聞無上．利養無上．戒無上．恭敬無上．念無
上。云何六生法。謂六等法。於是。比丘眼見色
^pb無憂無喜。住捨專念。耳聲．鼻香．舌味．身觸．意
法。不喜不憂。住捨專念。　云何六知法。謂六出
要界。若比丘作是言。我修慈心。更生瞋恚。餘
比丘言。汝勿作此言。勿謗如來。如來不作是
說。欲使修慈解脫更生瞋恚者。無有是處。佛
^pb言。除瞋恚已。然後得慈。若比丘言。我行悲解
脫。生憎嫉心。行喜解脫。生憂惱心。行捨解脫。
生憎愛心。行無我行。生狐疑心。行無想行。生
眾亂想。亦復如是。云何六證法。謂六神通。一
者神足通證。二者天耳通證。三者知他心通
^pb證。四者宿命通證。五者天眼通證。六者漏盡
通證。是為六十法。諸比丘。如實無虛。如來知
已。平等說法。　復有七成法．七修法．七覺法．七
滅法．七退法．七增法．七難解法．七生法．七知
法．七證法。云何七成法。謂七財。信財．戒財．慚
^pb財．愧財．聞財．施財．慧財。為七財。云何七修法。
謂七覺意。於是。比丘修念覺意。依無欲．依寂
滅．依遠離。修法．修精進．修喜．修猗．修定．修捨。
依無欲．依寂滅．依遠離。　云何七覺法。謂七識
住處。若有眾生。若干種身。若干種想。天及人
^pb是。是初識住。復有眾生。若干種身而一想者。
梵光音天最初生時是。是二識住。復有眾生。
一身若干種想。光音天是。是三識住。復有眾
生。一身一想。遍淨天是。是四識住。或有眾生。
空處住。是五識住。或識處住。是六識住。
^pb或不用處住。是七識住。云何七滅法。謂七使
法。欲愛使．有愛使．見使．慢使．瞋恚使．無明使．
疑使。　云何七退法。謂七非法。是比丘無信．無
慚．無愧．少聞．懈墮．多忘．無智。云何七增法。謂
七正法。於是。比丘有信．有慚．有愧．多聞．不懈
^pb墮．強記．有智。云何七難解法。謂七正善法。於
是。比丘好義．好法．好知時．好知足．好自攝．好
集眾．好分別人。云何七生法。謂七想。不淨想．
食不淨想．一切世間不可樂想．死想．無常想．
無常苦想．苦無我想。　云何七知法。謂七勤。勤
^pb於戒行．勤滅貪欲．勤破邪見．勤於多聞．勤於
精進．勤於正念．勤於禪定。云何七證法。謂七
漏盡力。於是。漏盡比丘於一切諸苦．集．滅．味．
過．出要。如實知見。觀欲如火坑。亦如刀劍。知
欲見欲。不貪於欲。心不住欲。漏盡比丘逆順
觀
^pb察。如實覺知。如實見已。世間貪嫉．惡不善法
不漏不起。修四念處。多修多行。五根．五力．七
覺意．賢聖八道。多修多行。諸比丘。是為七十
法。如實不虛。如來知已。平等說法。　復有八成
法．八修法．八覺法．八滅法．八退法．八增法．八
^pb難解法．八生法．八知法．八證法。云何八成法。
謂八因緣。不得梵行而得智。得梵行已智增
多。云何為八。於是。比丘依世尊住。或依師長。
或依智慧梵行者住。生慚愧心。有愛有敬。是
謂初因緣。未得梵行而得智。得梵行已智增
^pb多。復次。依世尊住。隨時請問。此法云何。義何
所趣。時。諸尊長即為開演甚深義理。是為二
因緣。既聞法已。身心樂靜。是為三因緣。既樂
靜已。不為遮道無益雜論。彼到眾中。或自說
法。或請他說。猶復不捨賢聖默然。是為
^pb四因緣。多聞廣博。守持不忘。諸法深奧。上中
下善。義味諦誠。梵行具足。聞已入心。見不流
動。是為五因緣。修習精勤。滅惡增善。勉力堪
任。不捨斯法。是為六因緣。有以智慧知起滅
法。賢聖所趣。能盡苦際。是為七因緣。觀五受
^pb陰。生相．滅相。此色．色集．色滅。此受．想．行．識。識
集．識滅。是為八因緣。未得梵行而有智。得梵
行已智增多。　云何八修法。謂賢聖八道。正見．
正志．正語．正業．正命．正方便．正念．正定。云何
八覺法。謂世八法。利．衰．毀．譽．稱．譏．苦．樂。云何
^pb八滅法。謂八邪。邪見．邪思．邪語．邪業．邪命．邪
方便．邪念．邪定。云何八退法。謂八懈怠法。何
謂八懈怠。比丘乞食不得食。便作是念。我於
今日下村乞食不得。身體疲極。不能堪任坐
禪．經行。今宜臥息。懈怠比丘即便臥息。不
^pb肯精勤未得欲得．未獲欲獲．未證欲證。是為
初懈怠。懈怠比丘得食既足。復作是念。我朝
入村乞食。得食過足。身體沈重。不能堪任坐
禪．經行。今宜寢息。懈怠比丘即便寢息。不能
精勤未得欲得．未獲欲獲．未證欲證。懈怠比
^pb丘設少執事。便作是念。我今日執事。身體疲
極。不能堪任坐禪．經行。今宜寢息。懈怠比丘
即便寢息。懈怠比丘設欲執事。便作是念。明
當執事。必有疲極。今者不得坐禪．經行。當豫
臥息。懈怠比丘即便臥息。懈怠比丘設少行
^pb來。便作是念。我朝行來。身體疲極。不能堪任
坐禪．經行。我今宜當臥息。懈怠比丘即便臥
息。懈怠比丘設欲少行。便作是念。我明當行。
必有疲極。今者不得坐禪．經行。當豫寢息。懈
怠比丘即尋寢息。不能精勤未得欲得．未獲
^pb欲獲．未證欲證。是為六懈怠比丘。設遇小患。
便作是念。我得重病。困篤羸瘦。不能堪任坐
禪．經行。當須寢息。懈怠比丘即尋寢息。不能
精勤未得欲得．未獲欲獲．未證欲證。懈怠比
丘所患已差。復作是念。我病差未久。身體羸
^pb瘦。不能堪任坐禪．經行。宜自寢息。懈怠比丘
即尋寢息。不能精勤未得欲得．未獲欲獲．未
證欲證。云何八增法。謂八不怠。　云何八精進。
比丘入村乞食。不得食還。即作是念。我身體
輕便。少於睡眠。宜可精進坐禪．經行。未得者
^pb得。未獲者獲。未證者證。於是。比丘即便精進。
是為初精進比丘。乞食得足。便作是念。我今
入村。乞食飽滿。氣力充足。宜勤精進坐禪．經
行。未得者得。未獲者獲。未證者證。於是。比丘
即尋精進。精進比丘設有執事。便作是念。我
向
^pb執事。廢我行道。今宜精進坐禪．經行。未得者
得。未獲者獲。未證者證。於是。比丘即尋精進。
精進比丘設欲執事。便作是念。明當執事。廢
我行道。今宜精進坐禪．經行。未得者得。未獲
者獲。未證者證。於是。比丘即便精進。精進比
^pb丘設有行來。便作是念。我朝行來。廢我行道。
今宜精進坐禪．經行。未得者得。未獲者獲。未
證者證。於是。比丘即尋精進。精進比丘設欲
行來。便作是念。我明當行。廢我行道。今宜精
進坐禪．經行。未得者得。未獲者獲。未證者證。
^pb於是比丘即便精進。精進比丘設遇患時。便
作是念。我得重病或能命終。今宜精進。未得
者得。未獲者獲。未證者證。於是比丘即便精
進。精進比丘患得小差。復作是念。我病初差。
或更增動。廢我行道。今宜精進坐禪．經行。未
^pb得者得。未獲者獲。未證者證。於是。比丘即便
精進坐禪．經行。是為八。　云何八難解法。謂八
不閑妨修梵行。云何八。如來．至真出現於世。
說微妙法。寂滅無為。向菩提道。有人生地獄
中。是為不閑處。不得修梵行。如來．至真出現
^pb於世。說微妙法。寂滅無為。向菩提道。而有眾
生在畜生中．餓鬼中．長壽天中．邊地無識。無
佛法處。是為不閑處。不得修梵行。如來．至真．
等正覺出現於世。說微妙法。寂滅無為。向菩
提道。或有眾生生於中國。而有邪見。懷顛倒
^pb心。惡行成就。必入地獄。是為不閑處。不得修
梵行。如來．至真．等正覺出現於世。說微妙法。
寂滅無為。向菩提道。或有眾生生於中國。聾．
盲．瘖．啞不得聞法。修行梵行。是為不閑。如來．
至真．等正覺不出世間。無有能說微
^pb妙法。寂滅無為。向菩提道。而有眾生生於中
國。彼諸根具足。堪受聖教。而不值佛。不得修
行梵行。是為八不閑。　云何八生法。謂八大人
覺。道當少欲。多欲非道。道當知足。無厭非道。
道當閑靜。樂眾非道。道當自守。戲笑非道。道
^pb當精進。懈怠非道。道當專念。多忘非道。道當
定意。亂意非道。道當智慧。愚癡非道。云何八
知法。謂八除入。內有色想。觀外色少。若好若
醜。常觀常念。是為初除入。內有色想。觀外色
無量。若好若醜。常觀常念。是為二除入。內無
^pb色想。外觀色少。若好若醜。常觀常念。是為三
除入。內無色想。外觀色無量。若好若醜。常觀
常念。是為四除入。內無色想。外觀色青。青色．
青光．青見。譬如青蓮華。亦如青波羅奈衣。純
一青色．青光．青見。作如是想。常觀常念。是為
五
^pb除入。內無色想。外觀色黃。黃色．黃光．黃見。譬
如黃華．黃波羅奈衣。黃色．黃光．黃見。常念常
觀。作如是想。是為六除入。內無色想。觀外色
赤。赤色．赤光．赤見。譬如赤華．赤波羅奈衣。純
一赤色．赤光．赤見。常觀常念。作如是想。是為
^pb七除入。內無色想。外觀色白。白色．白光．白見。
譬如白華．白波羅奈衣。純一白色．白光．白見。
常觀常念。作如是想。是為八除入。云何八證
法。謂八解脫。色觀色。一解脫。內有色想。觀外
色。二解脫。淨解脫。三解脫。度色想。滅瞋恚想。
^pb住空處。四解脫。度空處。住識處。五解脫。度識
處。住不用處。六解脫。度不用處。住有想無想
處。七解脫。度有想無想處。住想知滅。八解脫。
諸比丘。是為八十法。如實無虛。如來知已。平
等說法。　復有九成法．九修
^pb法．九覺法．九滅法．九退法．九增法．九難解法．
九生法．九知法．九證法。云何九成法。謂九淨
滅枝。法戒淨滅枝．心淨滅枝．見淨滅枝．度疑
淨滅枝．分別淨滅枝．道淨滅枝．除淨滅枝．無
欲淨滅枝．解脫淨滅枝。云何九修法。謂九喜
^pb本。一喜。二愛。三悅。四樂。五定。六如實知。七除
捨。八無欲。九解脫。　云何九覺法。謂九眾生居。
或有眾生。若干種身若干種想。天及人是。是
初眾生居。或有眾生。若干種身而一想者。梵
光音天最初生時是。是二眾生居。或有眾生。
^pb一身若干種想。光音天是。是三眾生居。或有
眾生。一身一想。遍淨天是。是四眾生居。或有
眾生。無想無所覺知。無想天是。是五眾生居。
復有眾生。空處住。是六眾生居。復有眾生。識
處住。是七眾生居。復有眾生。不用處住。是
^pb八眾生居。復有眾生。住有想無想處。是九眾
生居。　云何九滅法。謂九愛本。因愛有求。因求
有利。因利有用。因用有欲。因欲有著。因著有
嫉。因嫉有守。因守有護。云何九退法。謂九惱
法。有人已侵惱我。今侵惱我。當侵惱我。我所
^pb愛者。已侵惱。今侵惱。當侵惱。我所憎者。已愛
敬。今愛敬。當愛敬。云何九增法。謂無惱。彼已
侵我。我惱何益。已不生惱。今不生惱。當不生
惱。我所愛者。彼已侵惱。我惱何益。已不生惱。
今不生惱。當不生惱。我所憎者。彼已愛敬。我
^pb惱何益。已不生惱。今不生惱。當不生惱。　云何
九難解法。謂九梵行。若比丘有信而不持戒。
則梵行不具。比丘有信．有戒．則梵行具足。若
比丘有信．有戒而不多聞。則梵行不具。比丘
有信．有戒．有多聞．則梵行具足。若比丘有
^pb信．有戒．有多聞。不能說法。則梵行不具。比丘
有信．有戒．有多聞。能說法。則梵行具足。若比
丘有信．有戒．有多聞。能說法。不能養眾。則梵
行不具。若比丘有信．有戒．有多聞。能說法．能
養眾。則梵行具足。若比丘有信．有戒．有多聞。
^pb能說法．能養眾．不能於大眾中廣演法言。則
梵行不具。若比丘有信．有戒．有多聞。能說法．
能養眾．能於大眾廣演法言。則梵行具足。若
比丘有信．有戒．有多聞。能說法．能養眾．能在
大眾廣演法言。而不得四禪。則梵行不具。若
^pb比丘有信．有戒．有多聞。能說法．能養眾．能於
大眾廣演法言。又得四禪。則梵行具足。若比
丘有信．有戒．多聞。能說法．能養眾．在大眾中
廣演法言。又得四禪。不於八解脫逆順遊行。
則梵行不具。有比丘有信．有戒．有多聞。能說
^pb法．能養眾．於大眾中廣演法言。具足四禪。於
八解脫逆順遊行。則梵行具足。若比丘有信．
有戒．有多聞。能說法．能養眾．在大眾中廣演
法言。得四禪。於八解脫逆順遊行。然不能盡
有漏成無漏。心解脫．智慧解脫。於現法中自
^pb身作證。生死已盡。梵行已立。所作已辦。更不
受有。則梵行不具。若比丘有信．有戒．有多聞。
能說法．能養眾．能在大眾廣演法言。成就四
禪。於八解脫逆順遊行。捨有漏成無漏。心解
脫．智慧解脫。於現法中自身作證。生死已盡。
^pb梵行已立。所作已辦。更不受有。則梵行具足。
　云何九生法。謂九想。不淨想．觀食想．一切世
間不可樂想．死想．無常想．無常苦想．苦無我
想．盡想．無欲想。云何九知法。謂九異法。生果
異．因果異。生觸異．因觸異。生受異．因受異。生
想
^pb異．因想異。生集異．因集異。生欲異．因欲異。生
利異．因利異。生求異．因求異。生煩惱異．因煩
惱異。云何九證法。謂九盡。若入初禪。則聲刺
滅。入第二禪。則覺觀刺滅。入第三禪。則喜刺
滅。入第四禪。則出入息刺滅。入空處。則色想
^pb刺滅。入識處。則空想刺滅。入不用處。則識想
刺滅。入有想無想處。則不用想刺滅。入滅盡
定。則想受刺滅。諸比丘。是為九十法。如實不
虛。如來知已。平等說法。　復有十成法．十修法．
十覺法．十滅法．十退法．十增法．十難解法．十
^pb生法．十知法．十證法。云何十成法。謂十救法。
一者比丘二百五十戒具。威儀亦具。見有小
罪。生大怖畏。平等學戒。心無傾邪。二者得善
知識。三者言語中正。多所含受。四者好求善
法。分布不吝。五者諸梵行人有所施設。輒往
佐助。
^pb不以為勞。難為能為。亦教人為。六者多聞。聞
便能持。未曾有忘。七者精進。滅不善法。增長
善法。八者常自專念。無有他想。憶本善行。若
在目前。九者智慧成就。觀法生滅。以賢聖律
而斷苦本。十者樂於閑居。專念思惟。於禪中
^pb間無有調戲。　云何十修法。謂十正行。正見．正
思．正語．正業．正命．正方便．正念．正定．正解脫．
正知。云何十覺法。謂十色入。眼入．耳入．鼻入．
舌入．身入．色入．聲入．香入．味入．觸入。云何十
滅法。謂十邪行。邪見．邪思．邪語．邪業．邪命．邪
^pb方便．邪念．邪定．邪解脫．邪智。云何十退法。謂
十不善行跡。身殺．盜．婬。口兩舌．惡罵．妄言．綺
語。意貪取．嫉妒．邪見。云何十增法。謂十善行。
身不殺．盜．婬。口不兩舌．惡罵．妄言．綺語。意不
貪取．嫉妒．邪見。云何十難解法。謂十賢聖居。

^pb一者比丘除滅五枝。二者成就六枝。三者捨
一。四者依四。五者滅異諦。六者勝妙求。七者
無濁想。八者身行已立。九者心解脫。十者慧
解脫。　云何十生法。謂十稱譽處。若比丘自得
信已。為他人說。亦復稱歎諸得信者。自持戒
^pb已。為他人說。亦復稱歎諸持戒者。自少欲已。
為他人說。亦復稱歎諸少欲者。自知足已。為
他人說。亦復稱歎諸知足者。自樂閑靜。為他
人說。亦復稱歎樂閑靜者。自多聞已。為他人
說。亦復稱歎諸多聞者。自精進已。為他人說。
^pb亦復稱歎諸精進者。自專念已。為他人說。亦
復稱歎諸專念者。自得禪定。為他人說。亦復
稱歎得禪定者。自得智慧。為他人說。亦復稱
歎得智慧者。　云何十知法。謂十滅法。正見之
人能滅邪見。諸緣邪見。起無數惡。亦盡除滅。

^pb諸因正見。生無數善。盡得成就正思．正語．正
業．正命．正方便．正念．正定．正解脫．正智。正智
之人能滅邪智。諸因邪智。起無數惡。悉皆除
滅。諸因正智。起無數善法。盡得成就。云何十
證法。謂十無學法。無學正見．正思．正語．正業．
^pb正命．正方便．正念．正定．正解脫．正智。諸比丘。
是為百法。如實無虛。如來知已。平等說法。　爾
時。舍利弗佛所印可。諸比丘聞舍利弗所說。
歡喜奉行。
^n11佛說長阿含第二分增一經第七
^pb如是我聞。　一時。佛在舍衛國祇樹給孤獨園。
與大比丘眾千二百五十人俱。　爾時。世尊告
諸比丘。我與汝等說微妙法。上中下言。皆悉
真正。義味清淨。梵行具足。謂一增法也。汝等
諦聽。善思念之。當為汝說。　時。諸比丘受教而
聽。佛告比丘。一增法者。謂一成法．一修法．一
覺法．一滅法．一證法。云何一成法。謂不捨善
法。云何一修法。謂常自念身。云何一覺法。謂
有漏觸。云何一滅法。謂有我慢。云何一證法。
謂無礙心解脫。　又有二成法．二修法．二覺法．
二滅法．二證法。云何二成法。謂知慚．知愧。云
何二修法。謂止與觀。云何二覺法。
^pb謂名與色。云何二滅法。謂無明．有愛。云何二
證法。謂明與解脫。　又有三成法．三修法．三覺
法．三滅法．三證法。云何三成法。一者親近善
友。二者耳聞法音。三法法成就。云何三修法。
謂三三昧。空三昧．無想三昧．無作三昧。云何
^pb三覺法。謂三受。苦受．樂受．不苦不樂受。云何
三滅法。謂三愛。欲愛．有愛．無有愛。云何三證
法。謂三明。宿命智．天眼智．漏盡智。　又有四成
法．四修法．四覺法．四滅法．四證法。云何四成
法。一者住中國。二者近善友。三者自謹慎。四
^pb者宿殖善本。云何四修法。住四念處。比丘內
身身觀。精勤不懈。憶念不忘。捨世貪憂。外身
身觀。精勤不懈。憶念不忘。捨世貪憂。內外身
身觀。精勤不懈。憶念不忘。捨世貪憂。受．意．法
觀。亦復如是。云何四覺法。謂四
^pb食。摶食．觸食．念食．識食。云何四滅法。謂四受。
欲受．我受．戒受．見受。云何四證法。謂四沙門
果。須陀洹果．斯陀含果．阿那含果．阿羅漢果。
　又有五成法．五修法．五覺法．五滅法．五證法。
云何五成法。謂五滅盡支。一者信佛．如來．至
^pb真。十號具足。二者無病。身常安隱。三者質直
無有諛諂。真趣如來涅槃徑路。四者專心不
亂。諷誦不忘。五者善於觀察法之起滅。以賢
聖行盡於苦本。云何五修法。謂五根。信根．精
進根．念根．定根．慧根。云何五覺法。謂五受陰。
^pb色受陰。受．想．行．識受陰。云何五滅法。謂五蓋。
貪欲蓋．瞋恚蓋．睡眠蓋．掉戲蓋．疑蓋。云何五
證法。謂五無學聚。無學戒聚．無學定聚．慧聚．
解脫聚．解脫知見聚。　復有六成法．六修法．六
覺法．六滅法．六證法。云何六成法。
^pb謂六重法。若有比丘修六重法。可敬可重。和
合於眾。無有諍訟。獨行無雜。云何六。於是。比
丘身常行慈及修梵行。住仁愛心。名曰重法。
可敬可重。和合於眾。無有諍訟。獨行無雜。復
次。比丘口慈．意慈。以己供養及缽中餘。與人
^pb共之。不懷彼此。復次。比丘聖所行戒。不犯不
毀。無有染汙。智者所稱。善具足持戒。成就賢
聖出要。平等盡苦。正見及諸梵行。是名重法。
可敬可重。和合於眾。無有諍訟。獨行不雜。　云
何六修法。謂六念。佛念．法念．僧念．戒念．施念．
^pb天念。云何六覺法。謂六內入。眼入．耳入．鼻入．
舌入．身入．意入。云何六滅法。謂六愛。色愛．聲
愛。香．味．觸．法愛。云何六證法。謂六神通。一者
神足通證。二者天耳通證。三者知他心通證。
四者宿命通證。五者天眼通證。六者漏盡通
證。　
^pb復有七成法．七修法．七覺法．七滅法．七證法。
云何七成法。謂七財。信財．戒財．慚財．愧財．聞
財．施財．惠財。是為七財。云何七修法。謂七覺
意。於是。比丘修念覺意。依無欲．依寂滅．依遠
離。修法．修精進．修喜．修猗．修定．修捨。依無欲．
^pb依寂滅．依遠離。　云何七覺法。謂七識住處。若
有眾生。若干種身若干種想。天及人。此是初
識住。復有眾生。若干種身而一想者。梵光音
天最初生時是。是二識住。復有眾生。一身若
干種想。光音天是。是三識住。復有眾生。一身
^pb一想。遍淨天是。是四識住處。復有眾生。空處
住。是五識住。或識處住。是六識住。或不用處。
是七識住。　云何七滅法。謂七使法。欲愛使．有
愛使．見使．慢使．瞋恚使．無明使．疑使。云何七
證法。為七漏盡力。於是。漏盡比丘於一切諸
^pb苦．集．滅．味．過．出要。如實知見。觀欲如火坑。亦
如刀劍。知欲見欲。不貪於欲。心不住欲於中
復善觀察。如實得知。如實見已。世間貪婬．惡
不善法不起不漏。修四念處。多修多行。五根．
五力．七覺意．賢聖八道。多修多行。　復有八成
^pb法．八修法．八覺法．八滅法．八證法。云何八成
法。謂八因緣。未得梵行而得智。得梵行已智
增多。云何為八。如是比丘依世尊住。或依師
長。或依智慧梵行者住。生慚愧心。有愛有敬。
是為初因緣。未得梵行而得智。得梵行已智
^pb增多。復次。依世尊住。隨時請問。此法云何義．
何所趣。尊長即為開演深義。是為二因緣。既
聞法已。身心樂靜。是為三因緣。不為遮道無
益雜論。彼到眾中。或自說法。或請他說。猶復
不捨賢聖默然。是為四因緣。多聞廣博。
^pb守持不忘。諸法深奧。上中下善。義味誠諦。梵
行具足。聞已入心。見不流動。是為五因緣。修
習精勤。滅不善行。善行日增。勉力堪任。不捨
斯法。是為六因緣。又以智慧知起滅法。聖賢
所趣能盡苦際。是為七因緣。又觀五受陰。生
^pb想．滅想。此色。色集．色滅。此受．想．行．識。識集．識
滅。是為八因緣。未得梵行而有智。已得梵行
智增多。　云何八修法。謂賢聖八道。正見．正志．
正語．正業．正命．正方便．正念．正定。云何八覺
法。謂世八法。利．衰．毀．譽．稱．譏．苦．樂。云何八滅
^pb法。謂八邪。邪見．邪志．邪語．邪業．邪命．邪方便．
邪念．邪定。云何八證法。謂八解脫。色觀色。一
解脫。內有色想。外觀色。二解脫。淨解脫。三解
脫。度色想。滅瞋恚想。住空處。四解脫。度空處。
住識處。五解脫。度識處。住不用處。六解
^pb脫。度不用處。住有想無想處。七解脫。度有想
無想處。住想知滅。八解脫。　復有九成法．九修
法．九覺法．九滅法．九證法。云何九成法。謂九
淨滅枝法。戒淨滅枝．心淨滅枝．見淨滅枝．度
疑淨滅枝．分別淨滅枝．道淨滅枝．除淨滅枝．
^pb無欲淨滅枝．解脫淨滅枝。云何九修法。謂九
喜本。一喜。二愛。三悅。四樂。五定。六如實知。七
除捨。八無欲。九解脫。云何九覺法。謂九眾生
居。或有眾生。若干種身若干種想。天及人是。
是初眾生居。或有眾生。若干種身而一想者。
^pb梵光音天最初生時是。是二眾生居。或有眾
生。一身若干種想。光音天是。是三眾生居。或
有眾生。一身一想。遍淨天是。是四眾生居。無
想無所覺知。無想天是。是五眾生居。復有眾
生。空處住。是六眾生居。復有眾
^pb生。識處住。是七眾生居。復有眾生。不用處住。
是八眾生居。復有眾生。住有想無想處。是九
眾生居。云何九滅法。謂九愛本。因愛有求。因
求有利。因利有用。因用有欲。因欲有著。因著
有嫉。因嫉有守。因守有護。云何九證法。謂九
^pb盡。若入初禪。則聲刺滅。入第二禪。則覺觀刺
滅。入第三禪。則喜刺滅。入第四禪。則出入息
刺滅。入空處。則色想刺滅。入識處。則空想刺
滅。入不用處。則識想刺滅。入有想無想處。則
不用想刺滅。入滅盡定。則想受刺滅。　復有十
^pb成法．十修法．十覺法．十滅法．十證法。云何十
成法。謂十救法。一者比丘二百五十戒具。威
儀亦具。見有小罪。生大怖畏。平等學戒。心無
傾邪。二者得善知識。三者言語中正。多所堪
忍。四者好求善法。分布不吝。五者諸梵
^pb行人有所施設。輒往佐助。不以為勞。難為能
為。亦教人為。六者多聞。聞便能持。未曾有忘。
七者精勤。滅不善法。增長善法。八者常自專
念。無有他想。憶本善行。如在目前。九者智慧
成就。觀法生滅。以賢聖律斷於苦本。十者樂
^pb於閑居。專念思惟。於禪中間無有調戲。云何
十修法。謂十正行。正見．正志．正語．正業．正命．
正方便．正念．正定．正解脫．正智。云何十覺法。
謂十色入。眼入．耳入．鼻入．舌入．身入．色入．聲
入．香入．味入．觸入。云何十滅法。謂十邪行。邪
^pb見．邪志．邪語．邪業．邪命．邪方便．邪念．邪定．邪
解脫．邪智。云何十證法。謂十無學法。無學正
見．正志．正語．正業．正命．正方便．正念．正定．正
解脫．正智。諸比丘。此名一增法。我今為汝等
說如是法。吾為如來．為諸弟子所應作者。皆
^juan10^pb
^pb已備悉。慈愍慇懃。訓誨汝等。汝等亦宜勤奉
行之。諸比丘。當在閑居樹下空處。精勤坐禪。
勿自放恣。今不勉力。後悔何益。此是我教。勤
受持之。　爾時。諸比丘聞佛所說。歡喜奉行。佛
說長阿含經卷第九佛說長阿含經卷第十
^pb　　　　後秦弘始年佛陀耶舍共竺佛念譯
^n12第二分
三聚經第八如是我聞。　一時。佛在舍衛國祇
樹給孤獨園。與大比丘眾千二百五十人俱。
　爾時。世尊告諸比丘。我與汝等說微妙法。義
^pb味清淨。梵行具足。謂三聚法。汝等諦聽。思惟
念之。當為汝說。時。諸比丘受教而聽。　佛告比
丘。三法聚者。一法趣惡趣。一法趣善趣。一法
趣涅槃。云何一法趣于惡趣。謂無仁慈。懷毒
害心。是謂一法將向惡趣。云何一法趣于善
趣。謂不以惡心加於眾生。是為一法將向善
趣。云何一法趣于涅槃。謂能精勤。修身念處。
是為一法將
^pb向涅槃。　復有二法趣向惡趣。復有二法趣向
善趣。復有二法趣向涅槃。云何二法趣向惡
趣。一謂毀戒。二謂破見。云何二法趣向善趣。
一謂戒具。二謂見具。云何二法趣向涅槃。一
謂為止。二謂為觀。　復有三法趣向惡趣。三法
^pb向善趣。三法向涅槃。云何三法向惡趣。謂三
不善根。貪不善根．恚不善根．癡不善根。云何
三法向善趣。謂三善根。無貪善根．無恚善根．
無癡善根。云何三法趣向涅槃。謂三三昧。空
三昧．無相三昧．無作三昧。　又有四法趣向惡
^pb趣。四法向善趣。四法向涅槃。云何四法向惡
趣。謂愛語．恚語．怖語．癡語。云何四法向善趣。
謂不愛語．不恚語．不怖語．不癡語。云何四法
向涅槃。謂四念處。身念處．受念處．意念處．法
念處。　復有五法向惡趣。五法向善趣。五法向
^pb涅槃。云何五法向惡趣。謂破五戒。殺．盜．婬逸．
妄語．飲酒。云何五法向善趣。謂持五戒。不殺．
不盜．不婬．不欺．不飲酒。云何五法趣向涅槃。
謂五根。信根．精進根．念根．定根．慧根。　又有六
法向惡趣。六法向善趣。六法向涅槃。云何六
^pb法向惡趣。謂六不敬。不敬佛．不敬法．不敬僧．
不敬戒．不敬定．不敬父母。云何六法向善趣。
謂六敬法。敬佛．敬法．敬僧．敬戒．敬定．敬父母。
云何六法向涅槃。謂六思念。念佛．念法．念僧．
念戒．念施．念天。　又有七法向惡趣。七法向善
^pb趣。七法向涅槃。云何七法向惡趣。謂殺生．不
與取．婬逸．妄語．兩舌．惡口．綺語。云何七法向
善趣。謂不殺生．不盜．不婬．不欺．不兩舌．不惡
口．不綺語。云何七法向涅槃。謂七覺意。念覺
意．擇法覺意．精進覺意．猗覺意．定覺意．喜覺
意．
^pb捨覺意。　又有八法向惡趣。八法向善趣。八法
向涅槃。云何八法向惡趣。謂八邪行。邪見．邪
志．邪語．邪業．邪命．邪方便．邪念．邪定。云何八
法向善趣。謂世正見．正志．正語．正業．正命．正
方便．正念．正定。云何八法向涅槃。謂八賢聖
^pb道。正見．正志．正語．正業．正命．正方便．正念．正
定。　又有九法向惡趣。九法向善趣。九法向涅
槃。云何九法向惡趣。謂九惱。有人已侵惱我。
今侵惱我。當侵惱我。我所愛者。已侵惱。今侵
惱。當侵惱。我所憎者。已愛敬。今愛敬。當愛敬。
^pb云何九法向善趣。謂九無惱。彼已侵我。我惱
何益。已不生惱。今不生惱。當不生惱。我所愛
者。彼已侵惱。我惱何益。已不生惱。今不生惱。
當不生惱。我所憎者。彼已愛敬。我惱何益。已
不生惱。當不生惱。今不生惱。云何九法向涅
^pb槃。謂九善法。一喜。二愛。三悅。四樂。五定。六實
知。七除捨。八無欲。九解脫。　又有十法向惡趣。
十法向善趣。十法向涅槃。云何十法向惡趣。
謂十不善。身殺．盜．婬。口兩舌．惡罵．妄言．綺語。
意貪取．嫉妒．邪見。云何十法向善趣。謂十善
^pb行。身不殺．盜．婬。口不兩舌．惡罵．妄言．綺語。意
不貪取．嫉妒．邪見。云何十法向涅槃。謂十直
道。正見．正志．正語．正業．正命．正方便．正念．正
定．正解脫．正智。諸比丘。如是十法。得至涅槃。
是名三聚微妙正法。我為如來．為眾弟子所
^pb應作者。無不周備。憂念汝等。故演經道。汝等
亦宜自憂其身。當處閑居．樹下思惟。勿為懈
怠。今不勉力。後悔無益。　諸比丘聞佛所說。歡
喜奉行。
^n13佛說長阿含第二分大緣方便經第九
^pb如是我聞。　一時。佛在拘流沙國劫摩沙住處。
與大比丘眾千二百五十人俱。　爾時。阿難在
閑靜處。作是念言。甚奇。甚特。世尊所說十二
因緣法之光明。甚深難解。如我意觀。猶如目
前。以何為深。於是。阿難即從靜室起。至世尊
^pb所。頭面禮足。在一面坐。白世尊言。我向於靜
室。默自思念。甚奇。甚特。世尊所說十二因緣
法之光明。甚深難解。如我意觀。如在目前。以
何為深。　爾時。世尊告阿難曰。止。止。勿作此言。
十二因緣法之光明。甚深難解。阿難。此十二
^pb因緣難見難知。諸天．魔．梵．沙門．婆羅門．未見
緣者。若欲思量觀察分別其義者。則皆荒迷。
無能見者。阿難。我今語汝老死有緣。若有問
言。何等是老死緣。應答彼言。生是老死緣。若
復問言。誰是生緣。應答彼言。有是生緣。若復
^pb問言。誰是有緣。應答彼言。取是有緣。若復問
言。誰是取緣。應答彼言。愛是取緣。若復問言。
誰是愛緣。應答彼言。受是愛緣。若復問言。誰
是受緣。應答彼言。觸是受緣。若復問言。誰為
觸緣。應答彼言。六入是觸緣。若復問言。誰為
^pb六入緣。應答彼言。名色是六入緣。若復問言。
誰為名色緣。應答彼言。識是名色緣。若復問
言。誰為識緣。應答彼言。行是識緣。若復問言。
誰為行緣。應答彼言。癡是行緣。阿難。如是緣
癡有行。緣行有識。緣識有名色。緣名色有六
^pb入。緣六入有觸。緣觸有受。緣受有愛。緣愛有
取。緣取有有。緣有有生。緣生有老．死．憂．悲．苦
惱。大患所集。是為此大苦陰緣。　佛告阿難。緣
生有老死。此為何義。若使一切眾生無有生
者。寧有老死不。　阿難答曰。無也。是故。阿難。
^pb以此緣。知老死由生。緣生有老死。我所說者。
義在於此。　又告阿難。緣有有生。此為何義。若
使一切眾生無有欲有．色無色有者。寧有生
不。　答曰。無也。　阿難。我以此緣。知生由有。緣有
有生。我所說者。義在於此。　又告阿難。緣取有
^pb有。此為何義。若使一切眾生無有欲取．見取．
戒取．我取者。寧有有不。　答曰。無也。　阿難。我以
此緣。知有由取。緣取有有。我所說者。義在於
此。　又告阿難。緣愛有取。此為何義。若使一切
眾生無有欲愛．有愛．無有愛者。寧有取不。　答
^pb曰。無有。　阿難。我以此緣。知取由愛。緣愛有取。
我所說者。義在於此。　又告阿難。緣受有愛。此
為何義。若使一切眾生無有樂受．苦受．不苦
不樂受者。寧有愛不。　答曰。無也。　阿難。我以此
緣。知愛由受。緣受有愛。我所說者。義在於
^pb此。阿難。當知因愛有求。因求有利。因利有用。
因用有欲。因欲有著。因著有嫉。因嫉有守。因
守有護。阿難。由有護故。有刀杖．諍訟．作無數
惡。我所說者。義在於此。阿難。此為何義。若使
一切眾生無有護者。當有刀杖．諍訟。起無數
^pb惡不。　答曰。無也。　是故。阿難。以此因緣。知刀杖．
諍訟由護而起。緣護有刀杖．諍訟。阿難。我所
說者。義在於此。　又告阿難。因守有護。此為何
義。若使一切眾生無有守者。寧有護不。答曰。
無也。　阿難。我以此緣。知護由守。因守有護。我
^pb所說者。義在於此。阿難。因嫉有守。此為何義。
若使一切眾生無有嫉者。寧有守不。　答曰。無
也。　阿難。我以此緣。知守由嫉。因嫉有守。我所
說者。義在於此。阿難。因著有嫉。此為何義。若
使一切眾生無有著者。寧有嫉不。　答曰。無也。
　
^pb阿難。我以此緣。知嫉由著。因著有嫉。我所說
者。義在於此。阿難。因欲有著。此為何義。若使
一切眾生無有欲者。寧有著不。　答曰。無也。　阿
難。我以此緣。知著由欲。因欲有著。我所說者。
義在於此。阿難。因用有欲。此為何義。若使一
^pb切眾生無有用者。寧有欲不。　答曰。無也。　阿難。
我以此義。知欲由用。因用有欲。我所說者。義
在於此。阿難。因利有用。此為何義。若使一切
眾生無有利者。寧有用不。　答曰。無也。　阿難。我
以此義。知用由利。因利有用。我所說者。義在
^pb於此。阿難。因求有利。此為何義。若使一切眾
生無有求者。寧有利不。答曰。無也。　阿難。我以
此緣。知利由求。因求有利。我所說者。義在於
此。阿難。因愛有求。此為何義。若使一切眾生
無有愛者。寧有求不。　答曰。無也。　阿難。我以此
^pb緣。知求由愛。因愛有求。我所說者。義在於此。
　又告阿難。因愛有求。至於守護。受亦如是。因
受有求。至於守護。　佛告阿難。緣觸有受。此為
何義。阿難。若使無眼．無色．無眼識者。寧有觸
不。　答曰。無也。　若無耳．聲．耳識。鼻．香．鼻識。舌．味．
^pb舌識。身．觸．身識。意．法．意識者。寧有觸不。　答曰。
無也。　阿難。若使一切眾生無有觸者。寧有受
不。　答曰。無也。　阿難。我以是義。知受由觸。緣觸
有受。我所說者。義在於此。阿難。緣名色有觸。
此為何義。若使一切眾生無有名色者。寧有
^pb心觸不。　答曰。無也。若使一切眾生無形色相
貌者。寧有身觸不。　答曰。無也。　阿難。若無名色。
寧有觸不。　答曰。無也。　阿難。我以是緣。知觸由
名色。緣名色有觸。我所說者。義在於此。阿難。
緣識有名色。此為何義。若識不入母胎者。有
^pb名色不。　答曰。無也。　若識入胎不出者。有名色
不。答曰。無也。　若識出胎。嬰孩壞敗。名色得增
長不。　答曰。無也。　阿難。若無識者。有名色不。答
曰。無也。　阿難。我以是緣。知名色由識。緣識有
名色。我所說者。義在於此。阿難。緣名色有識。
^pb此為何義。若識不住名色。則識無住處。若無
住處。寧有生．老．病．死．憂．悲．苦惱不。　答曰。無也。
　阿難。若無名色。寧有識不。答曰。無也。　阿難。我
以此緣。知識由名色。緣名色有識。我所說者。
義在於此。阿難。是故名色緣識。識緣名色。名
^pb色緣六入。六入緣觸。觸緣受。受緣愛。愛緣取。
取緣有。有緣生。生緣老．死．憂苦．悲惱。大苦陰
集。　阿難。齊是為語。齊是為應。齊是為限。齊此
為演說。齊是為智觀。齊是為眾生。阿難。諸比
丘於此法中。如實正觀。無漏心解脫。阿難。
^pb此比丘當名為慧解脫。如是解脫比丘如來
終亦知。如來不終亦知。如來終不終亦知。如
來非終非不終亦知。何以故。阿難。齊是為語。
齊是為應。齊是為限。齊是為演說。齊是為智
觀。齊是為眾生。如是盡知已。無漏心解脫比
^pb丘不知不見如是知見。阿難。夫計我者。齊幾
名我見。名色與受。俱計以為我。有人言。受非
我。我是受。或有言。受非我。我非受。受法是我。
或有言。受非我。我非受。受法非我。但愛是我。
　阿難。彼見我者。言受是我。當語彼言。如來說
^pb三受。樂受．苦受．不苦不樂受。當有樂受時。無
有苦受．不苦不樂受。有苦受時。無有樂受．不
苦不樂受。有不苦不樂受時。無有苦受．樂受。
所以然者。阿難。樂觸緣生樂受。若樂觸滅受
亦滅。阿難。苦觸緣生苦受。若苦觸滅受亦滅。

^pb不苦不樂觸緣生不苦不樂受。若不苦不樂
觸滅受亦滅。阿難。如兩木相攢則有火生。各
置異處則無有火。此亦如是。因樂觸緣故生
樂受。若樂觸滅受亦俱滅。因苦觸緣故生苦
受。若苦觸滅受亦俱滅。因不苦不樂觸緣生
^pb不苦不樂受。若不苦不樂觸滅受亦俱滅。阿
難。此三受有為無常。從因緣生。盡法．滅法。為
朽壞法。彼非我有。我非彼有。當以正智如實
觀之。阿難。彼見我者。以受為我。彼則為非。　阿
難。彼見我者。言受非我。我是受者。當語彼言。
^pb如來說三受。苦受．樂受．不苦不樂受。若樂受
是我者。樂受滅時。則有二我。此則為過。若苦
受是我者。苦受滅時。則有二我。此則為過。若
不苦不樂受是我者。不苦不樂受滅時。則有
二我。此則為過。阿難。彼見我者。言。受非我。我
^pb是受。彼則為非。阿難。彼計我者。作此說。受非
我。我非受。受法是我。當語彼言。一切無受。汝
云何言有受法。汝是受法耶。對曰。非是。是故。
阿難。彼計我者。言。受非我。我非受。受法是我。
彼則為非。　阿難。彼計我者。作是言。受非我。我
^pb非受。受法非我。但愛是我。者。當語彼言。一切
無受。云何有愛。汝是愛耶。對曰。非也。是故。阿
難。彼計我者。言。受非我。我非受。受法非我。愛
是我。者。彼則為非。阿難。齊是為語。齊是為應。
齊是為限。齊是為演說。齊是為智觀。齊是為
^pb眾生。阿難。諸比丘於此法中如實正觀。於無
漏心解脫。阿難。此比丘當名為慧解脫。如是
解脫心比丘。有我亦知。無我亦知。有我無我
亦知。非有我非無我亦知。何以故。阿難。齊是
為語。齊是為應。齊是為限。齊是為演說。齊是
^pb為智觀。齊是為眾生。如是盡知已。無漏心解
脫比丘不知不見如是知見。　佛語阿難。彼計
我者。齊已為定。彼計我者。或言少色是我。或
言多色是我。或言少無色是我。或言多無色
是我。阿難。彼言少色是我者。定少色是我。我
^pb所見是。餘者為非。多色是我者。定多色是我。
我所見是。餘者為非。少無色是我者。定言少
無色是我。我所見是。餘者為非。多無色是我
者。定多無色是我。我所見是。餘者為非。佛告
阿難。七識住。二入處。諸有沙門．婆羅門言。此
^pb處安隱。為救．為護．為舍．為燈．為明．為歸。為不
虛妄。為不煩惱。云何為七。或有眾生。若干種
身若干種想。天及人。此是初識住處。諸沙門．
婆羅門言。此處安隱。為救．為護．為舍．為燈．為
明．為歸。為不虛妄。為不煩惱。阿難。若比丘知
^pb初識住。知集．知滅．知味．知過．知出要。如實知
者。阿難。彼比丘言。彼非我。我非彼。如實知見。
或有眾生。若干種身而一想。梵光音天是。或
有眾生。一身若干種想。光音天是。或有眾生
一身一想。遍淨天是。或有眾生。住空處。或有
^pb眾生。住識處。或有眾生。住不用處。是為七識
住處。或有沙門．婆羅門言。此處安隱。為救．為
護．為舍．為燈．為明．為歸。為不虛妄。為不煩惱。
阿難。若比丘知七識住。知集．知滅．知味．知過．
知出要。如實知見。彼比丘言。彼非我。我非彼。
^pb如實知見。是為七識住。　云何二入處。無想入．
非想非無想入。是為。阿難。此二入處。或有沙
門．婆羅門言。此處安隱。為救．為護．為舍．為燈．
為明．為歸。為不虛妄。為不煩惱。阿難。若比丘
知二入處。知集．知滅．知味．知過．知出要。如實
^pb知見。彼比丘言。彼非我。我非彼。如實知見。是
為二入。　阿難。復有八解脫。云何八。色觀色。初
解脫。內色想。觀外色。二解脫。淨解脫。三解脫。
度色想。滅有對想。不念雜想。住空處。四解脫。
度空處。住識處。五解脫。度識處。住不用處。六
^pb解脫。度不用處。住有想無想處。七解脫。滅盡
定。八解脫。阿難。諸比丘於此八解脫。逆順遊
行。入出自在。如是比丘得俱解脫。　爾時。阿難
聞佛所說。歡喜奉行。
^n14佛說長阿含第二分釋提桓因問經第十如
^pb是我聞。　一時。佛在摩竭國菴婆羅村北。毘陀
山因陀娑羅窟中。　爾時。釋提桓因發微妙善
心。欲來見佛。今我當往至世尊所。　時。諸忉利
天聞釋提桓因發妙善心。欲詣佛所。即尋詣
帝釋。白言。善哉。帝釋。發妙善心。欲詣如
^pb來。我等亦樂侍從詣世尊所。　時。釋提桓因即
告執樂神般遮翼曰。我今欲詣世尊所。汝可
俱行。此忉利諸天亦當與我俱詣佛所。　對曰。
唯然。時。般遮翼持琉璃琴。於帝釋前忉利天
眾中鼓琴供養。　時。釋提桓因．忉利諸天及般
^pb遮翼。於法堂上忽然不現。譬如力士屈伸臂
頃。至摩竭國北毘陀山中。　爾時。世尊入火焰
三昧。彼毘陀山同一火色。時國人見。自相謂
言。此毘陀山同一火色。將是如來諸天之力。
　時。釋提桓因告般遮翼曰。如來．至真甚難得
^pb睹。而能垂降此閑靜處。寂默無聲。禽獸為侶。
此處常有諸大神天侍衛世尊。汝可於前鼓
琉璃琴娛樂世尊。吾與諸天尋於後往。　對曰。
唯然。即受教已。持琉璃琴於先詣佛。去佛不
遠。鼓琉璃琴。以偈歌曰。
　
^pb跋陀禮汝父　　汝父甚端嚴
生汝時吉祥　我心甚愛樂　本以小因緣
欲心於中生　展轉遂增廣　如供養羅漢
釋子專四禪　常樂於閑居　正意求甘露
我專念亦爾　能仁發道心　必欲成正覺
^pb我今求彼女　必欲會亦爾　我心生染著
愛好不捨離　欲捨不能去　如象為鉤制
如熱遇涼風　如渴得冷泉　如取涅槃者
如水滅於火　如病得良醫　飢者得美食
充足生快樂　如羅漢遊法　如象被深鉤
^pb而猶不肯伏　[馬*奔]突難禁制　放逸不自止
猶如清涼池　眾花覆水上　疲熱象沐浴
舉身得清涼　我前後所施　供養諸羅漢
世有福報者　盡當與彼供　汝死當共死
汝無我活為　寧使我身死　不能無汝存
　忉利天之主　　
^pb釋今與我願
稱汝禮節具　汝善思察之
爾時。世尊從三昧起。告般遮翼言。善哉。善哉。
般遮翼。汝能以清淨音和琉璃琴稱讚如來。
琴聲．汝音。不長不短。悲和哀婉。感動人心。汝
^pb琴所奏。眾義備有。亦說欲縛。亦說梵行。亦說
沙門。亦說涅槃。　爾時。般遮翼白佛言。我念世
尊昔鬱鞞羅尼連禪水邊。阿遊波陀尼俱律
樹下初成佛道時。有尸漢陀天大將子及執
樂天王女。共於一處。但設欲樂。我於爾時見
^pb其心爾。即為作頌。頌說欲縛。亦說梵行。亦說
沙門。亦說涅槃。時。彼天女聞我偈已。舉目而
笑語我言。般遮翼。我未見如來。我曾於忉利
天法講堂上。聞彼諸天稱讚如來。有如是德。
有如是力。汝常懷信。親近如來。我今意欲與
汝共為知識。世尊。我時與一言之後。不復與
^pb語。　時。釋提桓因作是念。此般遮翼已娛樂如
來訖。我今寧可念於彼人。時。天帝釋即念彼
人。時。般遮翼復生念言。今天帝釋乃能念我。
即持琉璃琴詣帝釋所。帝釋告曰。汝以我名
并稱忉利天意。問訊世尊。起居輕利。遊步強
^pb耶。　時。般遮翼承帝釋教。即詣世尊所。頭面禮
足。於一面住。白世尊言。釋提桓因及忉利諸
天故。遣我來問訊世尊。起居輕利。遊步強耶。
　世尊報曰。使汝帝釋及忉利天壽命延長。快
樂無患。所以然者。諸天．世人及阿須輪諸眾
^pb生等。皆貪壽命．安樂．無患。　爾時。帝釋復自念
言。我等宜往禮覲世尊。即與忉利諸天往詣
佛所。頭面禮足。卻住一面。時。帝釋白佛言。不
審我今去世尊遠近可坐。　佛告帝釋曰汝天
眾多。但近我坐。　時。世尊所止因陀羅窟。自然
^pb廣博。無所障礙。爾時。帝釋與忉利諸天及般
遮翼皆禮佛足。於一面坐。帝釋白佛言。一時。
佛在舍衛國婆羅門舍。爾時世尊入火焰三
昧。我時以少因緣。乘千輻寶車。詣毘樓勒天
王所。於空中過。見一天女叉手在世尊前立。
^pb我尋語彼女言。若世尊三昧起者。汝當稱我
名字。問訊世尊。起居輕利。遊步強耶。不審彼
女後竟為我達此心不。世尊。寧能憶此事不。
　佛言。憶耳。彼女尋以汝聲致問於我。吾從定
起。猶聞汝車聲。　帝釋白佛言。昔者。我以少緣。
^pb與忉利諸天集在法堂。彼諸舊天皆作是言。
若如來出世。增益諸天眾。減損阿須輪眾。今
我躬見世尊。躬見自知。躬自作證。如來．至真
出現於世。增益諸天眾。減損阿須輪眾。此有
瞿夷釋女。於世尊所淨修梵行。身壞命終。生
忉
^pb利天宮。即為我子。忉利諸天皆稱言。瞿夷大
天子有大功德。有大威力。復有餘三比丘。於
世尊所淨修梵行。身壞命終。生於卑下執樂
神中。常日日來為我給使。瞿夷見已。以偈觸
嬈曰。
^pb汝為佛弟子　我本在家時　以衣食供養
禮拜致恭恪　汝等名何人　躬受佛教誡
淨眼之所說　汝不觀察之　我本禮敬汝
從佛聞上法　生三十三天　為帝釋作子
汝等何不觀　我所有功德　本為女人身
^pb今為帝釋子　汝等本俱共　同修於梵行
今獨處卑賤　為吾等給使　本為弊惡行
今故受此報　獨處於卑賤　為吾等給使
生此處不淨　為他所觸嬈　聞已當患厭
此處可厭患　從今當精勤　勿復為人使
　
^pb二人勤精進　　思惟如來法
捨彼所戀著　觀欲不淨行　欲縛不真實
誑惑於世間　如象離羈靽　超越忉利天
釋及忉利天　集法講堂上　彼已勇猛力
超越忉利天　釋歎未曾有　諸天亦見過
^pb此是釋迦子　超越忉利天　患厭於欲縛
瞿夷說此言　摩竭國有佛　名曰釋迦文
彼子大失意　其後還得念　三人中一人
故為執樂神　二人見道諦　超越忉利天
世尊所說法　弟子不懷疑　俱共同聞法
^pb二人勝彼一　自見殊勝已　皆生光音天
我觀見彼已　故來至佛所
帝釋白佛言。願開閑暇。一決我疑。　佛言。隨汝
所問。吾當為汝一一演說。　爾時。帝釋即白佛
言。諸天．世人．乾沓和．阿須羅及餘眾生等。盡
^pb與何結相應。乃至怨讎．刀杖相向。　佛告釋言。
怨結之生。皆由貪嫉。故使諸天．世人．阿須羅．
餘眾生等。刀杖相加。　爾時。帝釋即白佛言。實
爾。世尊。怨結之生。由貪嫉故。使諸天．世人．阿
須羅．餘眾生等。刀杖相加。我今聞佛所說。疑
^pb網悉除。無復疑也。但不解此貪嫉之生。何由
而起。何因何緣。誰為原首。從誰而有。從誰而
無。　佛告帝釋。貪嫉之生。皆由愛憎。愛憎為因。
愛憎為緣。愛憎為首。從此而有。無此則無。　爾
時。帝釋即白佛言。實爾。世尊。貪嫉之生。皆由
^pb愛憎。愛憎為因。愛憎為緣。愛憎為首。從此而
有。無此則無。我今聞佛所說。迷惑悉除。無復
疑也。但不解愛憎復何由而生。何因何緣。誰
為原首。從誰而有。從誰而無。　佛告帝釋。愛憎
之生。皆由於欲。因欲緣欲。欲為原首。從此而
^pb有。無此則無。　爾時。帝釋白佛言。實爾。世尊。愛
憎之生。皆由於欲。因欲緣欲。欲為原首。從此
而有。無此則無。我今聞佛所說。迷惑悉除。無
復疑也。但不知此欲復何由生。何因何緣。誰
為原首。從誰而有。從誰而無。　佛告帝釋。愛由
^pb想生。因想緣想。想為原首。從此而有。無此而
無。　爾時。帝釋白佛言。實爾。世尊。愛由想生。因
想緣想。想為原首。從此而有。無此則無。我今
聞佛所說。無復疑也。但不解想復何由而生。
何因何緣。誰為原首。從誰而有。從誰而無。　佛
^pb告帝釋。想之所生。由於調戲。因調緣調。調為
原首。從此而有。無此則無。帝釋。若無調戲則
無想。無想則無欲。無欲則無愛憎。無愛憎則
無貪嫉。若無貪嫉。則一切眾生不相傷害。帝
釋。但緣調為本。因調緣調。調為原首。從此
^pb有想。從想有欲。從欲有愛憎。從愛憎有貪嫉。
以貪嫉故。使群生等共相傷害。　帝釋白佛言。
實爾。世尊。由調有想。因調緣調。調為原首。從
此有想由調而有。無調則無。若本無調者則
無想。無想則無欲。無欲則無愛憎。無愛憎則
^pb無貪嫉。無貪嫉則一切群生不相傷害。但想
由調生。因調緣調。調為原首。從調有想。從想
有欲。從欲有愛憎。從愛憎有貪嫉。從貪嫉使
一切眾生共相傷害。我今聞佛所說。迷惑悉
除。無復疑也。　爾時。帝釋復白佛言。一切沙門．
^pb婆羅門盡除調戲在滅跡耶。為不除調戲在
滅跡耶。　佛告帝釋。一切沙門．婆羅門不盡除
調戲在滅跡也。所以然者。帝釋。世間有種種
界。眾生各依己界。堅固守持。不能捨離。謂己
為實。餘者為虛。是故。帝釋。一切沙門．婆羅門
^pb不盡除調戲而在滅跡。　爾時。帝釋白佛言。實
爾。世尊。世間有種種眾生。各依己界。堅固守
持。不能捨離。謂己為是。餘為虛妄。是故一切
沙門．婆羅門不盡除調戲而在滅跡。我聞佛
言。疑惑悉除。無復疑也。　帝釋復白佛言。齊幾
^pb調在滅跡耶。　佛告帝釋。調戲有三。一者口。二
者想。三者求。彼口所言。自害．害他。亦二俱害。
捨此言已。如所言。不自害．不害他．不二俱害。
知時比丘如口所言。專念不亂。想亦自害．害
他。亦二俱害。捨此想已。如所想。不自害．不害
^pb他。二俱不害。知時比丘如所想。專念不亂。帝
釋。求亦自害．害他。亦二俱害。捨此求已。如所
求。不自害．不害他。不二俱害。知時比丘如所
求。專念不亂。　爾時。釋提桓因言。我聞佛所說。
無復狐疑。　又白佛言。齊幾名賢聖捨心。　佛告
^pb帝釋。捨心有三。一者喜身。二者憂身。三者捨
身。帝釋。彼喜身者。自害．害他。亦二俱害。捨此
喜已。如所喜。不自害．害他。二俱不害。知時比
丘專念不忘。即名受具足戒。帝釋。彼憂身者。
自害．害彼。亦二俱害。捨此憂已。如所憂。不自
^pb害．害他。二俱不害。知時比丘專念不忘。即名
受具足戒。復次。帝釋。彼捨身者。自害．害他。亦
二俱害。捨此身已。如所捨。不自害．不害他。二
俱不害。知時比丘專念不忘。是即名為受具
足戒。　帝釋白佛言。我聞佛所說。無復狐疑。　又
^pb白佛言。齊幾名賢聖律諸根具足。　佛告帝釋。
眼知色。我說有二。可親．不可親。耳聲．鼻香．舌
味．身觸．意法。我說有二。可親．不可親。爾時。帝
釋白佛言。世尊。如來略說。未廣分別。我以具
解。眼知色。我說有二。可親．不可親。耳聲．
^pb鼻香．舌味．身觸．意法有二。可親．不可親。世尊。
如眼觀色。善法損減。不善法增。如此眼知色。
我說不可親。耳聲．鼻香．舌味．身觸．意知法。善
法損減。不善法增。我說不可親。世尊。如眼見
色。善法增長。不善法減。如是眼知色。我說可
^pb親。耳聲．鼻香．舌味．身觸．意知法。善法增長。不
善法減。我說可親。佛告帝釋。善哉。善哉。是名
賢聖律諸根具足。　帝釋白佛言。我聞佛所說。
無復狐疑。　復白佛言。齊幾比丘名為究竟．究
竟梵行．究竟安隱．究竟無餘。　佛告帝釋。為愛
^pb所苦。身得減者。是為究竟．究竟梵行．究竟安
隱．究竟無餘。　帝釋白佛言。我本長夜。所懷疑
網。今者如來開發所疑。　佛告帝釋。汝昔頗曾
詣沙門．婆羅門所問此義不。　帝釋白佛言。我
自憶念。昔者。曾詣沙門．婆羅門所諮問此義。
昔
^pb我一時曾集講堂。與諸天眾共論。如來為當
出世。為未出世。時共推求。不見如來出現于
世。各自還宮。五欲娛樂。世尊。我復於後時見
諸大神天。自恣五欲已。漸各命終。時我。世尊。
懷大恐怖。衣毛為豎。時。見沙門．婆羅門處在
^pb閑靜。去家離欲。我尋至彼所問言。云何名究
竟。我問此義。彼不能報。彼既不知。逆問我言。
汝為是誰。我尋報言。我是釋提桓因。彼復問
言。汝是何釋。我時答言。我是天帝釋。心有所
疑。故來相問耳。時。我與彼如所知見。說於釋
^pb義。彼問我言。更為我弟子。我今是佛弟子。得
須陀洹道。不墮餘趣。極七往返。必成道果。唯
願世尊記我為斯陀含。說此語已。復作頌曰。
由彼染穢想　故生我狐疑
　長夜與諸天　　
^pb推求於如來
見諸出家人　常在閑靜處　謂是佛世尊
故往稽首言　我今故來問　云何為究竟
問已不能報　道跡之所趣　今日無等尊
是我久所求　已觀察己行　心已正思惟
^pb唯聖先已知　我心之所行　長夜所修業
願淨眼記之　雖命人中上　三界無極尊
能斷恩愛刺　今禮日光尊
佛告帝釋。汝憶本得喜樂．念樂時不。　帝釋答
曰。如是。世尊。憶昔所得喜樂．念樂。世尊。我昔
^pb曾與阿須輪共戰。我時得勝。阿須輪退。我時
則還。得歡喜．念樂。計此歡喜．念樂。離有穢惡
刀杖喜樂．鬥訟喜樂。今我於佛所得喜．念樂。
無有刀杖．諍訟之樂。　佛告帝釋。汝今得喜樂．
念樂。於中欲求何功德果。　爾時。帝釋白佛言。
我於喜樂．念樂中。欲求五功德果。何等五。即
^pb說偈言。
我後若命終　捨於天上壽　處胎不懷患
使我心歡喜　佛度未度者　能說正真道
於三佛法中　我要修梵行　以智慧身居
心自見正諦　得達本所起　於是長解脫
^pb但當勤修行　習佛真實智　設不獲道證
功德猶勝天　諸有神妙天　阿迦尼吒等
下至末後身　必當生彼處　我今於此處
受天清淨身　復得增壽命　淨眼我自知
說此偈已。白佛言。我於喜樂．念樂中。欲得如
^pb是五功德果。　爾時。帝釋語忉利諸天曰。汝於
忉利天上梵童子前恭敬禮事。今於佛前復
設此敬者。不亦善哉。　其語未久。時梵童子忽
然於虛空中天眾上立。向天帝釋而說偈曰。
天王清淨行　多利益眾生
　摩竭帝釋主　　
^juan11^pb
^pb能問如來義時。梵童子說此偈已。忽然不現。
是時。帝釋即從座起。禮世尊足。遶佛三匝。卻
行而退。忉利諸天及般遮翼亦禮佛足。卻行
而退。時。天帝釋少復前行。顧語般遮翼曰。善
哉。善哉。汝能先於佛前鼓琴娛樂。然後我及
^pb諸天於後方到。我今知汝補汝父位。於乾沓
和中最為上首。當以彼拔陀乾沓和王女與
汝為妻。　世尊說此法時。八萬四千諸天遠塵
離垢。諸法法眼生。　時。釋提桓因．忉利諸天及
般遮翼聞佛所說。歡喜奉行。佛說長阿含經
^pb卷第十
佛說長阿含經卷第十一
　　　　後秦弘始年佛陀耶舍共竺佛念譯
^n15第二分阿㝹經第十一如是我聞。　一時。佛在
冥寧國阿㝹土。與大比丘眾千二百五十人
俱。　爾時。世尊著衣持缽。入阿㝹城乞食。爾時。
世尊默自念言。我今乞食。於時如早。今宜往
詣房伽婆梵志園觀。比須時至。然後乞食。爾
時。世尊即詣彼園。時彼梵志遙見佛來。即起
奉迎。共相問訊。言。善來。瞿曇。不面來久。今以
何緣乃能屈顧。唯願瞿曇就此處坐。爾時。世
尊即就其坐。　時。彼梵志於一面坐。白世尊言。
先夜隸車子善宿比丘來至我所。語我言。大
師。我不於佛所修梵行也。所以然者。佛疏外
我。彼人見向說瞿曇過。雖有此言。我亦不受。
　佛告梵志。彼善
^pb宿所言。知汝不受耳。昔我一時在毗舍離獼
猴池側集法堂上。時此善宿來至我所。語我
言。如來外我。我不於如來所修梵行也。我時
告曰。汝何故言。我不於如來所修梵行。如來
外我耶。善宿報我言。如來不為我現神足變
^pb化。　時。我語言。吾可請汝於我法中淨修梵行。
當為汝現神足耶。復當語我。如來當為我現
神足變化。然後我當修梵行耶。時。善宿報我
言。不也。世尊。佛告善宿。我亦不語汝言。汝於
我法中淨修梵行。當為汝現神足變化。汝亦
^pb不言為我現神足者。當修梵行。云何。善宿。如
汝意者。謂如來能現神足．為不能現耶。我所
說法。彼法能得出要。盡苦際不耶。善宿白佛
言。如是。世尊。如來能現神足。非為不能。所可
說法。能得出要。盡諸苦際。非為不盡。是故。
^pb善宿。我所說法修梵行者。能現神足。非為不
能。出要離苦。非不能離。汝於此法欲何所求。
　善宿言。世尊。不能隨時教我。我父祕術。世尊
盡知。吝不教我。佛言。善宿。我頗曾言。汝於我
法中修梵行者。教汝父術耶。汝頗復言。教我
^pb父術者。當於佛所修梵行耶。答曰。不也。是故。
善宿。我先無此言。汝亦無言。今者何故作此
語耶。云何。善宿。汝謂如來能說汝父祕術。為
不能說耶。所可說法。能得出要。盡苦際不耶。
善宿報言。如來能說父之祕術。非為不能。說
^pb法出要。能盡苦際。非為不能。佛告善宿。若我
能說汝父祕術。亦能說法出要離苦。汝於我
法中復欲何求。又告善宿。汝先於毗舍離跋
闍土地。無數方便。稱歎如來。稱歎正法。稱歎
眾僧。譬如有人八種稱歎彼清涼池。使人好
^pb樂。一冷。二輕。三柔。四清。五甘。六無垢。七飲無
饜。八便身。汝亦如是。於毘舍離跋闍土。稱歎
如來。稱歎正法。稱歎眾僧。使人信樂。善宿。當
知今汝退者。世間當復有言。善宿比丘多有
知識。又是世尊所親。亦是世尊弟子。不能盡
^pb形淨修梵行。捨戒就俗處。卑陋行。梵志。當知
我時備語。不順我教。捨戒就俗。梵志。一時。我
在獼猴池側法講堂上。時有尼乾子。字伽羅
樓。在彼處止。人所宗敬。名稱遠聞。多有知識。
利養備具。時。善宿比丘著衣持缽。入毗舍離
^pb城乞食。漸漸轉到尼乾子所。爾時。善宿以深
遠義問尼乾子。彼不能答。便生瞋恚。善宿自
念。我觸嬈此人。將無長夜有苦惱報耶。梵志。
當知時善宿比丘於乞食後。執持衣缽。來至
我所。頭面禮足。在一面坐。善宿爾時亦不以
^pb此緣告我。我語之曰。愚人。汝寧可自稱為沙
門釋子耶。善宿尋報我言。世尊。何故稱我為
愚。不應自稱為釋子耶。我告之曰。愚人。汝曾
往至尼乾子所問深遠義。彼不能報。便生瞋
恚。汝時自念。我今觸此尼乾。將無長夜有苦
^pb惱報耶。汝有是念不。　善宿白佛言。彼是羅漢。
何緣乃有此嫉恚心。我時答曰。愚人。羅漢何
緣有嫉恚心。非我羅漢有嫉恚心。汝今自謂
彼是羅漢。彼有七苦行。長夜執持。何謂七。一
盡形壽不著衣裳。二盡形壽不飲酒食肉。而
^pb不食飯及與糗麵。三盡形壽不犯梵行。四盡
形壽毗舍離有四石塔。東名憂園塔．南名象
塔．西名多子塔．北名七聚塔。盡形不離四塔。
為四苦行。而彼後當犯此七苦行已。於毗舍
離城外命終。譬如野干疥癩衰病。死丘塚間。

^pb彼尼乾子亦復如是。自為禁法。後盡犯之。本
自誓言。盡形不著衣服。後還著衣。本自誓言。
盡形壽不飲酒噉肉。不食飯及糗麵。而後盡
食。本自誓言。不犯梵行。而後亦犯。本言。不越
四塔。東憂園塔．南象塔．西多子塔．北七聚塔。
^pb今盡遠離不復親近。彼人自違此七誓已。出
毘舍離城。塚間命終。佛告善宿曰。愚人。汝不
信我言。汝自往觀。自當知耳。佛告梵志。一時。
比丘善宿著衣持缽。入城乞食。乞食已。還出
城。於空塚間見尼乾子於彼命終。見已。來至
^pb我所。頭面禮足。在一面坐。不以此事而語我
言。梵志。當知我爾時語善宿曰。云何。善宿。我
先所記尼乾子如我語不。對曰。如是。如世尊
言。梵志。當知我與善宿現神通證。而彼言。世
尊不為我現。又一時我在冥寧國白土之邑。

^pb時有尼乾子。名究羅帝。在白土住。人所宗敬。
名稱遠聞。多得利養。時。我著衣持缽。入城乞
食。時善宿比丘隨我後行。見究羅帝尼乾子
在糞堆上伏舐糠糟。梵志。當知時善宿比丘
見此尼乾子在糞堆上伏舐糠糟已。作是念
^pb言。世間諸有阿羅漢．向阿羅漢道者無有及
此。此尼乾子其道最勝。所以者何。此人苦行
乃能如是。除捨憍慢。於糞堆上伏舐糠糟。　梵
志。時。我右旋告善宿曰。汝意愚人。寧可自稱
為釋子耶。善宿白佛言。世尊。何故稱我為愚。
^pb不應自稱為釋子耶。佛告善宿言。汝愚人。觀
此究羅帝蹲糞堆上伏食糠糟。汝見已。作是
念。諸世間阿羅漢及向羅漢者。此究羅帝最
為尊上。所以者何。今此究羅帝乃能苦行。除
捨憍慢。蹲糞堆上伏舐糠糟。汝有是念不。答
我
^pb言。實爾。善宿又言。何故。世尊。於阿羅漢所生
嫉妒心。佛告愚人。我不於羅漢所生妒嫉心。
何為於羅漢所生妒嫉心。汝今愚人。謂究羅
帝真阿羅漢。此人卻後七日當腹脹命終。生
起屍餓鬼中。常苦飢餓。其命終後。以葦索繫
^pb抴於塚間。汝若不信者。可先往語之。　時。善宿
即往詣究羅帝所。說言。彼沙門瞿曇記汝。卻
後七日當腹脹命終。生起屍餓鬼中。死已以
葦索繫抴於塚間。善宿復白。汝當省食。勿使
彼言當也。梵志。當知時究羅帝至滿七日腹
^pb脹而死。即生起屍餓鬼中。死屍以葦索繫抴
於塚間。爾時。善宿聞佛語已。屈指計日。至七
日已。時善宿比丘即往至裸形村中。到已。問
其村人曰。諸賢。究羅帝今何所在。報曰。已取
命終。問曰。何患命終耶。答曰。腹脹。問曰。云何
殯
^pb送。答曰。以葦索繫抴於塚間。　梵志。時。善宿聞
此語已。即往塚間。欲至未至。時彼死屍並動
膝腳。忽爾而蹲。時彼善宿故前到死屍所。語
言。究羅帝。汝命終耶。死屍答言。我已命終。問
曰。汝以何患命終。死屍答言。瞿曇記我。七日
^pb後腹脹命終。我如其言。至滿七日。腹脹命終。
善宿復問。汝生何處。屍即報言。彼瞿曇所記。
當生起屍餓鬼中。我今日生起屍餓鬼中。善
宿問曰。汝命終時。云何殯送。屍答曰。瞿曇所
記。以葦索繫抴於塚間。實如彼言。以葦索繫
^pb抴於塚間。時。死屍語善宿曰。汝雖出家。不得
善利。瞿曇沙門說如此事。汝常不信。作是語
已。死屍還臥。　梵志。時。善宿比丘來至我所。頭
面禮足。在一面坐。不以此緣語我。我尋語曰。
如我所記。究羅帝者實爾以不。答曰。實爾。
^pb如世尊言。梵志。我如是數數為善宿比丘現
神通證。而彼猶言。世尊不為我現神通。　佛告
梵志。我於一時在獼猴池法講堂上。時有梵
志。名曰波梨子。在彼處止。人所宗敬。名稱遠
聞。多有利養。於毘舍離大眾之中。作如是說。
^pb沙門瞿曇自稱智慧。我亦智慧。沙門瞿曇自
稱神足。我亦有神足。沙門瞿曇得超越道。我
亦得超越道。我當與彼共現神足。沙門現一。
我當現二。沙門現二。我當現四。沙門現八。我
現十六。沙門現十六。我現三十二。沙門現三
^pb十二。我現六十四。隨彼沙門所現多少。我盡
當倍。　梵志。時。善宿比丘著衣持缽。入城乞食。
見波梨梵志於大眾中作如是說。沙門瞿曇
自稱智慧。我亦智慧。沙門瞿曇自稱神足。我
亦有神足。沙門瞿曇得超越道。我亦得
^pb超越道。我當與彼共現神足。沙門現一。我當
現二。沙門現四。我當現八。乃至隨沙門所現
多少。我盡能倍。時。善宿比丘乞食已。來至我
所。頭面禮。一面坐。語我言。我於晨朝著衣持
缽。入城乞食。時聞毘舍離波梨子於大眾中
^pb作是說言。沙門瞿曇有大智慧。我亦有大智
慧。沙門瞿曇有神足。我亦有神足。瞿曇現一。
我當現二。乃至隨瞿曇所現多少。我盡能倍。
具以此事而來告我。我語善宿言。彼波梨子
於大眾中不捨此語。不捨此見。不捨此慢。來
^pb至我所者。終無是處。若彼作是念。我不捨此
語。不捨此見。不捨此慢。而至沙門瞿曇所者。
彼頭即當破為七分。欲使彼人不捨此語。不
捨見慢。而能來者。無有是處。　善宿言。世尊護
口。如來護口。佛告善宿。汝何故言。世尊護
^pb口。如來護口。善宿言。彼波梨子有大威神。有
大德力。脫當來者將無現世尊虛耶。佛告善
宿。如來所言頗有二耶。對曰。無也。又告善宿。
若無二者。汝何故言。世尊護口。如來護口。善
宿白佛言。世尊為自知見彼波梨子。為諸天
^pb來語。佛言。我亦自知。亦諸天來語故知。此毘
舍離阿由大將。身壞命終。生忉利天。彼如來
語我言。波梨梵志子不知羞慚。犯戒妄語。在
毘舍離。於大眾中作如是誹謗言。阿由陀大
將身壞命終。生起屍鬼中。然我實身壞命終。
^pb生忉利天。波梨子我先自知。亦諸天來語故
知。佛告愚人善宿。汝不信我言者。入毘舍離。
隨汝唱之。我食後當往詣波梨梵志子所。　佛
告梵志。時。彼善宿過其夜已。著衣持缽。入城
乞食。時。彼善宿向毘舍離城中眾多婆羅門．
沙門．
^pb梵志。具說此言。波梨梵志子於大眾中說如
此言。沙門瞿曇有大智慧。我亦有大智慧。沙
門瞿曇有大威力。我亦有大威力。沙門瞿曇
有大神足。我亦有大神足。沙門現一。我當現
二。乃至沙門隨所現多少。我盡當倍。而今沙
^pb門瞿曇欲詣彼波梨子所。汝等眾人盡可詣
彼。時。波梨梵志在道而行。善宿見已。速詣其
所。語言。汝於毘舍離大眾中作如是言。沙門
瞿曇有大智慧。我亦有大智慧。乃至沙門瞿
曇。隨所現神足多少。我盡當倍。瞿曇聞此言。
^pb今欲來至汝所。汝可速歸。報言。我當歸耳。我
當歸耳。作此語已。尋自惶懼。衣毛為豎。不還
本處。乃詣道頭波梨梵志林中。坐繩床上。愁
悶迷亂。　佛告梵志。我於食後與眾多隸車．沙
門．婆羅門．梵志．居士詣波梨子住處。就座而
坐。
^pb於彼眾中有梵志名曰遮羅。時眾人喚彼遮
羅而告之曰。汝詣道頭林中語波梨子言。今
眾多隸車．沙門．婆羅門．梵志．居士盡集汝林。
眾共議言。梵志波梨於大眾中自唱此言。沙
門瞿曇有大智慧。我亦有大智慧。乃至瞿曇
^pb隨現神足多少。我盡能倍。沙門瞿曇故來至
汝林中。汝可來看。於是。遮羅聞眾人語已。即
詣道頭林語波梨子言。彼眾多隸車．沙門．婆
羅門．梵志．居士盡集在汝林。眾共議言。梵志
波梨子於大眾中自唱此言。沙門瞿曇有大
^pb智慧。我亦有大智慧。乃至沙門瞿曇現神足。
隨現多少。我盡能倍。瞿曇今在彼林中。波梨
今者寧可還也。爾時。波梨梵志即報遮羅曰。
當歸。當歸。作是語已。於繩床上轉側不安。爾
時。繩床復著其足。彼乃不能得離繩床。況
^pb能行步至世尊所。　時。遮羅語波梨言。汝自無
智。但有空聲為言。當歸。當歸。尚自不能離此
繩床。何由能得至大眾所。呵責波梨子已。即
還詣大眾所。報言。我以持眾人聲。往語波梨
子。彼報我言。當歸。當歸。即於繩床上動轉其
^pb身。床即著足不能得離。彼尚不能離其繩床。
何由能得來到此眾。爾時。有一頭摩隸車子
在眾中坐。即從座起。偏露右臂。長跪叉手。白
彼眾言。大眾小待。我今自往將彼人來。　佛言。
我爾時語頭摩隸車子言。彼人作如是語。懷
^pb如是見。起如是慢。欲使此人來至佛所。無有
是處。頭摩子。正使汝以革繩重繫。群牛共挽。
至彼身碎。彼終不能捨如是語．如是見．如是
慢。來至我所。若不信我言。汝往自知。爾時。頭
摩隸車子故往至波梨子所。語波梨子
^pb言。眾多隸車．沙門．婆羅門．梵志．居士盡集汝
林。眾共議言。梵志波梨子於大眾中口自唱
言。沙門瞿曇有大智慧。我亦有大智慧乃至
沙門瞿曇現其神足。隨所現多少。我盡能倍。
瞿曇沙門今在彼林。汝可還歸。爾時。波梨子
^pb即報言。當歸。當歸。作是語已。於繩床上動轉
其身。爾時繩床復著其足。彼乃不能自離繩
床。況復行步至世尊所。時。頭摩語波梨子言。
汝自無智。但有空聲為言。當歸。當歸。尚自不
能離此繩床。何由能得至大眾所。頭摩復語
^pb波梨子曰。諸有智者。以譬喻得解。乃往久遠
有一師子獸王在深林中住。師子清旦初出
窟時。四向顧望。奮迅三吼。然後遊行擇肉而
食。波梨子。彼師子獸王食已還林。常有一野
干隨後食殘。氣力充足便自言。彼林師子竟
^pb是何獸。能勝我耶。今寧可獨擅一林。清旦出
窟。四向顧望。奮迅三吼。然後遊行。擇肉而食
耶。彼尋獨處一林。清旦出窟。奮迅三吼。然後
遊行。欲師子吼。作野干鳴。波梨子。汝今亦爾。
蒙佛威恩。存生於世。得人供養。而今更與如
^pb來共競。時。頭摩子以偈責數曰。
野干稱師子　自謂為獸王　欲作師子吼
還出野干聲　獨處於空林　自謂為獸王
欲作師子吼　還出野干聲　跪地求穴鼠
穿塚覓死屍　欲作師子吼　還出野干聲
^pb頭摩子告曰。汝亦如是。蒙佛恩力。存生於世。
得人供養。而今更與如來共競。時。彼頭摩子
以四種喻。面呵責已。還詣大眾。報言。我以持
眾人聲喚波梨子。彼報我言。當歸。當歸。即於
繩床上動轉其身。床即著足不能得離。彼尚
不
^pb能自離繩床何由能得來到此眾。爾時。世尊
告頭摩子言。我先語汝。欲使此人來至佛所。
無有是處。正使汝以革繩重繫。群牛共挽。至
身碎壞。彼終不肯捨如是語．如是見．慢。來至
我所。梵志。時。我即與彼大眾種種說法。示教
^pb利喜。於彼眾中三師子吼。身昇虛空。還詣本
處。佛告梵志。或有沙門．婆羅門言。一切世間。
梵自在天所造。我問彼言。一切世間實梵自
在天所造耶。彼不能報。還問我言。瞿曇。此事
云何。我報彼言。或有此世間初壞敗時。有餘
^pb眾生命盡行盡。從光音天命終乃更生餘空
梵處。於彼起愛。生樂著心。復欲使餘眾生來
生此處。其餘眾生命盡行盡。復生彼處。時。彼
眾生自作是念。我今是大梵王。忽然而有。無
作我者。我能盡達諸義所趣。於千世界最得
^pb自在。能作能化。微妙第一。為人父母。我先至
此。獨一無侶。由我力故。有此眾生。我作此眾
生。彼餘眾生亦復順從。稱為梵王。忽然而有。
盡達諸義。於千世界最得自在。能作能化。微
妙第一。為人父母。先有是一。後有我等。此大
^pb梵王化作我等。此諸眾生隨彼壽終來生此
間。其漸長大。剃除鬚髮。服三法衣。出家為道。
彼入定意三昧隨三昧心憶本所生。彼作是
語。此大梵天忽然而有。無有作者。盡達諸義。
於千世界最得自在。能作能化。微妙第一。為
^pb人父母。彼大梵天常住不移。無變易法。我等
梵天所化。是以無常。不得久住。為變易法。如
是。梵志。彼沙門．婆羅門以此緣故。各言彼梵
自在天造此世界。梵志。造此世界者。非彼所
及。唯佛能知。又過此事。佛亦盡知。雖知不著
^pb苦．集．滅．味．過．出要。如實知之。以平等觀無餘
解脫。名曰如來。　佛告梵志。或有沙門．婆羅門
作是言。戲笑懈怠是眾生始。我語彼言。云何
汝等實言。戲笑懈怠是眾生始耶。彼不能報。
逆問我言。瞿曇。此事云何。時我報言。或有光
^pb音眾生喜戲笑懈怠。身壞命終。來生此間。漸
漸長大。剃除鬚髮。服三法衣。出家修道。便入
心定三昧。以三昧力識本所生。便作是言。彼
餘眾生不喜戲笑。常在彼處。永住不變。由我
等數喜戲笑。致此無常。為變易法。如是。梵志。
^pb彼沙門．婆羅門以是緣故。言戲笑是眾生始。
如是佛盡知之。過是亦知。知而不著。已不著
苦．集．滅．味．過．出要。如實知之。已平等觀無餘
解脫。名曰如來。　佛告梵志。或有沙門．婆羅門
言。失意是眾生始。我語彼言。汝等實言。失
^pb意是眾生始耶。彼不知報。還問我言。瞿曇。此
事云何。我語彼言。或有眾生展轉相看已。便
失意。由是命終。來生此間。漸漸長大。剃除鬚
髮。服三法衣。出家修道。便入心定三昧。以三
昧力識本所生。便作是言。如彼眾生以不展
^pb轉相看。不失意故。常住不變。我等於彼數數
相看已。便失意。致此無常。為變易法。如是。梵
志。彼沙門．婆羅門以是緣故。言失意是眾生
始。如此唯佛知之。過是亦知。知已不著苦．集．
滅．味．過．出要。如實知之。知已平等觀無餘解
^pb脫。故名如來。　佛告梵志。或有沙門．婆羅門言。
我無因而出。我語彼言。汝等實言。本無因出
耶。彼不能報。逆來問我。我時報曰。或有眾生
無想無知。若彼眾生起想。則便命終來生此
間。漸漸長大。剃除鬚髮。服三法衣。出家修道。
便
^pb入心定三昧。以三昧力識本所生。便作是言。
我本無有。今忽然有。此世間本無。今有。此實
餘虛。如是。梵志。沙門．婆羅門以此緣故。言無
因出。唯佛知之。過是亦知。知已不著苦．集．滅．
味．過．出要。如實知之。已平等觀無餘解脫。故
^pb名如來。　佛告梵志。我所說如是。或有沙門．婆
羅門於屏處誹謗我言。沙門瞿曇自稱弟子
入淨解脫。成就淨行。彼知清淨。不遍知淨。然
我不作是說。我弟子入淨解脫。成就淨行。彼
知清淨。不遍知淨。梵志。我自言。我弟子入淨
^pb解脫。成就淨行。彼知清淨。一切遍淨。　是時。梵
志白佛言。彼不得善利。毀謗沙門瞿曇言。沙
門自言。我弟子入淨解脫。成就淨行。彼知清
淨。不遍知淨。然世尊不作是語。世尊自言。我
弟子入淨解脫。成就淨行。彼知清淨。一切遍
淨。　
^pb又白佛言。我亦當入此淨解脫。成就淨行。一
切遍知。　佛告梵志。汝欲入者。甚為難也。汝見
異．忍異．行異。欲依餘見入淨解脫者。難可得
也。但使汝好樂佛。心不斷絕者。則於長夜。常
得安樂。　爾時。房伽婆梵志聞佛所說。歡喜奉
^pb行。
^n16佛說長阿含第二分善生經第十二如是我
聞。　一時。佛在羅閱祇耆闍崛山中。與大比丘
眾千二百五十人俱。　爾時。世尊時到著衣持
缽。入城乞食。時。羅閱祇城內有長者子。名曰
^pb善生清旦出城。詣園遊觀。初沐浴訖。舉身皆
濕。向諸方禮。東．西．南．北．上．下諸方。皆悉周遍。
　爾時。世尊見長者善生詣園遊觀。初沐浴訖。
舉身皆濕。向諸方禮。世尊見已。即詣其所。告
善生言。汝以何緣。清旦出城。於園
^pb林中。舉身皆濕。向諸方禮。　爾時。善生白佛言。
我父臨命終時。遺敕我言。汝欲禮者。當先禮
東方．南方．西方．北方．上方．下方。我奉承父教
不敢違背。故澡浴訖。先叉手東面。向東方禮。
南．西．北方。上．下諸方。皆悉周遍。　爾時。世尊告
^pb善生曰。長者子。有此方名耳。非為不有。然我
賢聖法中。非禮此六方以為恭敬。　善生白佛
言。唯願世尊善為我說賢聖法中禮六方法。
　佛告長者子。諦聽。諦聽。善思念之。當為汝說。
　善生對曰。唯然。願樂欲聞。　佛告善生。若長者．
^pb長者子知四結業不於四處而作惡行。又復
能知六損財業。是謂。善生。長者．長者子離四
惡行。禮敬六方。今世亦善。後獲善報。今世根
基。後世根基。於現法中。智者所稱。獲世一果。
身壞命終。生天．善處。善生。當知四結行
^pb者。一者殺生。二者盜竊。三者婬逸。四者妄語。
是四結行。云何為四處。一者欲。二者恚。三者
怖。四者癡。若長者．長者子於此四處而作惡
者。則有損耗。佛說是已。復作頌曰。
欲瞋及怖癡　有此四法者　名譽日損減
^pb如月向于晦
佛告善生。若長者．長者子於此四處不為惡
者。則有增益。爾時。世尊重作頌曰。
於欲恚怖癡　不為惡行者　名譽日增廣
如月向上滿
^pb佛告善生。六損財業者。一者耽湎於酒。二者
博戲。三者放蕩。四者迷於伎樂。五者惡友相
得。六者懈墮。是為六損財業。善生。若長者．長
者子解知四結行。不於四處而為惡行。復知
六損財業。是為。善生。於四處得離。供養六方。

^pb今善後善。今世根基。後世根基。於現法中。智
者所譽。獲世一果。身壞命終。生天．善處。善生。
當知飲酒有六失。一者失財。二者生病。三者
鬥諍。四者惡名流布。五者恚怒暴生。六者智
慧日損。善生。若彼長者．長者子飲酒不已。其
^pb家產業日日損減。善生。博戲有六失。云何為
六。一者財產日耗。二者雖勝生怨。三者智者
所責。四者人不敬信。五者為人疏外。六者生
盜竊心。善生。是為博戲六失。若長者．長者子
博戲不已。其家產業日日損減。放蕩有六失。
^pb一者不自護身。二者不護財貨。三者不護子
孫。四者常自驚懼。五者諸苦惡法常自纏身。
六者喜生虛妄。是為放蕩六失。若長者．長者
子放蕩不已。其家財產日日損減。　善生。迷於
伎樂復有六失。一者求歌。二者求舞。三者求
^pb琴瑟。四者波內早。五者多羅槃。六者首呵那。
是為伎樂六失。若長者．長者子伎樂不已。其
家財產日日損減。惡友相得復有六失。一者
方便生欺。二者好喜屏處。三者誘他家人。四
者圖謀他物。五者財利自向。六者好發他過。
^pb是為惡友六失。若長者．長者子習惡友不已。
其家財產日日損減。懈墮有六失。一者富樂
不肯作務。二者貧窮不肯勤修。三者寒時不
肯勤修。四者熱時不肯勤修．五者時早不肯
勤修。六者時晚不肯勤修。是為懈墮六失。若
^pb長者．長者子懈墮不已。其家財業日日損減。
佛說是已。復作頌曰。
迷惑於酒者　還有酒伴黨　財產正集聚
隨己復散盡　飲酒無節度　常喜歌舞戲
晝出遊他家　因此自陷隧
　隨惡友不改　　
^pb誹謗出家人
邪見世所嗤　行穢人所黜　好惡著外色
但論勝負事　親要無返復　行穢人所黜
為酒所荒迷　貧窮不自量　輕財好奢用
破家致禍患　擲博群飲酒　共伺他婬女
^pb翫習卑鄙行　如月向於晦　行惡能受惡
與惡友同事　今世及後世　終始無所獲
晝則好睡眠　夜覺多悕望　獨昏無善友
不能修家務　朝夕不肯作　寒暑復懈墮
所為事不究　亦復毀成功　若不計寒暑
^pb朝夕勤修務　事業無不成　至終無憂患
佛告善生。有四怨如親。汝當覺知。何謂為四。
一者畏伏。二者美言。三者敬順。四者惡友。　佛
告善生。畏伏有四事。云何為四。一者先與後
奪。二者與少望多。三者畏故強親。四者為利
^pb故親。是為畏伏四事。　佛告善生。美言親復有
四事。云何為四。一者善惡斯順。二者有難捨
離。三者外有善來密止之。四者見有危事便
排濟之。是為美言親四事。敬順親復有四事。
云何為四。一者先誑。二者後誑。三者現誑。四
^pb者見有小過便加杖之。是為敬順親四事。惡
友親復有四事。云何為四。一者飲酒時為友。
二者博戲時為友。三者婬逸時為友。四者歌
舞時為友。是為惡友親四事。世尊說此已。復
作頌曰。
^pb畏伏而強親　美言親亦爾　敬順虛誑親
惡友為惡親　此親不可恃　智者當覺知
宜速遠離之　如避于嶮道
佛告善生。有四親可親。多所饒益。為人救護。
云何為四。一者止非。二者慈愍。三者利人。四
^pb者同事。是為四親可親。多所饒益。為人救護。
當親近之。善生。彼止非有四事。多所饒益。為
人救護。云何為四。一者見人為惡則能遮止。
二者示人正直。三者慈心愍念。四者示人天
路。是為四止非。多所饒益。為人救護。　復次。慈
^pb愍有四事。一者見利代喜。二者見惡代憂。三
者稱譽人德。四者見人說惡便能抑制。是為
四慈愍。多所饒益。為人救護。利益有四。云何
為四。一者護彼不令放逸。二者護彼放逸失
財。三者護彼使不恐怖。四者屏相教誡。是為
^pb四利人。多所饒益。為人救護。同事有四。云何
為四。一者為彼不惜身命。二者為彼不惜財
寶。三者為彼濟其恐怖。四者為彼屏相教誡。
是為四同事。多所饒益。為人救護。世尊說是
已。復作頌曰。
　
^pb制非防惡親　　慈愍在他親
利人益彼親　同事齊己親　此親乃可親
智者所附近　親中無等親　如慈母親子
若欲親可親　當親堅固親　親者戒具足
如火光照人
^pb佛告善生。當知六方。云何為六方。父母為東
方。師長為南方。妻婦為西方。親黨為北方。僮
僕為下方。沙門．婆羅門．諸高行者為上方。善
生。夫為人子。當以五事敬順父母。云何為五。
一者供奉能使無乏。二者凡有所為先白父
^pb母。三者父母所為恭順不逆。四者父母正令
不敢違背。五者不斷父母所為正業。善生。夫
為人子。當以此五事敬順父母。父母復以五
事敬親其子。云何為五。一者制子不聽為惡。
二者指授示其善處。三者慈愛入骨徹髓。四
者為子求善婚娶。五者隨時供給所須。善生。
子
^pb於父母敬順恭奉。則彼方安隱。無有憂畏。　善
生。弟子敬奉師長復有五事。云何為五。一者
給侍所須。二者禮敬供養。三者尊重戴仰。四
者師有教敕敬順無違。五者從師聞法善持
不忘。善生。夫為弟子當以此五法敬事師長。
^pb師長復以五事敬視弟子。云何為五。一者順
法調御。二者誨其未聞。三者隨其所問令善
解義。四者示其善友。五者盡以所知誨授不
吝。善生。弟子於師長敬順恭奉。則彼方安隱。
無有憂畏。　善生。夫之敬妻亦有五事。云何為
^pb五。一者相待以禮。二者威嚴不媟。三者衣食
隨時。四者莊嚴以時。五者委付家內。善生。夫
以此五事敬待於妻。妻復以五事恭敬於夫。
云何為五。一者先起。二者後坐。三者和言。四
者敬順。五者先意承旨。善生。是為夫之於妻
^pb敬待。如是則彼方安隱。無有憂畏。　善生。夫為
人者。當以五事親敬親族。云何為五。一者給
施。二者善言。三者利益。四者同利。五者不欺。
善生。是為五事親敬親族。親族亦以五事親
敬於人。云何為五。一者護放逸。二者護放逸
^pb失財。三者護恐怖者。四者屏相教誡。五者常
相稱歎。善生。如是敬視親族。則彼方安隱。無
有憂畏。　善生。主於僮使以五事教授。云何為
五。一者隨能使役。二者飲食隨時。三者賜勞
隨時。四者病與醫藥。五者縱其休假。善生。是
^pb為五事教授僮使。僮使復以五事奉事其主。
云何為五。一者早起。二者為事周密。三者不
與不取。四者作務以次。五者稱揚主名。是為
主待僮使。則彼方安隱。無有憂畏。　善生。檀越
當以五事供奉沙門．婆羅門。云何為五。一者
身
^pb行慈。二者口行慈。三者意行慈。四者以時施。
五者門不制止。善生。若檀越以此五事供奉
沙門．婆羅門。沙門．婆羅門當復以六事而教
授之。云何為六。一者防護不令為惡。二者指
授善處。三者教懷善心。四者使未聞者聞。五
^pb者已聞能使善解。六者開示天路。善生。如是
檀越恭奉沙門．婆羅門。則彼方安隱。無有憂
畏。世尊說已。重說偈曰。
父母為東方　師長名南方　妻婦為西方
親族為北方　僮僕為下方　沙門為上方
^pb諸有長者子　禮敬於諸方　敬順不失時
死皆得生天　惠施及軟言　利人多所益
同利等彼己　所有與人共　此四多負荷
任重如車輪　世間無此四　則無有孝養
此法在世間　智者所撰擇
　行則獲大果　　
^pb名稱遠流布
嚴飾於床座　供設上飲食　供給所當得
名稱遠流布　親舊不相遺　示以利益事
上下常和同　於此得善譽　先當習伎藝
然後獲財業　財業既已具　宜當自守護
^pb出財未至奢　當撰擇前人　欺誑觝突者
寧乞未舉與　積財從小起　如蜂集眾花
財寶日滋息　至終無損耗　一食知止足
二修業勿怠　三當先儲積　以擬於空乏
四耕田商賈　澤地而置牧　五當起塔廟
^pb六立僧房舍　在家勤六業　善修勿失時
如是修業者　則家無損減　財寶日滋長
如海吞眾流
爾時。善生白世尊言。甚善。世尊。實過本望。踰
我父教。能使覆者得仰。閉者得開。迷者得悟。
冥室燃燈。有目得視。如來所說。亦復如是。以
^juan12^pb
^pb無數方便。開悟愚冥。現清白法。所以者何。佛
為如來．至真．等正覺。故能開示。為世明導。今
我歸依佛．歸依法．歸依僧。唯願世尊聽我於
正法中為憂婆塞。自今日始。盡形壽不殺．不
盜．不婬．不欺．不飲酒。　爾時。善生聞佛所說。歡
^pb喜奉行。
佛說長阿含經卷第十一

佛說長阿含經卷第十二
　　　　後秦弘始年佛陀耶舍共竺佛念譯
^n17第二分清淨經第十三如是我聞。　一時。佛在
迦維羅衛國緬祇優婆塞林中。與大比丘千
^pb二百五十人俱。　時。有沙彌周那在波波國。夏
安居已。執持衣缽。漸詣迦維羅衛緬祇園中。
至阿難所。頭面禮足。於一面立。白阿難言。波
波城內有尼乾子。命終未久。其諸弟子分為
二分。各共諍訟。面相毀罵。無復上下。迭相求
^pb短。競其知見。我能知是。汝不能知。我行真正。
汝為邪見。以前著後。以後著前。顛倒錯亂。無
有法則。我所為妙。汝所言非。汝有所疑。當諮
問我。大德阿難。時。彼國人民事尼乾者。聞諍
訟已。生厭患心。　阿難語周那沙彌曰。我等有
言欲啟世尊。今共汝
^pb往。宣啟此事。若世尊有所戒敕。當共奉行。　爾
時。沙彌周那聞阿難語已。即共詣世尊。頭面
禮足。在一面立。爾時。阿難白世尊曰。此沙彌
周那在波波國夏安居已。執持衣缽。漸來至
此。禮我足。語我言。波波國有尼乾子。命終未
^pb久。其諸弟子分為二分。各共諍訟。面相毀罵。
無復上下。迭相求短。競其知見。我能知是。汝
不能知。我行真正。汝為邪見。以前著後。以後
著前。顛倒錯亂。無有法則。我所言是。汝所言
非。汝有所疑。當諮問我。時。彼國人民事尼乾
^pb者。聞諍訟已。生厭患心。　世尊告周那沙彌曰。
如是。周那。彼非法中不足聽聞。此非三耶三
佛所說。猶如朽塔難可汙色。彼雖有師。盡懷
邪見。雖復有法。盡不真正。不足聽採。不能出
要。非是三耶三佛所說。猶如故塔不可汙也。
彼
^pb諸弟子有不順其法。捨彼異見。行於正見。周
那。若有人來語彼弟子。諸賢。汝師法正。當於
中行。何以捨離。其彼弟子信其言者。則二俱
失道。獲無量罪。所以者何。彼雖有法。然不真
正故。周那。若師不邪見。其法真正。善可聽採。
^pb能得出要。三耶三佛所說。譬如新塔易可汙
色。然諸弟子於此法中。不能勤修。不能成就。
捨平等道。入於邪見。若有人來語彼弟子。諸
賢。汝師法正。當於中行。何以捨離。入於邪見。
其彼弟子信其言者。則二俱見真正。獲無量
^pb福。所以者何。其法真正。　佛告周那。彼雖有師。
然懷邪見。雖復有法。盡不真正。不足聽採。不
能出要。非三耶三佛所說。猶如朽塔不可汙
色。彼諸弟子法法成就。隨順其行。起諸邪見。
周那。若有人來語其弟子言。汝師法正。汝所
^pb行是。今所修行勤苦如是。應於現法成就道
果。彼諸弟子信受其言者。則二俱失道。獲無
量罪。所以者何。以法不真正故。周那。若師不
邪見。其法真正。善可聽採。能得出要。三耶三
佛所說。譬如新塔易為汙色。又其弟子法法
^pb成就。隨順修行而生正見。若有人來語其弟
子言。汝師法正。汝所行是。今所修行勤苦如
是。應於現法成就道果。彼諸弟子信受其言。
二俱正見。獲無量福。所以者何。法真正故。　周
那。或有導師出世。使弟子生憂。或有導師出
^pb世。使弟子無憂。云何導師出世。使弟子生憂。
周那。導師新出世間。成道未久。其法具足。梵
行清淨。如實真要而不布現。然彼導師速取
滅度。其諸弟子不得修行。皆愁憂言。師初出
世。成道未久。其法清淨。梵行具足。如實真要。

^pb竟不布現。而今導師便速滅度。我等弟子不
得修行。是為導師出世。弟子愁憂。云何導師
出世。弟子不憂。謂導師出世。其法清淨。梵行
具足。如實真要而廣流布。然後導師方取滅
度。其諸弟子皆得修行。不懷憂言。師初出世。
^pb成道未久。其法清淨。梵行具足。如實真要而
不布現。而今導師便速滅度。使我弟子不得
修行。如是。周那。導師出世。弟子無憂。　佛告周
那。此支成就梵行。謂導師出世。出家未久。名
聞未廣。是謂梵行支不具足。周那。導師出世。
^pb出家既久。名聞廣遠。是謂梵行支具足滿。周
那。導師出世。出家既久。名聞亦廣。而諸弟子
未受訓誨。未具梵行。未至安處。未獲己利。未
能受法分布演說。有異論起不能如法而往
滅之。未能變化成神通證。是為梵行支不具
^pb足。周那。導師出世。出家既久。名聞亦廣。而諸
弟子盡受教訓。梵行具足。至安隱處。已獲己
利。又能受法分別演說。有異論起能如法滅。
變化具足成神通證。是為梵行支具足滿。　周
那。導師出世。出家亦久。名聞亦廣。諸比丘尼
^pb未受訓誨。未至安處。未獲己利。未能受法分
布演說。有異論起不能以法如實除滅。未能
變化成神通證。是為梵行支未具足。周那。導
師出世。出家亦久。名聞亦廣。諸比丘尼盡受
教訓。梵行具足。至安隱處。已獲己利。復能受
^pb法分別演說。有異論起能如法滅。變化具足
成神通證。是為梵行支具足滿。周那。諸優婆
塞．優婆夷廣修梵行。乃至變化具足成神通
證。亦復如是。　周那。若導師不在世。無有名聞。
利養損減。則梵行支不具足滿。若導師在世。

^pb名聞利養。皆悉具足。無有損減。則梵行支為
具足滿。若導師在世。名聞利養。皆悉具足。而
諸比丘名聞利養。不能具足。是為梵行支不
具足。若導師在世。名聞利養。具足無損。諸比
丘眾亦復具足。則梵行支為具足滿。比丘尼
^pb眾亦復如是。　周那。我出家久。名聞廣遠。我諸
比丘已受教誡。到安隱處。自獲己利。復能受
法為人說法。有異論起能如法滅。變化具足
成神通證。諸比丘．比丘尼．優婆塞．優婆夷皆
亦如是。周那。我以廣流布梵行。乃至變化具
^pb足成神通證。周那。一切世間所有導師。不見
有得名聞利養如我如來．至真．等正覺者也。
周那。諸世間所有徒眾。不見有名聞利養如
我眾也。周那。若欲正說者。當言見不可見。云
何見不可見。一切梵行清淨具足。宣示布現。

^pb是名見不可見。　爾時。世尊告諸比丘。鬱頭藍
子在大眾中而作是說。有見不見。云何名見
不見。如刀可見。刃不可見。諸比丘。彼子乃引
凡夫無識之言以為譬喻。如是。周那。若欲正
說者。當言見不見。云何見不見。汝當正欲說
^pb言。一切梵行清淨具足。宣示流布。是不可見。
周那。彼相續法不具足而可得。不相續法具
足而不可得。周那。諸法中梵行。酪酥中醍醐。
　爾時。世尊告諸比丘。我於是法躬自作證。謂
四念處．四神足．四意斷．四禪．五根．五力．七覺
^pb意．賢聖八道。汝等盡共和合。勿生諍訟。同一
師受。同一水乳。於如來正法。當自熾然。快得
安樂。得安樂已。若有比丘說法中有作是言。
彼所說句不正。義理不正。比丘聞已。不可言
是。不可言非。當語彼比丘言。云何。諸賢。我句
如是。
^pb汝句如是。我義如是。汝義如是。何者為勝。何
者為負。若彼比丘報言。我句如是。我義如是。
汝句如是。汝義如是。汝句亦勝。汝義亦勝彼
比丘說此。亦不得非。亦不得是。當諫彼比丘。
當呵當止。當共推求。如是盡共和合。勿生諍
^pb訟。同一受同一師同一乳。於如來正法。當自
熾然。快得安樂。　得安樂已。若有比丘說法。中
有比丘作是言。彼所說句不正。義正。比丘聞
已。不可言是。不可言非。當語彼比丘言。云何。
比丘。我句如是。汝句如是。何者為是。何者為
^pb非。若彼比丘報言。我句如是。汝句如是。汝句
亦勝。彼比丘說此。亦不得言是。不得言非。當
諫彼比丘。當呵當止。當共推求。如是盡共和
合。勿生諍訟。同一師受。同一水乳。於如來正
法。當自熾然。快得安樂。　得安樂已。若有比丘
^pb說法。中有比丘作是言。彼所說句正。義不正。
比丘聞已。不可言是。不可言非。當語彼比丘
言。云何。比丘。我義如是。汝義如是。何者為是。
何者為非。若彼報言。我義如是。汝義如是。汝
義而勝。彼比丘說此已。亦不得言是。亦不得
^pb言非。當諫彼比丘。當呵當止。當共推求。如是
比丘盡共和合。勿生諍訟。同一師受。同一水
乳。於如來正法。當自熾然。快得安樂。　得安樂
已。若有比丘說法。中有比丘作如是言。彼所
說句正。義正。比丘聞已。不得言非。當稱讚彼
^pb言。汝所言是。汝所言是。是故。比丘。於十二部
經自身作證。當廣流布。一曰貫經。二曰祇夜
經。三曰受記經。四曰偈經。五曰法句經。六曰
相應經。七曰本緣經。八曰天本經。九曰廣經。
十曰未曾有經。十一曰譬喻經。十二曰大教
^pb經。當善受持。稱量觀察。廣演分布。　諸比丘。我
所制衣。若塚間衣。若長者衣．麤賤衣。此衣足
障寒暑．蚊虻。足蔽四體。諸比丘。我所制食。若
乞食。若居士食。此食自足。若身苦惱。眾患切
已。恐遂至死。故聽此食。知足而已。諸比丘。我
^pb所制住處。若在樹下。若在露地。若在房內。若
樓閣上。若在窟內。若在種種住處。此處自足。
為障寒暑．風雨．蚊虻。下至閑靜懈息之處。諸
比丘。我所制藥。若大小便。酥油蜜．黑石蜜。此
藥自足。若身生苦惱。眾患切已。恐遂至死。故
^pb聽此藥。　佛言。或有外道梵志來作是語。沙門
釋子以眾樂自娛。若有此言。當如是報。汝等
莫作此言。謂沙門釋子以眾樂自娛。所以者
何。有樂自娛。如來呵責。有樂自娛。如來稱譽。
若外道梵志問言。何樂自娛。瞿曇呵責。設有
此語。汝等當報。五欲功德。可愛可樂。人所貪
著。云何為五。眼知色。可愛可樂。人所貪著。耳
聞聲．鼻知香．舌知味．身知觸。可愛可樂。人所
貪著。
^pb諸賢。猶是五欲緣生喜樂。此是如來．至真．等
正覺之所呵責也。猶如有人故殺眾生。自以
為樂。此是如來．至真．等正覺之所呵責。猶如
有人私竊偷盜。自以為樂。此為如來之所呵
責。猶如有人犯於梵行。自以為樂。此是如來
^pb之所呵責。猶如有人故作妄語。自以為樂。此
是如來之所呵責。猶如有人放蕩自恣。此是
如來之所呵責。猶如有人行外苦行。非是如
來所說正行。自以為樂。此是如來之所呵責。
　諸比丘。呵責五欲功德。人所貪著。云何為五。
^pb眼知色。可愛可樂。人所貪著。耳聞聲．鼻知香．
舌知味．身知觸。可愛可樂。人所貪著。如此諸
樂。沙門釋子無如此樂。猶如有人故殺眾生。
以此為樂。沙門釋子無如此樂。猶如有人公
為盜賊。自以為樂。沙門釋子無如是樂。猶
^pb如有人犯於梵行。自以為樂。沙門釋子無如
是樂。猶如有人故作妄語。自以為樂。沙門釋
子無如是樂。猶如有人放蕩自恣。自以為樂。
沙門釋子無如是樂。猶如有人行外苦行。自
以為樂。沙門釋子無如是樂。　若外道梵志作
^pb如是問。何樂自娛。沙門瞿曇之所稱譽。諸比
丘。彼若有此言。汝等當答彼言。諸賢。有五欲
功德。可愛可樂。人所貪著。云何為五。眼知色。
乃至意知法。可愛可樂。人所貪著。諸賢。五欲
因緣生樂。當速除滅。猶如有人故殺眾生。自
^pb以為樂。有如此樂。應速除滅。猶如有人公為
盜賊。自以為樂。有如此樂。應速除滅。猶如有
人犯於梵行。自以為樂。有如此樂。應速除滅。
猶如有人故為妄語。自以為樂。有如此樂。應
速除滅。猶如有人放蕩自恣。自以為樂。有如
此樂。應速除滅。猶如有人行外苦行。自以為
樂。有如是樂。應速除滅。猶如有人去離貪欲。
無復惡法。有覺．有觀。離生喜．樂。入初禪。如是
樂者。佛所稱譽。猶如有人滅於覺．觀。內喜．一
心。無覺．無觀。定生喜．樂。入第二禪。如是樂者。
佛所稱譽。猶如有人除喜入捨。自知身樂。賢
聖所求。護念一心。入第三禪。如是樂者。佛所
稱譽。樂盡苦盡。憂．喜先滅。不苦不樂。護念清
淨。入第四禪。如是樂者。佛所稱譽。　若有外道
梵志作如是問。汝等於此樂中求幾果功德。
應答彼言。此樂當有七果功德。云何為七。於
現法中。得成道證。正使不成。臨命終時。
^pb當成道證。若臨命終復不成者。當盡五下結。
中間般涅槃．生彼般涅槃．行般涅槃．無行般
涅槃．上流阿迦尼吒般涅槃。諸賢。是為此樂
有七功德。諸賢。若比丘在學地欲上。求安隱
處。未除五蓋。云何為五。貪欲蓋．瞋恚蓋．睡眠
^pb蓋．掉戲蓋．疑蓋。彼學比丘方欲上求。求安隱
處。未滅五蓋。於四念處不能精勤。於七覺意
不能勤修。欲得上人法．賢聖智慧增盛。求欲
知欲見者。無有是處。諸賢。學地比丘欲上求。
求安隱處。能滅五蓋。貪欲蓋．瞋恚蓋．睡眠蓋．
^pb掉戲蓋．疑蓋。於四意處又能精勤。於七覺意
如實修行。欲得上人法．賢聖智慧增上。求欲
知欲見者。則有是處。諸賢。若有比丘漏盡阿
羅漢。所作已辦。捨於重擔。自獲己利。盡諸有
結使。正智解脫。不為九事。云何為九。一者
^pb不殺。二者不盜。三者不婬。四者不妄語。五者
不捨道。六者不隨欲。七者不隨恚。八者不隨
怖。九者不隨癡。諸賢。是為漏盡阿羅漢所作
已辦。捨於重擔。自獲己利。盡諸有結。正智得
解。遠離九事。　或有外道梵志作是說言。沙門
^pb釋子有不住法。應報彼言。諸賢。莫作是說。沙
門釋子有不住法。所以者何。沙門釋子。其法
常住。不可動轉。譬如門閫常住不動。沙門釋
子亦復如是。其法常住。無有移動。或有外道
梵志作是說言。沙門瞿曇盡知過去世事。不
^pb知未來事。彼比丘．彼異學梵志智異。智觀亦
異。所言虛妄。如來於彼過去事。若在目前。無
不知見。於未來世。生於道智。過去世事虛妄
不實。不足喜樂。無所利益。佛則不記。或過
^pb去事有實。無可喜樂。無所利益。佛亦不記。若
過去事有實．可樂。而無利益。佛亦不記。若過
去事有實．可樂。有所利益。如來盡知然後記
之。未來．現在。亦復如是。如來於過去．未來．現
在。應時語．實語．義語．利語．法語．律語。無有虛
^pb也。佛於初夜成最正覺。及末後夜。於其中間
有所言說。盡皆如實。故名如來。復次。如來所
說如事。事如所說。故名如來。以何等義。名等
正覺。佛所知見．所滅．所覺。佛盡覺知。故名等
正覺。　或有外道梵志作如是說。世間常存。唯
^pb此為實。餘者虛妄。或復說言。此世無常。唯此
為實。餘者虛妄。或復有言。世間有常無常。唯
此為實。餘者虛妄。或復有言。此世間非有常
非無常。唯此為實。餘者虛妄。或復有言。此世
間有邊。唯此為實。餘者為虛妄。或復有言。世
間
^pb無邊。唯此為實。餘者虛妄。或復有言。世間有
邊無邊。唯此為實。餘者虛妄。或復有言。世間
非有邊非無邊。唯此為實。餘者虛妄。或復有
言。是命是身。此實餘虛。或復有言。非命非身。
此實餘虛。或復有言。命異身異。此實餘虛。或
^pb復有言。非異命非異身。此實餘虛。或復有言。
如來終。此實餘虛。或復有言。如來不終。此實
餘虛。或復有言。如來終不終。此實餘虛。或復
有言。如來非終非不終。此實餘虛。諸有此見。
名本生本見。今為汝記。謂。此世常存。乃至如
^pb來非終非不終。唯此為實。餘者虛妄。是為本
見本生。為汝記之。　所謂未見未生者。我亦記
之。何者未見未生。我所記者。色是我。從想有
終。此實餘虛。無色是我。從想有終。亦有色亦
無色是我。從想有終。非有色非無色是我。從
想有終。我有邊。我無邊。我有邊無邊。我非有
^pb邊非無邊。從想有終。我有樂。從想有終。我無
樂。從想有終。我有苦樂。從想有終。我無苦樂。
從想有終。一想是我。從想有終。種種想是我。
從想有終。少想是我。從想有終。無量想是我。
從想有終。此實餘虛。是為邪見本見本生。我
^pb之所記。　或有沙門．婆羅門有如是論．有如是
見。此世常存。此實餘虛。乃至無量想是我。此
實餘虛。彼沙門．婆羅門復作如是說．如是見。
此實。餘者虛妄。當報彼言。汝實作此論。云何
此世常存。此實餘虛耶。如此語者。佛所不許。
^pb所以者何。此諸見中各有結使。我以理推。諸
沙門．婆羅門中。無與我等者。況欲出過。此諸
邪見但有言耳。不中共論。乃至無量想是我。
亦復如是。　或有沙門．婆羅門作是說。此世間
自造。復有沙門．婆羅門言。此世間他造。或復
有言。
^pb自造他造。或復有言。非自造非他造。忽然而
有。彼沙門．婆羅門言世間自造者。是沙門．婆
羅門皆因觸因緣。若離觸因而能說者。無有
是處。所以者何。由六入身故生觸。由觸故生
受。由受故生愛。由愛故生取。由取故生有。由
^pb有故生生。由生故有老．死．憂．悲．苦惱。大患陰
集。若無六入則無觸。無觸則無受。無受則無
愛。無愛則無取。無取則無有。無有則無生。無
生則無老．死．憂．悲．苦惱。大患陰集。又言此世
間他造。又言此世間自造他造。又言此世間
^pb非自造非他造。忽然而有。亦復如是。因觸而
有。無觸則無。　佛告諸比丘。若欲滅此諸邪惡
見者。於四念處當修三行。云何比丘滅此諸
惡。於四念處當修三行。比丘謂內身身觀。精
勤不懈。憶念不忘。除世貪憂。外身身觀。精
^pb勤不懈。憶念不忘。除世貪憂。內外身身觀。憶
念不忘。除世貪憂。受．意．法觀。亦復如是。是為
滅眾惡法。於四念處。三種修行。有八解脫。云
何為八。色觀色。初解脫。內有色想。外觀色。二
解脫。淨解脫。三解脫。度色想滅有對想。住空
^pb處。四解脫。捨空處。住識處。五解脫。捨識處。住
不用處。六解脫。捨不用處。住有想無想處。七
解脫。滅盡定。八解脫。　爾時。阿難在世尊後執
扇扇佛。即偏露右肩。右膝著地。叉手白佛言。
甚奇。世尊。此法清淨。微妙第一。當云何名。云
^pb何奉持。　佛告阿難。此經名為清淨。汝當清淨
持之。　爾時。阿難聞佛所說。歡喜奉行。
^n18佛說長阿含第二分自歡喜經第十四如是
我聞。　一時。佛在那難陀城波波利菴婆林。與
大比丘眾千二百五十人俱。　時。長老舍
^pb利弗於閑靜處。默自念言。我心決定知過去．
未來．現在沙門．婆羅門智慧．神足．功德力。無
有與如來．無所著．等正覺等者。時。舍利弗從
靜室起。往至世尊所。頭面禮足。在一面坐。白
佛言。向於靜室。默自思念。過去．未來．現在沙
^pb門．婆羅門智慧．神足．功德．道力。無有與如來．
無所著．等正覺等者。　佛告舍利弗。善哉。善哉。
汝能於佛前說如是語。一向受持。正師子吼。
餘沙門．婆羅門無及汝者。云何。舍利弗。汝能
知過去諸佛心中所念。彼佛有如是戒．如是
^pb法．如是智慧．如是解脫．如是解脫堂不。　對曰。
不知。　云何。舍利弗。汝能知當來諸佛心中所
念。有如是戒．如是法．如是智慧．如是解脫．如
是解脫堂不。　答曰。不知。云何。舍利弗。如我今
如來．至真．等正覺心中所念。如是戒．如是
^pb法．如是智．如是解脫．如是解脫堂。汝能知不。
　答曰。不知。　又告舍利弗。過去．未來．現在如來．
至真．等正覺心中所念。汝不能知。何故決定
作是念。因何事生是念。一向堅持而師子吼。
餘沙門．婆羅門若聞汝言。我決定知過去．未
^pb來．現在沙門．婆羅門智慧．神足．功德．道力。無
有與如來．無所著．等正覺等者。當不信汝言。
　舍利弗白佛言。我於過去．未來．現在諸佛心
中所念。我不能知。佛總相法我則能知。如來
為我說法。轉高轉妙。說黑．白法。緣．無緣法。照．
^pb無照法。如來所說。轉高轉妙。我聞法已。知一
一法。於法究竟。信如來．至真．等正覺。信如來
法善可分別。信如來眾苦滅成就。諸善法中。
此為最上。世尊智慧無餘。神通無餘。諸世間
所有沙門．婆羅門無有能與如來等者。
^pb況欲出其上。　世尊說法復有上者。謂制法。制
法者。謂四念處．四正勤．四神足．四禪．五根．五
力．七覺意．八賢聖道。是為無上制。智慧無餘。
神通無餘。諸世間所有沙門．婆羅門皆無有
與如來等者。況欲出其上者。　世尊說法又有
^pb上者。謂制諸入。諸入者。謂眼色．耳聲．鼻香．舌
味．身觸．意法。如過去如來．至真．等正覺亦制
此入。所謂眼色。乃至意法。正使未來如來．至
真．等正覺亦制此入。所謂眼色。乃至意法。今
我如來．至真．等正覺亦制此入。所謂眼色。乃
^pb至意法。此法無上。無能過者。智慧無餘。神通
無餘。諸世間沙門．婆羅門無能與如來等者。
況欲出其上。　世尊說法又有上者。謂識入胎。
入胎者。一謂亂入胎．亂住．亂出。二者不亂入．
亂住．亂出。三者不亂入．不亂住而亂出。四者
^pb不亂入．不亂住．不亂出。彼不亂入．不亂住．不
亂出者。入胎之上。此法無上。智慧無餘。神通
無餘。諸世間沙門．婆羅門無能與如來等者。
況欲出其上。　如來說法復有上者。所謂道也。
所謂道者。諸沙門．婆羅門以種種方便。入定
^pb慧意三昧。隨三昧心修念覺意。依欲．依離．依
滅盡．依出要。法精進．喜．猗．定．捨覺意。依欲．依
離．依滅盡．依出要。此法最上。智慧無餘。神通
無餘。諸世間沙門．婆羅門無能與如來等者。
況欲出其上。　如來說法復有上者。所謂為滅。
^pb滅者。謂苦滅遲得。二俱卑陋。苦滅速得。唯苦
卑陋。樂滅遲得。唯遲卑陋。樂滅速得然不廣
普。以不廣普。故名卑陋。如今如來樂滅速得。
而復廣普。乃至天人見神變化。　舍利弗白佛
言。世尊所說微妙第一。下至女人。亦能受持。
盡
^pb有漏成無漏。心解脫．慧解脫。於現法中自身
作證。生死已盡。梵行已立。所作已辦。不受後
有。是為如來說無上滅。此法無上。智慧無餘。
神通無餘。諸世間沙門．婆羅門無能與如來
等者。況欲出其上。　如來說法復有上者。謂言
^pb清淨。言清淨者。世尊於諸沙門．婆羅門。不說
無益虛妄之言。言不求勝。亦不朋黨。所言柔
和。不失時節。言不虛發。是為言清淨。此法無
上。智慧無餘。神通無餘。諸世間沙門．婆羅門
無有與如來等者。況欲出其上。　如來說法復
^pb有上者。謂見定。彼見定者。謂有沙門．婆羅門
種種方便。入定意三昧。隨三昧心。觀頭至足。
觀足至頭。皮膚內外。但有不淨髮．毛．爪甲。肝．
肺．腸．胃．脾．腎五臟。汗．肪．髓．腦．屎．尿．涕．澡．淚。臭
不淨。無一可貪。是初見定。諸沙門．婆羅門
^pb種種方便。入定意三昧。隨三昧心。除去皮肉
外諸不淨。唯觀白骨及與牙齒。是為二見定。
諸沙門．婆羅門種種方便。入定意三昧。隨三
昧心。除去皮肉外諸不淨及白骨。唯觀心識
在何處住。為在今世。為在後世。今世不斷。後
^pb世不斷。今世不解脫。後世不解脫。是為三見
定。諸沙門．婆羅門種種方便。入定意三昧。隨
三昧心。除去皮肉外諸不淨及除白骨。復重
觀識。識在後世。不在今世。今世斷。後世不斷。
今世解脫。後世不解脫。是為四見定。諸有沙
^pb門．婆羅門種種方便。入定意三昧。隨三昧心。
除去皮肉外諸不淨及除白骨。復重觀識。不
在今世。不在後世。二俱斷。二俱解脫。是為五
見定。此法無上。智慧無餘。神通無餘。諸世間
沙門．婆羅門無與如來等者。況欲出其上。　
^pb如來說法復有上者。謂說常法。常法者。諸沙
門．婆羅門種種方便。入定意三昧。隨三昧心。
憶識世間二十成劫敗劫。彼作是言。世間常
存。此為真實。餘者虛妄。所以者何。由我憶識。
故知有此成劫敗劫。其餘過去我所不知。未
^pb來成敗我亦不知。此人朝暮以無智說言。世
間常存。唯此為實。餘者為虛。是為初常法。諸
沙門．婆羅門種種方便。入定意三昧。隨三昧
心。憶識四十成劫敗劫。彼作是言。此世間常。
此為真實。餘者虛妄。所以者何。以我憶識故
^pb知成劫敗劫。我復能過是。知過去成劫敗劫。
我不知未來劫之成敗。此說知始。不說知終。
此人朝暮以無智說言。世間常存。唯此真實。
餘者虛妄。此是二常法。諸沙門．婆羅門種種
方便。入定意三昧。隨三昧心。憶識八十成劫
敗劫。彼言。此世
^pb間常。餘者虛妄。所以者何。以我憶識故知有
成劫敗劫。復過是知過去成劫敗劫。未來劫
之成敗我亦悉知。此人朝暮以無智說言。世
間常存。唯此為實。餘者虛妄。是為三常存法。
此法無上。智慧無餘。神通無餘。諸世間沙門．
^pb婆羅門無有能與如來等者。況欲出其上。　如
來說法復有上者。謂觀察。觀察者。謂有沙門．
婆羅門以想觀察。他心爾趣。此心爾趣。彼心
作是想時。或虛或實。是為一觀察。諸沙門．婆
羅門不以想觀察。或聞諸天及非人語。而語
^pb彼言。汝心如是。汝心如是。此亦或實或虛。是
二觀察。或有沙門．婆羅門不以想觀察。亦不
聞諸天及非人語。自觀己身。又聽他言。語彼
人言。汝心如是。汝心如是。此亦有實有虛。是
為三觀察。或有沙門．婆羅門不以想觀察。亦
^pb不聞諸天及非人語。又不自觀．觀他。除覺．觀
已。得定意三昧。觀察他心。而語彼言。汝心如
是。汝心如是。如是觀察則為真實。是為四觀
察。此法無上。智慧無餘。神通無餘。諸世間沙
門．婆羅門無有與如來等者。況欲出其上。　如
^pb來說法復有上者。所謂教誡。教誡者。或時有
人不違教誡。盡有漏成無漏。心解脫．智慧解
脫。於現法中自身作證。生死已盡。梵行已立。
所作已辦。不復受有。是為初教誡。或時有人
不違教誡。盡五下結。於彼滅度。不還此世。是
^pb為二教誡。或時有人不違教誡。三結盡。薄淫．
怒．癡。得斯陀含。還至此世而取滅度。是為三
教誡。或時有人不違教誡。三結盡。得須陀洹。
極七往返。必成道果。不墮惡趣。是為四教誡。
此法無上。智慧無餘。神通無餘。諸世間沙門．

^pb婆羅門無有與如來等者。況欲出其上。　如來
說法復有上者。為他說法。使戒清淨。戒清淨
者。有諸沙門．婆羅門所語至誠。無有兩舌。常
自敬肅。捐除睡眠。不懷邪諂。口不妄言。不為
世人記於吉凶。不自稱說從他所得以示於
^pb人。更求他利。坐禪修智。辯才無礙。專念不亂。
精勤不怠。此法無上。智慧無餘。神通無餘。諸
世間沙門．婆羅門無有與如來等者。況欲出
其上。　如來說法復有上者。謂解脫智。謂解脫
智者。世尊由他因緣內自思惟言。此人是須
^pb陀洹。此是斯陀含。此是阿那含。此是阿羅漢。
此法無上。智慧無餘。神通無餘。諸世間沙門．
婆羅門無有與如來等者。況欲出其上。　如來
說法復有上者。謂自識宿命智證。諸沙門．婆
羅門種種方便。入定意三昧。隨三昧心。自憶
往昔無
^pb數世事。一生．二生。乃至百千生成劫敗劫。如
是無數我於某處生。名字如是。種．姓如是。壽
命如是。飲食如是。苦樂如是。從此生彼。從彼
生此。若干種相。自憶宿命無數劫事。晝夜常
念本所經歷。此是色。此是無色。此是想。此是
^pb無想。此是非無想。盡憶盡知。此法無上。智慧
無餘。神通無餘。諸世間沙門．婆羅門無與如
來等者。況欲出其上。　如來說法復有上者。謂
天眼智。天眼智者。諸沙門．婆羅門種種方便。
入定意三昧。隨三昧心。觀諸眾生。死者．生者。
^pb善色。惡色。善趣。惡趣。若好．若醜。隨其所行。盡
見盡知。或有眾生。成就身惡行．口惡行．意惡
行。誹謗賢聖。信邪倒見。身壞命終。墮三惡道。
或有眾生。身行善．口言善．意念善。不謗賢聖。
見正信行。身壞命終。生天人中。以天眼淨。觀
^pb諸眾生。如實知見。此法無上。智慧無餘。神通
無餘。諸世間沙門．婆羅門無與如來等者。況
欲出其上。　如來說法復有上者。謂神足證。神
足證者。諸沙門．婆羅門以種種方便。入定意
三昧。隨三昧心。作無數神力。能變一身為無
^pb數身。以無數身合為一身。石壁無礙。於虛空
中結加趺坐。猶如飛鳥。出入於地。猶如在水。
履水如地。身出煙火。如火積燃。以手捫日月。
立至梵天。若沙門．婆羅門稱是神足者。當報
彼言。有此神足。非為不有。此神足者。卑賤下
^pb劣。凡夫所行。非是賢聖之所修習。若比丘於
諸世間愛色不染。捨離此已。如所應行。斯乃
名為賢聖神足。於無喜色。亦不憎惡。捨離此
已。如所應行。斯乃名曰賢聖神足。於諸世間
愛色．不愛色。二俱捨已。修平等護。專念不忘。

^pb斯乃名曰賢聖神足。猶如世尊精進勇猛。有
大智慧。有知．有覺。得第一覺。故名等覺。世尊
今亦不樂於欲。不樂卑賤凡夫所習。亦不勞
勤受諸苦惱。世尊若欲除弊惡法。有覺．有觀。
離生喜．樂。遊於初禪。如是便能除弊惡法。有
^pb覺．有觀。離生喜．樂。遊於初禪。二禪．三禪．四禪。
亦復如是。精進勇猛。有大智慧。有知．有覺。得
第一覺。故名等覺。　佛告舍利弗。若有外道異
學來問汝言。過去沙門．婆羅門與沙門瞿曇
等不。汝當云何答。彼復問言。未來沙門．婆羅
^pb門與沙門瞿曇等不。汝當云何答。彼復問言
現在沙門．婆羅門與沙門瞿曇等不。汝當云
何答。　時。舍利弗白佛言。設有是問。過去沙門．
婆羅門與佛等不。當答言。有。設問。未來沙門．
婆羅門與瞿曇等不。當答言。有。設問。現在
^pb沙門．婆羅門與佛等不。當答言。無。　佛告舍利
弗。彼外道梵志或復問言。汝何故或言有或
言無。汝當云何答。　舍利弗言。我當報彼。過去
三耶三佛與如來等。未來三耶三佛與如來
等。我躬從佛聞。欲使現在有三耶三佛與如
^pb來等者。無有是處。世尊。我如所聞。依法順法。
作如是答。將無答耶。　佛言。如是答。依法順法。
不違也。所以然者。過去三耶三佛與我等。未
來三耶三佛與我等。欲使現在有二佛出世。
無有是處。　爾時。尊者鬱陀夷在世尊後執扇
^pb扇佛。佛告之曰。鬱陀夷。汝當觀世尊少欲知
足。今我有大神力。有大威德。而少欲知足。不
樂在欲。鬱陀夷。若餘沙門．婆羅門於此法中
能勤苦得一法者。彼便當豎幡。告四遠言。如
來今者少欲知足。今觀如來少欲知足。
^pb如來有大神力。有大威德。不用在欲。　爾時。尊
者鬱陀夷正衣服。偏露右肩。右膝著地。叉手
白佛言。甚奇。世尊。少有少欲知足如世尊者。
世尊有大神力。有大威德。不用在欲。若復有
餘沙門．婆羅門於此法中能勤苦得一法者。
^pb便能豎幡。告四遠言。世尊今者少欲知足。舍
利弗。當為諸比丘．比丘尼．優婆塞．優婆夷數
說此法。彼若於佛．法．僧。於道有疑者。聞說此
法。無復疑網。　爾時。世尊告舍利弗。汝當為諸
比丘．比丘尼．優婆塞．優婆夷數說此法。所以
^pb者何。彼於佛．法．僧。於道有疑者。聞汝所說。當
得開解。　對曰。唯然。世尊。　時。舍利弗即便數數
為諸比丘．比丘尼．優婆塞．優婆夷說法。以自
清淨故。故名清淨經。　爾時。舍利弗聞佛所說。
歡喜奉行。
^n19
^pb佛說長阿含第二分大會經第十五如是我
聞。　一時。佛在釋翅提國迦維林中。與大比丘
眾五百人俱。盡是羅漢。復有十方諸神妙天
皆來集會。禮敬如來及比丘僧。時。四淨居天
即於天上各自念言。今者。世尊在釋翅提迦
^pb維林中。與大比丘眾五百人俱。盡得阿羅漢。
復有十方諸神妙天皆來集會。禮敬如來及
比丘僧。我等今者亦可往共詣世尊所。各當
以偈稱讚如來。　時。四淨居天猶如力士屈伸
臂頃。於彼天沒。至釋翅提迦維林中。爾時。四
^pb淨居天到已。頭面禮足。在一面立。時。一淨居
天即於佛前。以偈讚曰。
今日大眾會　諸天神普集　皆為法故來
欲禮無上眾
說此偈已。退一面立。時。一淨居天復作頌曰。
　
^pb比丘見眾穢　　端心自防護
欲如海吞流　智者護諸根
說是偈已。退一面立。時。一淨居天復作頌曰。
斷刺平愛坑　及填無明塹　獨遊清淨場
如善象調御
^pb說此偈已。退一面立。時。一淨居天復作頌曰。
諸歸依佛者　終不墮惡趣　捨此人中形
受天清淨身
爾時。四淨居天說此偈已。世尊印可。即禮佛
足。遶佛三匝。忽然不現。其去未久。佛告諸比
^pb丘。今者諸天大集。今者諸天大集。十方諸神
妙天無不來此禮覲如來及比丘僧。諸比丘。
過去諸如來．至真．等正覺亦有諸天大集。如
我今日。當來諸如來．至真．等正覺亦有諸天
大集。如我今日。諸比丘。今者諸天大集。十方
^pb諸神妙天無不來此禮覲如來及比丘僧。亦
當稱彼名號。為其說偈。比丘當知。
諸依地山谷　隱藏見可畏　身著純白衣
潔淨無垢穢　天人聞此已　皆歸於梵天
今我稱其名　次第無錯謬　諸天眾今來
^pb比丘汝當知　世間凡人智　百中不見一
何由乃能見　鬼神七萬眾　若見十萬鬼
猶不見一邊　何況諸鬼神　周遍於天下
地神有七千悅叉若干種。皆有神足．形貌．色
像．名稱。懷歡喜心來到比丘眾林中。時。有雪
^pb山神將六千鬼悅叉若干種。皆有神足．形貌．
色像．名稱。懷歡喜心來到比丘眾林中。有一
舍羅神將三千鬼悅叉若干種。皆有神足．形
貌．色
^pb像．名稱。懷歡喜心來到比丘眾林中。此萬六
千鬼神悅叉若干種。皆有神足．形貌．色像．名
稱。懷歡喜心來到比丘眾林中。　復有毘波蜜
神。住在馬國。將五百鬼。皆有神足．威德。復有
金毘羅神。住王舍城毘富羅山。將無數鬼神
^pb恭敬圍遶。復有東方提頭賴吒天王。領乾沓
和神。有大威德。有九十一子。盡字因陀羅。皆
有大神力。南方毗樓勒天王。領諸龍王。有大
威德。有九十一子。亦字因陀羅。有大神力。西
方毗樓博叉天王。領諸鳩槃茶鬼。有大威德。
^pb有九十一子。亦字因陀羅。有大神力。北方天
王名毗沙門。領諸悅叉鬼。有大威德。有九十
一子。亦字因陀羅。有大神力。此四天王護持
世者。有大威德。身放光明。來詣迦維林中。爾
時。世尊欲降其幻偽虛妄之心。故結咒曰。摩
拘樓羅摩拘樓羅毗樓
^pb羅毗樓羅𥙡那加摩世致迦尼延豆尼延豆
波那攎嗚呼奴奴主提婆蘇暮摩頭羅支多
羅斯那乾沓波那羅主闍尼沙尸呵無蓮陀
羅鼻波蜜多羅樹塵陀羅那閭尼呵斗浮樓
輸支婆跡婆如是。諸王乾沓婆及羅剎皆有
^pb神足．形貌．色像。懷歡喜心來詣比丘眾林中。
爾時。世尊復結咒曰。阿醯那陀瑟那頭　毗舍
離沙呵帶叉蛇婆提　提頭賴吒　帝婆沙呵若
利耶　加毘羅攝波那伽　阿陀伽摩天提伽　伊
羅婆陀摩呵那伽　毘摩那伽多陀伽陀　餘那
^pb伽羅闍婆呵沙呵叉奇　提婆提羅帝　婆提羅
帝毘枚大跡閦毘呵四婆嚀阿婆婆四　質多
^pb羅速和尼那求　四多阿婆由那伽羅除　阿四
　修跋羅薩帝奴阿伽佛陀灑　失羅嚀婆耶憂
羅頭婆延樓　素槃㝹頭舍羅㝹類樓爾時。世
尊為阿修羅而結咒曰。祇陀跋闍呵諦　三物
第阿修羅阿失陀　婆延地婆三婆四　伊弟阿
^pb陀提婆摩天地　伽黎妙　摩呵祕摩　阿修羅陀
那祕羅陀　鞞摩質兜樓　修質諦麗婆羅呵黎
　無夷連那婆　舍黎阿細跋黎弗多羅　那薩鞞
鞞樓耶那那迷　薩那迷諦　婆黎細如　羅耶跋
兜樓伊呵菴婆羅迷三摩由伊陀那跋陀　若
^pb　比丘那　三彌涕泥拔　爾時。世尊復為諸天而
結咒曰。阿浮　提婆　萆犁醯陛　提豫　婆由　多陀
㝹跋樓㝹跋樓尼　世帝蘇彌　耶舍阿頭　彌多羅婆
　伽
^pb羅那移婆　阿邏提婆　摩天梯與　陀舍提舍伽
　予薩鞞　那難多羅婆跋那　伊地槃大讎地　槃
那槃大　耶舍卑㝹暮陀婆那　阿醯揵大　比丘那
　婆朱弟　婆尼　鞞弩　提步　舍伽利
　阿醯地　勇迷　那剎帝隸富羅息幾大　阿陀蔓
^pb　陀羅　婆羅鞞栴大蘇婆尼捎提婆　阿陀𥙡富
羅翅支大　蘇黎耶蘇婆尼捎　提婆　阿陀蘇提
耶　富羅翅大　摩伽陀　婆蘇因　圖攎阿頭　釋拘
　富羅大攎　叔伽　伽羅摩　羅那阿大　鞞摩尼婆
　嗚婆提奇呵　波羅無呵　鞞婆羅　微阿尼　薩陀
^pb摩多　阿呵黎　彌沙阿尼缽讎菟奴阿　攎余提
舍阿醯跋沙　賒摩　摩呵賒摩　摩菟阿　摩菟多
摩　乞陀波頭灑阿陀　摩菟頭灑阿　醯阿羅夜
　提婆　阿陀黎陀夜　婆私波羅　摩訶波羅阿陀
　提婆　摩天梯夜差摩　兜率陀　夜摩　伽沙
^pb尼阿尼　藍鞞藍婆折帝　樹提那摩伊灑念摩
羅提　阿陀醯波羅念彌大　阿醯　提婆　提婆闍
蘭提阿奇　尸吁波摩阿栗吒攎耶　嗚摩浮浮
尼婆私遮婆陀暮　阿周陀阿尼　輸豆檀耶菟
頭阿邏　毘沙門伊灑　此是六十種天。爾時。世
^pb尊復為六十八五通婆羅門而結咒曰。羅耶
梨沙耶何醯犍大婆尼　伽毘羅跋兜鞞地闍
菟頭差暮薩提　鴦祇鞞地牟尼阿頭閉犛耶
差伽　尸梨沙婆呵若菟頭梵摩提婆提那婆
鞞地牟尼阿頭　拘薩梨伊尼攎摩闍邏　鴦祗
^pb邏野般闍阿樓嗚猿頭　摩訶羅野阿拘提樓
杙菟頭　六閉俱薩梨阿樓伽陵倚伽夷羅檀
醯罪否符野福都盧梨灑先陀步　阿頭　提那
伽否婆呵移伽耶羅野多
^pb陀阿伽度　婆羅蔓陀菟牧羅野阿頭　因陀羅
樓迷迦符陀攎暮摩伽醯阿敕傷俱卑予阿
頭醯蘭若伽否鞞梨味余梨多他阿伽度　阿
醯婆好羅子彌都盧多陀阿伽度　婆斯佛離
首陀羅羅予多陀阿伽度　伊梨耶差摩訶羅
^pb予先阿步多陀阿伽度　般闍婆予婆梨地翅
阿羅予多陀阿伽度　鬱阿蘭摩訶羅予便被
婆梨摩梨輸婆醯大　那摩阿槃地苦摩梨羅
予阿具斯利陀那婆地阿頭　翅鞞羅予尸伊
昵彌昵摩呵羅予復婆樓多陀阿伽度　跋陀
^pb婆利摩呵羅予俱薩梨摩提輸尸漢提苫婆
梨羅予修陀羅樓多他阿伽度　阿呵因頭樓
阿頭摩羅予余蘇利與他鞞地提步阿呵鞞
利四阿頭　恒阿耶樓婆羅目遮耶暮阿夷菟
頭一摩耶舍枇那婆　差摩羅予何梨揵度
^pb余枇度缽支余是數波那路摩蘇羅予耶賜
多由醯蘭若蘇槃那祕愁度致夜數羅舍　波
羅鞞陀鬱陀婆呵婆灑婆呵婆婆謀娑呵沙
貪覆賒大賒法闍沙麗羅陀　那摩般枝㉆哆
羅乾沓婆　沙呵婆薩多提蘇鞞羅予阿醯揵
^pb㉆比丘三彌地婆尼地婆尼爾時。復有千五通
婆羅門。如來亦為結咒。時。此世界第一梵王
及諸梵天皆有神通。有一梵童子名曰提舍。
有大神力。復有十方餘梵天王。各與眷屬圍
遶而來。復越千世界。有大梵王見諸大眾在
^pb世尊所。尋與眷屬圍遶而來。　爾時。魔王見諸
大眾在世尊所。懷毒害心。即自念言。我當將
諸鬼兵往壞彼眾。圍遶盡取。不令有遺。時。即
召四兵。以手拍車。聲如霹靂。諸有見者無不
驚怖。放大風雨．雷電．霹
^pb靂。向迦維林圍繞大眾。　佛告諸比丘樂此眾
者。汝等當知。今日魔眾懷惡而來。於是頌曰。
汝今當敬順　建立於佛法　當滅此魔眾
如象壞花藂　專念無放逸　具足於淨戒
定意自念惟　善護其志意　若於正法中
^pb能不放逸者　則度老死地　永盡諸苦本
諸弟子聞已　當勤加精進　超度於眾欲
一毛不傾動　此眾為最勝　有大智名聞
弟子皆勇猛　為眾之所敬
爾時。諸天．神．鬼．五通仙人皆集迦維園中。見
^pb魔所為。怪未曾有。佛說此法時。八萬四千諸
天遠塵離垢。得法眼淨。諸天．龍．鬼．神．阿修羅．
迦樓羅．真陀羅．摩睺伽．人與非人聞佛所說。
歡喜奉行。佛說長阿含經卷第十二
^juan13^pb

佛說長阿含經卷第十三
　　　　後秦弘始年佛陀耶舍共竺佛念譯
^n20第三分阿摩晝經第一如是我聞。　一時。佛遊
俱薩羅國。與大比丘眾千二百五十人俱。至
^pb伊車能伽羅俱薩羅婆羅門村。即於彼伊車
林中止宿。　時。有沸伽羅娑羅婆羅門。止郁伽
羅村。其村豐樂。人民熾盛。波斯匿王即封此
村。與沸伽羅娑羅婆羅門。以為梵分。此婆羅
門七世已來父母真正。不為他人之所輕毀。
^pb三部舊典諷誦通利。種種經書皆能分別。又
能善解大人相法．祭祀儀禮。有五百弟子。教
授不廢。其第一摩納弟子名阿摩晝。七世以
來父母真正。不為他人之所輕毀。三部舊典
諷誦通利。種種經書皆能分別。亦能善解大
人相法．祭祀儀禮。亦有
^pb五百摩納弟子。教授不廢。與師無異。　時。沸伽
羅娑羅婆羅門聞沙門瞿曇釋種子出家成
道。與大比丘眾千二百五十人俱。至伊車能
伽羅俱薩羅婆羅門村。止伊車林中。有大名
稱。流聞天下。如來．至真．等正覺。十號具足。於
^pb諸天．世人．魔．若魔．天．沙門．婆羅門中。自身作
證。為他說法。上中下善。義味具足。梵行清淨。
如此真人應往親覲。我今寧可觀沙門瞿曇。
為定有三十二相。名聞流布。為稱實不。當以
何緣得見佛相。復作是念言。今我弟子阿摩
^pb晝。七世以來父母真正。不為他人之所輕毀。
三部舊典諷誦通利。種種經書盡能分別。又
能善解大人相法．祭祀儀禮。唯有此人可使
觀佛。知相有無。　時。婆羅門即命弟子阿摩晝
而告之曰。汝往觀彼沙門瞿曇。為定有三十
^pb二相。為虛妄耶。　時。阿摩晝尋白師言。我以何
驗觀瞿曇相。知其虛實。　師即報曰。我今語汝。
其有具足三十二大人相者。必趣二處。無有
疑也。若在家。當為轉輪聖王。王四天下。以法
治化統領民物。七寶具足。一．金輪寶。二．白象
^pb寶。三．紺馬寶。四．神珠寶。五．玉女寶。六．居士寶。
七．典兵寶。王有千子。勇猛多智。降伏怨敵。兵
杖不用。天下泰平。國內民物無所畏懼。若其
不樂世間出家求道。當成如來．至真．等正覺。
十號具足。以此可知瞿曇虛實。　時。阿摩晝受
^pb師教已。即嚴駕寶車。將五百摩納弟子。清旦
出村。往詣伊車林。到已下車。步進詣世尊所。
佛坐彼立。佛立彼坐。於其中間共談義理。佛
告摩納曰。汝曾與諸耆舊長宿大婆羅門如
是論耶。　摩納白佛。此為何言。　佛告摩納。我坐
^pb汝立。我立汝坐。中間共論。汝師論法當如是
耶。　摩納白佛言。我婆羅門論法。坐則俱坐。立
則俱立。臥則俱臥。今諸沙門毀形鰥獨。卑陋
下劣。習黑冥法。我與此輩共論義時。坐起無
在。　爾時。世尊即語彼言。卿摩納未被調伏。　時。
^pb摩納聞世尊稱卿。又聞未被調伏。即生忿恚。
毀謗佛言。此釋種子。好懷嫉惡。無有義法。佛
告摩納。諸釋種子。何過於卿。　摩納言。昔我一
時為師少緣。在釋迦迦維羅越國。時。有眾多
諸釋種子。以少因緣集在講堂。遙見我來。輕
^pb慢戲弄。不順儀法。不相敬待。　佛告摩納。彼諸
釋子還在本國。遊戲自恣。猶如飛鳥自於樔
林。出入自在。諸釋種子自於本國。遊戲自在。
亦復如是。　摩納白佛言。世有四姓。剎利．婆羅
門．居士．首陀羅。其彼三姓。常尊重．恭敬．
^pb供養婆羅門。彼諸釋子義不應爾。彼釋廝細．
卑陋．下劣。而不恭敬我婆羅門。　爾時。世尊默
自念言。此摩納子。數數毀罵言及廝細。我今
寧可說其本緣調伏之耶。佛告摩納。汝姓何
等。　摩納答言。我姓聲王。　佛告摩納。汝姓爾者。
^pb則為是釋迦奴種。　時。彼五百摩納弟子。皆舉
大聲而語佛言。勿說此言。謂此摩納為釋迦
奴種。所以者何。此大摩納。真族姓子。顏貌端
正。辯才應機。廣博多聞。足與瞿曇往返談論。
　爾時。世尊告五百摩納。若汝師盡不如汝言
^pb者。當捨汝師共汝論義。若汝師有如上事如
汝言者。汝等宜默。當共汝師論。　時。五百摩納
白佛言。我等盡默。聽共師論。時。五百摩納盡
皆默然。　爾時。世尊告阿摩晝。乃往過去久遠
世時。有王名聲摩。王有四子。一名面光。二名
^pb象食。三名路指。四名莊嚴。其王四子少有所
犯。王擯出國到雪山南。住直樹林中。其四子
母及諸家屬。皆追念之。即共集議。詣聲摩王
所。白言。大王。當知我等與四子別久。欲往看
視。王即告曰。欲往隨意。時。母眷屬聞王教已。
^pb即詣雪山南直樹林中。到四子所。時諸母言。
我女與汝子。汝女與我子。即相配匹遂成夫
婦。後生男子。容貌端正。　時。聲摩王聞其四子
諸母與女共為夫婦。生子端正。王即歡喜。而
發此言。此真釋子。真釋童子能自存立。因此
^pb名釋(釋。秦言能在直樹林。故名釋。釋。秦言亦
言直)。聲摩王即釋種先也。王有青衣。名曰方
面。顏貌端正。與一婆羅門交通。遂便有娠。生
一摩納子。墮地能言。尋語父母。當洗浴我。除
諸穢惡。我年大已。自當報恩。以其初生能言。
故名聲王。如今初生有
^pb能言者。人皆怖畏。名為可畏。彼亦如是。生便
能言。故名聲王。從此已來。婆羅門種遂以聲
王為姓。　又告摩納。汝頗從先宿耆舊大婆羅
門。聞此種姓因緣已不。時。彼摩納默然不對。
如是再問。又復不對。佛至三問。語摩納言。吾
^pb問至三。汝宜速答。設不答者。密跡力士手執
金杵在吾左右。即當破汝頭為七分。　時。密跡
力士手執金杵。當摩納頭上虛空中立。若摩
納不時答問。即下金杵碎摩納首。佛告摩納。
汝可仰觀。　摩納仰觀。見密跡力士手執金杵
^pb立虛空中。見已恐怖。衣毛為豎。即起移坐附
近世尊。依恃世尊為救為護。白世尊言。世尊
當問。我今當答。　佛即告摩納。汝曾於先宿耆
舊大婆羅門。聞說如是種姓緣不。摩納答言。
我信曾聞。實有是事。　時。五百摩納弟子。皆各
^pb舉聲自相謂言。此阿摩晝。實是釋迦奴種也。
沙門瞿曇所說真實。我等無狀。懷輕慢心。　爾
時。世尊便作是念。此五百摩納後必懷慢。稱
彼為奴。今當方便滅其奴名。即告五百摩納
曰。汝等諸人。慎勿稱彼為奴種也。所以者何。
^pb彼先婆羅門是大仙人。有大威力。伐聲摩王
索女。王以畏故。即以女與。由佛此言得免奴
名。　爾時。世尊告阿摩晝曰。云何。摩納。若剎利
女七世已來父母真正。不為他人之所輕毀。
若與一婆羅門為妻生子。摩納。容貌端正。彼
^pb入剎利種。得坐受水誦剎利法不。　答曰。不得。
　得父財業不。　答曰。不得。　得嗣父職不。　答曰。不
得。　云何。摩納。若婆羅門女七世以來父母真
正。不為他人之所輕毀。與剎利為妻。生一童
子。顏貌端正。彼入婆羅門眾中。得坐起受水
^pb不。　答曰。得。　得誦婆羅門法。得父遺財。嗣父職
不。　答曰。得。　云何。摩納。若婆羅門擯婆羅門投
剎利種者。寧得坐起受水。誦剎利法不。　答曰。
不得。　得父遺財。嗣父職不。答曰。不得。　若剎利
種擯剎利投婆羅門。寧得坐起受水。誦婆羅
^pb門法。得父遺財。嗣父職不。　答曰。得。　是故。摩納。
女中剎利女勝。男中剎利男勝。非婆羅門也。
　梵天躬自說偈言。
剎利生中勝　種姓亦純真　明行悉具足
天人中最勝
^pb佛告摩納。梵天說此偈。實為善說。非不善也。
我所然可。所以者何。我今如來．至真．等正覺。
亦說此義。
剎利生中勝　種姓亦純真　明行悉具足
天人中最勝
^pb摩納白佛言。瞿曇。何者是無上士。明行具足。
　佛告摩納。諦聽。諦聽。善思念之。當為汝說。　對
曰。唯然。願樂欲聞。　佛告摩納。若如來出現於
世。應供．正遍知．明行足．為善逝．世間解．無上
士．調御丈夫．天人師．佛．世尊。於一切諸天．世
^pb人．沙門．婆羅門．天．魔．梵王中。獨覺自證。為人
說法。上語亦善．中語亦善．下語亦善。義味具
足。開清淨行。若居士．居士子及餘種姓。聞正
法者即生信樂。以信樂心而作是念。我今在
家。妻子繫縛。不得清淨純修梵行。今者寧可
^pb剃除鬚髮。服三法衣。出家修道。彼於異時。捨
家財產。捐棄親族。剃除鬚髮．服三法衣。出家
修道。與出家人同捨飾好。具諸戒行。不害眾
生。　捨於刀杖。懷慚愧心。慈念一切。是為不殺。
捨竊盜心。不與不取。其心清淨。無私竊意。是
為
^pb不盜。捨離婬欲。淨修梵行。慇懃精進。不為欲
染。潔淨而住。是為不婬。捨離妄語。至誠無欺。
不誑他人。是為不妄語。捨離兩舌。若聞此語。
不傳至彼。若聞彼語。不傳至此。有離別者。善
為和合。使相親敬。凡所言說。和順知時。是為
^pb不兩舌。捨離惡口。所言麤獷。喜惱他人。令生
忿結。捨如是言。言則柔濡。不生怨害。多所饒
益。眾人敬愛。樂聞其言。是為不惡口。捨離綺
語。所言知時。誠實如法。依律滅諍。有緣而言。
言不虛發。是為捨離綺語。捨于飲酒。離放逸
^pb處。不著香華瓔珞。歌舞倡伎不往觀聽。不坐
高床。非時不食。金銀七寶不取不用。不娶妻
妾。不畜奴婢．象馬．車牛．雞犬．豬羊．田宅．園觀。
不為虛詐斗秤欺人。不以手拳共相牽抴。亦
不觝債。不誣罔人。不為偽詐。捨如是惡。滅於
^pb諍訟諸不善事。行則知時。非時不行。量腹而
食無所藏積。度身而衣趣足而已。法服應器
常與身俱。猶如飛鳥羽翮隨身。比丘無餘亦
復如是。　摩納。如餘沙門．婆羅門受他信施。更
求餘積。衣服飲食無有厭足。入我法者。無如
^pb此事。摩納。如餘沙門．婆羅門食他信施。自營
生業。種殖樹木。鬼神所依。入我法者。無如是
事。摩納。如餘沙門婆羅門食他信施。更作方
便。求諸利養。象牙．雜寶．高廣大床．種種文繡．
綩綖被褥。入我法者。無如是事。摩納。如餘沙
^pb門．婆羅門受他信施。更作方便。求自莊嚴。酥
油摩身。香水洗沐。香末自塗。香澤梳頭。著好
華鬘。染目紺色。拭面莊嚴。鐶紐澡潔。以鏡自
照。雜色革屣。上服純白。刀杖．侍從．寶蓋．寶扇．
莊嚴寶車。入我法者。無如此事。摩納。如餘
^pb沙門．婆羅門食他信施。專為嬉戲。碁局博奕。
八道．十道．百道。至一切道。種種戲笑。入我法
者。無如此事。　摩納。如餘沙門．婆羅門食他信
施。但說遮道無益之言。王者．戰鬥．軍馬之事。
群僚．大臣．騎乘出入．遊園觀事。及論臥起．行
^pb步．女人之事。衣服．飲食．親里之事。又說入海
採寶之事。入我法者。無如此事。摩納。如餘沙
門．婆羅門食他信施。無數方便。但作邪命。諂
諛美辭。現相毀訾。以利求利。入我法者。無如
此事。摩納。如餘沙門．婆羅門食他信施。但共
^pb諍訟。或於園觀。或在浴池。或於堂上。互相是
非。言。我知經律。汝無所知。我趣正道。汝向邪
徑。以前著後。以後著前。我能忍汝。汝不能忍。
汝所言說。皆不真正。若有所疑。當來問我。我
盡能答。入我法者。無如此事。　摩納。如餘
^pb沙門．婆羅門食他信施。更作方便。求為使命。
若為王．王大臣．婆羅門．居士通信使。從此詣
彼。從彼至此。持此信授彼。持彼信授此。或自
為。或教他為。入我法者。無如此事。摩納。如餘
沙門．婆羅門食他信施。但習戰陣鬥諍之事。
^pb或習刀杖．弓矢之事。或鬥雞犬．豬羊．象馬．牛
駝諸畜。或鬥男女。及作眾聲。貝聲．鼙聲．歌聲．
舞聲。緣幢倒絕。種種伎戲。入我法者。無如此
事。摩納。如餘沙門．婆羅門食他信施。行遮道
法。邪命自活。瞻相男女。吉凶好醜。及相畜生。
^pb以求利養。入我法者。無如此事。　摩納。如餘沙
門．婆羅門食他信施。行遮道法。邪命自活。召
喚鬼神。或復驅遣。或能令住。種種𧞣。無數方
道。恐嚇於人。能聚能散。能苦能樂。又能為人
安胎出衣。亦能咒人使作驢馬。亦能使人盲
聾瘖
^pb啞。現諸技術。叉手向日月。作諸苦行以求利
養。入我法者。無如是事。摩納。如餘沙門．婆羅
門食他信施。行遮道法。邪命自活。為人咒病。
或誦惡術。或為善咒。或為醫方．鍼灸．藥石。療
治眾病。入我法者。無如是事。摩納。如餘沙門．
^pb婆羅門食他信施。行遮道法。邪命自活。或咒
水火。或為鬼咒。或誦剎利咒。或誦鳥咒。或支
節咒。或是安宅符咒。或火燒．鼠嚙能為解咒。
或誦別死生書。或讀夢書。或相手面。或誦天
文書。或誦一切音書。入我法者。無如是事。摩
^pb納。如餘沙門．婆羅門食他信施。行遮道法。邪
命自活。瞻相天時。言雨不雨。穀貴穀賤。多病
少病。恐怖安隱。或說地動．彗星．日月薄蝕。或
言星蝕。或言不蝕。如是善瑞。如是惡徵。入我
法者。無如是事。　摩納。如餘沙門．婆羅門食他
信
^pb施。行遮道法。邪命自活。或言此國勝彼。彼國
不如。或言彼國勝此。此國不如。瞻相吉凶。說
其盛衰。入我法者。無如是事。但修聖戒。無染
著心。內懷喜樂。目雖見色而不取相。眼不為
色之所拘繫。堅固寂然。無所貪著。亦無憂患。
^pb不漏諸惡。堅持戒品。善護眼根。耳．鼻．舌．身．意
亦復如是。善御六觸。護持調伏。令得安隱。猶
如平地駕四馬車。善調御者。執鞭持控。使不
失轍。比丘如是。御六根馬。安隱無失。彼有如
是聖戒。得聖眼根。食知止足。亦不貪味。趣以
^pb養身。令無苦患而不貢高。調和其身。令故苦
滅。新苦不生。有力無事。令身安樂。猶如有人
以藥塗瘡趣使瘡差。不求飾好。不以自高。摩
納。比丘如是。食足支身。不懷慢恣。又如膏車。
欲使通利以用運載。有所至到。比丘如是。食
^pb足支身。欲為行道。　摩納。比丘如是成就聖戒。
得聖諸根。食知止足。初夜後夜。精進覺悟。又
於晝日。若行若坐。常念一心。除眾陰蓋。彼於
初夜。若行若坐。常念一心。除眾陰蓋。乃至中
夜。偃右脅而臥。念當時起。繫想在明。心無錯
^pb亂。至於後夜。便起思惟。若行若坐。常念一心。
除眾陰蓋。比丘有如是聖戒具足。得聖諸根。
食知止足。初夜後夜。精勤覺悟。常念一心。無
有錯亂。　云何比丘念無錯亂。如是比丘內身
身觀。精勤不懈。憶念不忘。除世貪憂。外身身
^pb觀．內外身身觀。精勤不懈。憶念不忘。捨世貪
憂。受．意．法觀亦復如是。是為比丘念無錯亂。
云何一心。如是比丘若行步出入。左右顧視。
屈申俯仰。執持衣缽。受取飲食。左右便利。睡
眠覺悟。坐立語默。於一切時。常念一心。不失
^pb威儀。是為一心。譬如有人與大眾行。若在前
行。若在中．後。常得安隱。無有怖畏。摩納。比丘
如是行步出入。至於語默。常念一心。無有憂
畏。　比丘有如是聖戒。得聖諸根。食知止足。初
夜後夜。精勤覺悟。常念一心。無有錯亂。樂在
^pb靜處．樹下．塚間。若在山窟。或在露地及糞聚
間。至時乞食。還洗手足。安置衣缽。結跏趺坐。
端身正意。繫念在前。除去慳貪。心不與俱。滅
瞋恨心。無有怨結。心住清淨。常懷慈愍。除去
睡眠。繫想在明。念無錯亂。斷除掉戲。心不與
^pb俱。內行寂滅。滅掉戲心。斷除疑惑。已度疑網。
其心專一。在於善法。譬如僮僕。大家賜姓。安
隱解脫。免於僕使。其心歡喜。無復憂畏。　又如
有人舉財治生。大得利還。還本主物。餘財足
用。彼自念言。我本舉財。恐不如意。今得利
^pb還。還主本物。餘財足用。無復憂畏。發大歡喜。
如人久病。從病得差。飲食消化。色力充足。彼
作是念。我先有病。而今得差。飲食消化。色力
充足。無復憂畏。發大歡喜。又如人久閉牢獄。
安隱得出。彼自念言。我先拘閉。今已解脫。無
^pb復憂畏。發大歡喜。又如人多持財寶。經大曠
野。不遭賊盜。安隱得過。彼自念言。我持財寶
過此嶮難。無復憂畏發大歡喜。其心安樂。　摩
納。比丘有五蓋自覆。常懷憂畏亦復如奴。如
負債人．久病在獄．行大曠野。自見未離。諸陰
^pb蓋心。覆蔽闇冥。慧眼不明。彼即精勤捨欲．惡
不善法。與覺．觀俱。離生喜．樂。得入初禪。彼已
喜樂潤漬於身。周遍盈溢。無不充滿。如人巧
浴器盛眾藥。以水漬之。中外俱潤。無不周遍。
比丘如是得入初禪。喜樂遍身。無不充
^pb滿。如是。摩納。是為最初現身得樂。所以者何。
斯由精進。念無錯亂。樂靜閑居之所得也。　彼
於覺．觀。便生為信。專念一心。無覺．無觀。定生
喜．樂。入第二禪。彼已一心喜樂潤漬於身。周
遍盈溢。無不充滿。猶如山頂涼泉水自中出。
^pb不從外來。即此池中出清淨水。還自浸漬。無
不周遍。摩納。比丘如是入第二禪。定生喜．樂。
無不充滿。是為第二現身得樂。　彼捨喜．住護。
念不錯亂。身受快樂。如聖所說。起護念樂。入
第三禪。彼身無喜。以樂潤漬。周遍盈溢。無不
^pb充滿。譬如優缽花．缽頭摩華．拘頭摩花．分陀
利花始出淤泥而未出水。根莖枝葉潤漬水
中。無不周遍。摩納。比丘如是入第三禪。離喜．
住樂。潤漬於身。無不周遍。此是第三現身得
樂。　彼捨喜．樂。憂．喜先滅。不苦不樂。護念清淨。

^pb入第四禪。身心清淨。具滿盈溢。無不周遍。猶
如有人沐浴清潔。以新白疊被覆其身。舉體
清淨。摩納。比丘如是入第四禪。其心清淨。充
滿於身。無不周遍。又入第四禪。心無增減。亦
不傾動。住無愛恚．無動之地。譬如密室。內外
^pb塗治。堅閉戶嚮。無有風塵。於內燃燈無觸嬈
者。其燈焰上怗然不動。摩納。比丘如是入第
四禪。心無增減。亦不傾動。住無愛恚．無動之
地。此是第四現身得樂。所以者何。斯由精勤
不懈。念不錯亂。樂靜閑居之所得也。　彼得定
^pb心。清淨無穢。柔濡調伏。住無動地。自於身中
起變化心。化作異身。支節具足。諸根無闕。彼
作是觀。此身色四大化成彼身。此身亦異。彼
身亦異。從此身起心。化成彼身。諸根具足。支
節無闕。譬如有人鞘中拔刀。彼作是念。鞘異
^pb刀異。而刀從鞘出。又如有人合麻為繩。彼作
是念。麻異繩異。而繩從麻出。又如有人篋中
出蛇。彼作是念。篋異蛇異。而蛇從篋出。又如
有人從簏出衣。彼作是念。簏異衣異。而衣從
簏出。摩納。比丘亦如是。此是最初所得勝法。
^pb所以者何。斯由精進。念不錯亂。樂靜閑居之
所得也。　彼已定心。清淨無穢。柔濡調伏。住無
動地。從己四大色身中起心。化作化身。一切
諸根．支節具足。彼作是觀。此身是四大合成。
彼身從化而有。此身亦異。彼身亦異。此心在
^pb此身中。依此身住。至他身中。譬如琉璃．摩尼。
瑩治甚明。清淨無穢。若以青．黃．赤綖貫之。有
目之士置掌而觀。知珠異綖異。而綖依於珠。
從珠至珠。摩納。比丘觀心依此身住。至彼化
身亦復如是。此是比丘第二勝法。所以者何。

^pb斯由精勤。念不錯亂。樂獨閑居之所得也。　彼
以定心。清淨無穢。柔濡調伏。住無動地。一心
修習神通智證。能種種變化。變化一身為無
數身。以無數身還合為一。身能飛行。石壁無
礙。遊空如鳥。履水如地。身出煙燄。如大火𧂐手
^pb捫日月。立至梵天。譬如陶師善調和泥。隨意
所造。在作何器。多所饒益。亦如巧匠善能治
木。隨意所造。自在能成。多所饒益。又如牙師
善治象牙。亦如金師善煉真金。隨意所造。多
所饒益。摩納。比丘如是。定心清淨。住無動地。
^pb隨意變化。乃至手捫日月。立至梵天。此是比
丘第三勝法。彼以心定。清淨無穢。柔濡調伏。
住無動地。一心修習。證天耳智。彼天耳淨。過
於人耳。聞二種聲。天聲．人聲。譬如城內有大
講堂。高廣顯敞。有聰聽人居此堂內。堂內
^pb有聲。不勞聽功。種種悉聞。比丘如是。以心定
故。天耳清淨。聞二種聲。摩納。此是比丘第四
勝法。　彼以定心。清淨無穢。柔濡調伏。住無動
地。一心修習。證他心智。彼知他心有欲無欲．
有垢無垢．有癡無癡．廣心狹心．小心大心．定
^pb心亂心．縛心解心．上心下心。至無上心皆悉
知之。譬如有人以清水自照。好惡必察。比丘
如是。以心淨故。能知他心。摩納。此是比丘第
五勝法。　彼以心定。清淨無穢。柔濡調伏。住無
動地。一心修習宿命智證。便能憶識宿命無
^pb數若干種事。能憶一生至無數生。劫數成敗．
死此生彼．名姓種族．飲食好惡．壽命長短．所
受苦樂．形色相貌皆悉憶識。譬如有人。從己
村落至他國邑。在於彼處。若行若住。若語若
默。復從彼國至於餘國。如是展轉便還本土。
不
^pb勞心力。盡能憶識所行諸國。從此到彼。從彼
到此。行住語默。皆悉憶之。摩納。比丘如是。能
以定心清淨無穢。住無動地。以宿命智能憶
宿命無數劫事。此是比丘得第一勝。無明永
滅。大明法生。闇冥消滅。光曜法生。此是比丘
^pb宿命智明。所以者何。斯由精勤。念無錯亂。樂
獨閑居之所得也。　彼以定心。清淨無穢。柔濡
調伏。住無動處。一心修習見生死智證。彼天
眼淨。見諸眾生死此生彼．從彼生此．形色好
醜．善惡諸果．尊貴卑賤．隨所造業報應因緣
^pb皆悉知之。此人身行惡。口言惡。意念惡。誹謗
賢聖。言邪倒見。身敗命終。墮三惡道。此人身
行善。口言善。意念善。不謗賢聖。見正信行。身
壞命終。生天．人中。以天眼淨。見諸眾生隨所
業緣。往來五道。譬如城內高廣平地。四交道
^pb頭起大高樓。明目之士在上而觀。見諸行人
東西南北。舉動所為皆悉見之。摩納。比丘如
是。以定心清淨。住無動處。見生死智證。以天
眼淨。盡見眾生所為善惡。隨業受生。往來五
道皆悉知之。此是比丘得第二明。斷除無明。
^pb生於慧明。捨離闇冥。出智慧光。此是見眾生
生死智證明也。所以者何。斯由精勤。念不錯
亂。樂獨閑居之所得也。　彼以定心。清淨無穢。
柔濡調伏。住不動地。一心修習無漏智證。彼
如實知苦聖諦。如實知有漏集。如實知有漏
^pb盡。如實知趣漏盡道。彼如是知．如是見。欲漏．
有漏．無明漏。心得解脫。得解脫智。生死已盡。
梵行已立。所作已辦。不受後有。譬如清水中。
有木石．魚鱉水性之屬東西遊行。有目之士
明了見之。此是木石。此是魚鱉。摩納。
^pb比丘如是。以定心清淨。住無動地。得無漏智
證。乃至不受後有。此是比丘得第三明。斷除
無明。生於慧明。捨離闇冥。出大智光。是為無
漏智明。所以者何。斯由精勤。念不錯亂。樂獨
閑居之所得也。摩納。是為無上明行具足。於
^pb汝意云何。如是明行為是。為非。　佛告摩納。有
人不能得無上明行具足。而行四方便。云何
為四。摩納。或有人不得無上明行具足。而持
斫負籠。入山求藥。食樹木根。是為。摩納。不得
無上明行具足。而行第一方便。云何。摩納。此
^pb第一方便。汝及汝師行此法不。　答曰。不也。　佛
告摩納。汝自卑微。不識真偽。而便誹謗。輕罵
釋子。自種罪根。長地獄本。復次。摩納。有人不
能得無上明行具足。而手執澡瓶。持杖筭術。
入山林中。食自落果。是為。摩納。不得無上明
^pb行具足。而行第二方便。云何。摩納。汝及汝師
行此法不。　答曰。不也。　佛告摩納。汝自卑微。不
識真偽。而便誹謗。輕慢釋子。自種罪根。長地
獄本。復次。摩納。不得無上明行具足。而捨前
採藥及拾落果。還來向村依附人間。起草菴
^pb舍。食草木葉。摩納。是為不得明行具足。而行
第三方便。云何。摩納。汝及汝師行此法不。　答
曰。不也。　佛告摩納。汝自卑微。不識真偽。而便
誹謗。輕慢釋子。自種罪根。長地獄本。是為第
三方便。復次。摩納。不得無上明行具足。不食
^pb藥草。不食落果。不食草葉。而於村城起大堂
閣。諸有東西南北行人過者隨力供給。是為
不得無上明行具足。而行第四方便。云何。摩
納。汝及汝師行此法不。　答曰。不也。　佛告摩納。
汝自卑微。不識真偽。而便誹謗。輕慢釋子。自
^pb種罪根。長地獄本。云何。摩納。諸舊婆羅門及
諸仙人多諸伎術。讚歎稱說本所誦習。如今
婆羅門所可諷誦稱說。一．阿咤。二．婆摩。三．婆
摩提婆。四．鼻波密多。五．伊兜瀨悉。六．耶婆提
伽。七．婆婆婆悉吒。八．迦葉。九．阿樓那。十．瞿曇。
^pb十一．首夷婆。十二．損陀羅。如此諸大仙．婆羅
門皆掘塹建立堂閣。如汝師徒今所居止不。
　答曰。不也。　彼諸大仙頗起城墎。圍遶舍宅。居
止其中。如汝師徒今所止不。答曰。不也。　彼諸
大仙頗處高床重褥。綩綖細軟。如汝師徒今
^pb所止不。　答曰。不也。　彼諸大仙頗以金銀．瓔珞．
雜色花鬘．美女自娛。如汝師徒不。彼諸大仙
頗駕乘寶車。持𮣃引。白蓋自覆。手執寶拂。著
雜色寶屣。又著全白疊。如汝師徒今所服不。
　答曰。不也。　摩納。汝自卑微。不識真偽。
^pb而便誹謗。輕慢釋子。自種罪根。長地獄本。云
何。摩納。如彼諸大仙．舊婆羅門。讚嘆稱說本
所諷誦。如今婆羅門所可稱說諷誦阿咤等。
若傳彼所說。以教他人。欲望生梵天者。無有
是處。猶如。摩納。王波斯匿與人共議。或與諸
^pb王。或與大臣．婆羅門．居士共論。餘細人聞。入
舍衛城。遇人便說波斯匿王有如是語。云何。
摩納。王與是人共言議不。　答曰。不也。　摩納。此
人諷誦王言以語餘人。寧得為王作大臣不。
　答曰。無有是處。　摩納。汝等今日傳先宿．大仙．
^pb舊婆羅門。諷誦教人。欲至生梵天者。無有是
處。云何。摩納。汝等受他供養。能隨法行不。　答
曰。如是。瞿曇。受他供養。當如法行。　摩納。汝師
沸伽羅娑羅門受王村封。而與王波斯匿共
論議時。說王不要論無益之言。不以正事
^pb共相諫曉。汝今自觀及汝師過。且置是事。但
當求汝所來因緣。　摩納即時舉目觀如來身。
求諸相好。盡見餘相。唯不見二相。心即懷疑。
爾時。世尊默自念言。今此摩納不見二相。以
此生疑。即出廣長舌相。舐耳覆面。時。彼摩納
^pb復疑一相。世尊復念。今此摩納猶疑一相。即
以神力。使彼摩納獨見陰馬藏。爾時。摩納盡
見相已。乃於如來無復狐疑。即從座起。遶佛
而去。　時。沸伽羅婆羅門立於門外。遙望弟子。
見其遠來。逆問之言。汝觀瞿曇實具相不。功
^pb德神力實如所聞不。　即白師言。瞿曇沙門三
十二相皆悉具足。功德神力實如所聞。　師又
問曰。汝頗與瞿曇少語議不。　答曰。實與瞿曇
言語往返。師又問曰。汝與瞿曇共論何事。　時。
摩納如共佛論。具以白師。師言。我遂得聰明
^pb弟子致使如是者。我等將入地獄不久。所以
者何。汝語諸欲勝毀呰瞿曇。使之不悅。於我
轉疏。汝與聰明弟子致使如是。使我入地獄
不久。於是。其師懷忿結心。即蹴摩納令墮。師
自乘車。時。彼摩納當墮車時。即生白癩。　時。沸
^pb伽羅娑羅婆羅門仰觀日已。然自念言。今覲
沙門瞿曇。非是時也。須待明日。當往覲問。於
明日旦。嚴駕寶車。從五百弟子前後圍遶。詣
伊車林中。下車步進。到世尊所。問訊已。一面
坐。仰觀如來身。具見諸相。唯不見二相。　時。婆
^pb羅門疑於二相。佛知其念。即出廣長舌相。舐
耳覆面。時。婆羅門又疑一相。佛知其念。即以
神力。使見陰馬藏。時。婆羅門具見如來三十
二相。心即開悟。無復狐疑。尋白佛言。若我行
時。中路遇佛。少停止乘。當知我已禮敬世尊。

^pb所以者何。我受他村封。設下乘者。當失此封。
惡聲流布。　又白佛言。若我下乘。解劍退蓋。并
除幢麾。澡瓶履屣。當知我已禮敬如來。所以
者何。我受他封。故有五威儀。若禮拜者。即失
所封。惡名流布。　又白佛言。若我在眾見佛起
^pb者。若偏露右臂。自稱姓字。則知我已敬禮如
來。所以者何。我受他封。若禮拜者。則失封邑。
惡名流布。　又白佛言。我歸依佛。歸依法。歸依
僧。聽我於正法中為優婆塞。自今已後不殺．
不盜．不婬．不欺．不飲酒。唯願世尊及諸大眾
^pb當受我請。爾時。世尊默然受請。　時。婆羅門見
佛默然。知以許可。即從坐起。不覺禮佛遶三
匝而去。歸設飯食。供膳既辦。還白。時到。　爾時。
世尊著衣持缽。與諸大眾千二百五十人往
詣其舍。就坐而坐。　時。婆羅門手自斟酌。以種
^pb種甘膳供佛及僧。食訖去缽。行澡水畢。時婆
羅門右手執弟子阿摩晝臂至世尊前言。唯
願如來聽其悔過。唯願如來聽其悔過。如是
至三。又白佛言。猶如善調象馬。猶有蹶倒還
復正路。此人如是。雖有漏失。願聽悔過。　佛告
^pb婆羅門。當使汝受命延長。現世安隱。使汝弟
子白癩得除。佛言適訖。時彼弟子白癩即除。
　時。婆羅門取一小座於佛前坐。世尊即為婆
羅門說法。示教利喜。施論．戒論．生天之論。欲
為穢汙。上漏為患。出要為上。演布清淨。爾時。
^pb世尊知婆羅門心已調柔．清淨．無垢。堪受道
教。如諸佛常法。說苦聖諦．集聖諦．苦滅聖諦．
苦出要諦。時。婆羅門即於座上遠塵離垢。得
法眼淨。猶如淨潔白疊。易為受染。沸伽娑羅
婆羅門亦復如是。見法得法。決定道果。不
^pb信餘道。得無所畏。即白佛言。我今再三歸依
佛．法及比丘僧。聽我於正法中為優婆塞。盡
形壽不殺．不盜．不婬．不欺．不飲酒。唯願世尊
及諸大眾哀愍我故。受七日請。爾時。世尊默
然許之。時。婆羅門即於七日中。種種供養佛
^pb及大眾。爾時。世尊過七日已。遊行人間。　佛去
未久。沸伽羅娑羅婆羅門遇病命終。時諸比
丘聞此婆羅門於七日中供養佛已。便取命
終。各自念。此命終。為生何趣。爾時。眾比丘往
至世尊所。禮佛已。一面坐。白佛言。彼婆羅門
^pb於七日中供養佛已。身壞命終。當生何處。　佛
告比丘。此族姓子諸善普集。法法具足。不違
法行。斷五下結。於彼般涅槃。不來此世。　爾時。
諸比丘聞佛所說。歡喜奉行。佛說長阿含經
卷第十三
^juan14^pb

佛說長阿含經卷第十四
　　　　後秦弘始年佛陀耶舍共竺佛念譯
^n21第三分梵動經第二如是我聞。　一時。佛遊摩
竭國。與大比丘眾千二百五十人俱。遊行人
^pb間。詣竹林。止宿在王堂上。時。有梵志名曰善
念。善念弟子名梵摩達。師徒常共隨佛後行。
而善念梵志以無數方便毀謗佛．法及比丘
僧。其弟子梵摩達以無數方便稱讚佛．法及
比丘僧。師徒二人各懷異心。共相違背。所以
^pb者何。斯由異習．異見．異親近故。　爾時。眾多比
丘於乞食後集會講堂。作如是論。甚奇。甚特。
世尊有大神力。威德具足。盡知眾生志意所
趣。而此善念梵志及其弟子梵摩達隨逐如
來及比丘僧。而善念梵志以無數方便毀謗
佛．法及與眾僧。弟子
^pb梵摩達以無數方便稱讚如來及法．眾僧。師
徒二人各懷異心。異見．異習．異親近故。　爾時。
世尊於靜室中以天淨耳過於人耳。聞諸比
丘有如是論。世尊於淨室起詣講堂所。大眾
前坐。知而故問。諸比丘。汝等以何因緣集此
^pb講堂。何所論說。時。諸比丘白佛言。我等於乞
食後集此講堂。眾共議言。甚奇。甚特。如來有
大神力。威德具足。盡知眾生心志所趣。而今
善念梵志及弟子梵摩達常隨如來及與眾
僧。以無數方便毀謗如來及法．眾僧。弟子梵
^pb摩達以無數方便稱讚如來及法．眾僧。所以
者何。以其異見．異習．異親近故。向集講堂議
如是事。　爾時。世尊告諸比丘。若有方便毀謗
如來及法．眾僧者。汝等不得懷忿結心。害意
於彼。所以者何。若誹謗我．法及比丘
^pb僧。汝等懷忿結心。起害意者。則自陷溺。是故
汝等不得懷忿結心。害意於彼。比丘若稱譽
佛及法．眾僧者。汝等於中亦不足以為歡喜
慶幸。所以者何。若汝等生歡喜心。即為陷溺。
是故汝等不應生喜。所以者何。此是小緣威
^pb儀戒行。凡夫寡聞。不達深義。直以所見如實
讚嘆。　云何小緣威儀戒行。凡夫寡聞。直以所
見如實稱讚。彼讚嘆言。沙門瞿曇滅殺．除殺。
捨於刀杖。懷慚愧心。慈愍一切。此是小緣威
儀戒行。彼寡聞凡夫以此歎佛。又嘆。沙門瞿
^pb曇捨不與取。滅不與取。無有盜心。又嘆。沙門
瞿曇捨於婬欲。淨修梵行。一向護戒。不習婬
逸。所行清潔。又嘆。沙門瞿曇捨滅妄語。所言
至誠。所說真實。不誑世人。沙門瞿曇捨滅兩
舌。不以此言壞亂於彼。不以彼言壞亂於此。

^pb有諍訟者能令和合。已和合者增其歡喜。有
所言說不離和合。誠實入心。所言知時。沙門
瞿曇捨滅惡口。若有麤言傷損於人。增彼結
恨長怨憎者。如此麤言盡皆不為。常以善言
悅可人心。眾所愛樂。聽無厭足。但說此言。沙
^pb門瞿曇捨滅綺語。知時之語．實語．利語．法語．
律語．止非之語。但說是言。　沙門瞿曇捨離飲
酒。不著香華。不觀歌舞。不坐高床。非時不食。
不執金銀。不畜妻息．僮僕．婢使。不畜象．馬．豬．
羊．雞．犬及諸鳥獸。不畜象兵．馬兵．車兵．步兵。
^pb不畜田宅種殖五穀。不以手拳與人相加。不
以斗秤欺誑於人。亦不販賣券要斷當。亦不
取受觝債橫生無端。亦不陰謀面背有異。非
時不行。為身養壽。量腹而食。其所至處。衣缽
隨身。譬如飛鳥。羽翮身俱。此是持戒小小因
^pb緣。彼寡聞凡夫以此歎佛。　如餘沙門．婆羅門
受他信施。更求儲積。衣服飲食無有厭足。沙
門瞿曇無有如此事。如餘沙門．婆羅門食他
信施。自營生業。種殖樹木。鬼神所依。沙門瞿
曇無如此事。如餘沙門．婆羅門食他信施。更
^pb作方便。求諸利養。象牙．雜寶．高廣大床．種種
文繡．氍氀𣯚毯-炎+登]．綩綖被褥。沙門瞿曇無如
此事。如餘沙門．婆羅門食他信施。更作方便。
求自莊嚴。酥油摩身。香水洗浴。香末自塗。香
澤梳頭。著好華鬘。染目紺色。拭面莊飾。鐶紐
^pb澡潔。以鏡自照。著寶革屣。上服純白。戴蓋執
拂。幢麾莊飾。沙門瞿曇無如此事。　如餘沙門．
婆羅門專為嬉戲。碁局博奕。八道．十道。至百
千道。種種戲法以自娛樂。沙門瞿曇無如是
事。如餘沙門．婆羅門食他信施。但說遮道無
益之
^pb言。王者．戰鬥．軍馬之事。群僚．大臣．騎乘出入．
遊戲園觀。及論臥起．行步．女人之事。衣服．飲
食．親里之事。又說入海採寶之事。沙門瞿曇
無如此事。如餘沙門．婆羅門食他信施。無數
方便。但作邪命。諂諛美辭。現相毀呰。以利求
^pb利。沙門瞿曇無如此事。如餘沙門．婆羅門食
他信施。但共諍訟。或於園觀。或在浴池。或於
堂上。互相是非。言。我知經律。汝無所知。我趣
正道。汝趣邪徑。以前著後。以後著前。我能忍。
汝不能忍。汝所言說。皆不真正。若有所疑。當
^pb來問我。我盡能答。沙門瞿曇無如是事。　如餘
沙門．婆羅門食他信施。更作方便。求為使命。
若為王．王大臣．婆羅門．居士通信使。從此詣
彼。從彼至此。持此信授彼。持彼信授此。或自
為。或教他為。沙門瞿曇無如是事。如餘沙
^pb門．婆羅門食他信施。但習戰陣鬥諍之事。或
習刀杖．弓矢之事。或鬥雞犬．豬羊．象馬．牛駝
諸獸。或鬥男女。或作眾聲。吹聲．鼓聲．歌聲．舞
聲。緣幢倒絕。種種伎戲。無不翫習。沙門瞿曇
無如是事。如餘沙門．婆羅門食他信施。行遮
^pb道法。邪命自活。瞻相男女。吉凶好醜。及相畜
生。以求利養。沙門瞿曇無如是事。　如餘沙門．
婆羅門食他信施。行遮道法。邪命自活。召喚
鬼神。或復驅遣。種種𧞣。無數方道。恐熱於人。
能聚能散。能苦能樂。又能為人安胎出衣。亦
^pb能咒人使作驢馬。亦能使人聾盲瘖啞。現諸
技術。叉手向日月。作諸苦行以求利養。沙門
瞿曇無如是事。如餘沙門．婆羅門食他信施。
行遮道法。邪命自活。或為人咒病。或誦惡咒。
或誦善咒。或為醫方．鍼炙．藥石。療治眾病。
^pb沙門瞿曇無如此事。如餘沙門．婆羅門食他
信施。行遮道法。邪命自活。或咒水火。或為鬼
咒。或誦剎利咒。或誦象咒。或支節咒。或安宅
符咒。或火燒．鼠囓能為解咒。或誦知死生書。
或誦夢書。或相手面。或誦天文書。或誦一切
^pb音書。沙門瞿曇無如此事。如餘沙門．婆羅門
食他信施。行遮道法。邪命自活。瞻相天時。言
雨不雨。穀貴穀賤。多病少病。恐怖安隱。或說
地動．彗星．月蝕．日蝕。或言星蝕。或言不蝕。方
面所在。皆能記之。沙門瞿曇無如此事。如餘
^pb沙門．婆羅門食他信施。行遮道法。邪命自活。
或言此國當勝。彼國不如。或言彼國當勝。此
國不如。瞻相吉凶。說其盛衰。沙門瞿曇無如
是事。諸比丘。此是持戒小小因緣。彼寡聞凡
夫以此嘆佛。　佛告諸比丘。更有餘法。甚深微
^pb妙大法光明。唯有賢聖弟子能以此言讚嘆
如來。何等是甚深微妙大光明法。賢聖弟子
能以此法讚嘆如來。諸有沙門．婆羅門於本
劫本見．末劫末見。種種無數。隨意所說。盡入
六十二見中。本劫本見．末劫末見。種種無數。
^pb隨意所說。盡不能出過六十二見中。彼沙門．
婆羅門以何等緣。於本劫本見．末劫末見。種
種無數。各隨意說。盡入此六十二見中。齊是
不過。諸沙門．婆羅門於本劫本見。種種無數。
各隨意說。盡入十八見中。本劫本見。種種無
^pb數。各隨意說。盡不能過十八見中。彼沙門．婆
羅門以何等緣。於本劫本見。種種無數。各隨
意說。盡入十八見中。齊此不過。諸沙門婆羅
門於本劫本見。起常論。言。我及世間常存。此
盡入四見中。於本劫本見言。我及世間常存。

^pb盡入四見。齊是不過。　彼沙門．婆羅門以何等
緣。於本劫本見。起常論。言。我及世間常存。此
盡入四見中。齊是不過。或有沙門．婆羅門種
種方便。入定意三昧。以三昧心憶二十成劫
敗劫。彼作是說。我及世間是常。此實餘虛。所
^pb以者何。我以種種方便入定意三昧。以三昧
心憶二十成劫敗劫。其中眾生不增不減。常
聚不散。我以此知。我及世間是常。此實餘虛。
此是初見。沙門．婆羅門因此於本劫本見。計
我及世間是常。於四見中。齊是不過。　或有沙
^pb門．婆羅門種種方便。入定意三昧。以三昧心
憶四十成劫敗劫。彼作是說。我及世間是常。
此實餘虛。所以者何。我以種種方便。入定意
三昧。以三昧心憶四十成劫敗劫。其中眾生
不增不減。常聚不散。我以此知。我及世間是
^pb常。此實餘虛。此是二見。諸沙門．婆羅門因此
於本劫本見。計我及世間是常。於四見中。齊
是不過。　或有沙門．婆羅門以種種方便。入定
意三昧。以三昧心憶八十成劫敗劫。彼作是
言。我及世間是常。此實餘虛。所以者何。我以
^pb種種方便入定意三昧。以三昧心憶八十成
劫敗劫。其中眾生不增不減。常聚不散。我以
此知。我及世間是常。此實餘虛。此是三見。諸
沙門．婆羅門因此於本劫本見。計我及世間
是常。於四見中。齊是不過。　或有沙門．婆羅門
^pb有捷疾相智。善能觀察。以捷疾相智方便觀
察。謂為審諦。以己所見。以己辯才作是說。言。
我及世間是常。此是四見。沙門．婆羅門因此
於本劫本見。計我及世間是常。於四見中。齊
是不過。此沙門．婆羅門於本劫本見。計我及
^pb世間是常。如此一切盡入四見中。我及世間
是常。於此四見中。齊是不過。唯有如來知此
見處。如是持．如是執。亦知報應。如來所知又
復過是。雖知不著。已不著則得寂滅。知受集．
滅．味．過．出要。以平等觀無餘解脫。故名如來。
^pb是為餘甚深微妙大法光明。使賢聖弟子真
實平等讚嘆如來。　復有餘甚深微妙大法光
明。使賢聖弟子真實平等讚嘆如來。何等是。
諸沙門．婆羅門於本劫本見起論。言。我及世
間。半常半無常。彼沙門．婆羅門因此於本劫
^pb本見。計我及世間半常半無常。於此四見中。
齊是不過或過。或有是時。此劫始成。有餘眾
生福盡．命盡．行盡。從光音天命終。生空梵天
中。便於彼處生愛著心。復願餘眾生共生此
處。此眾生既生愛著願已。復有餘眾生命．行．
福盡。於
^pb光音天命終。來生空梵天中。其先生眾生便
作是念。我於此處是梵．大梵。我自然有。無能
造我者。我盡知諸義典。千世界於中自在。最
為尊貴。能為變化。微妙第一。為眾生父。我獨
先有。餘眾生後來。後來眾生。我所化成。其後
^pb眾生復作是念。彼是大梵。彼能自造。無造彼
者。盡知諸義典。千世界於中自在。最為尊貴。
能為變化。微妙第一。為眾生父。彼獨先有。後
有我等。我等眾生。彼所化成。彼梵眾生命．行
盡已。來生世間。年漸長大。剃除鬚髮。服三法
^pb衣。出家修道。入定意三昧。隨三昧心自識本
生。便作是言。彼大梵者能自造作。無造彼者。
盡知諸義典。千世界於中自在。最為尊貴。能
為變化。微妙第一。為眾生父。常住不變。而彼
梵化造我等。我等無常變易。不得久住。是
^pb故當知。我及世間半常半無常。此實餘虛。是
謂初見。沙門．婆羅門因此於本劫本見起論。
半常半無常。於四見中。齊是不過。　或有眾生
喜戲笑懈怠。數數戲笑以自娛樂。彼戲笑娛
樂時。身體疲極便失意。以失意便命終。來生
^pb世間。年漸長大。剃除鬚髮。服三法衣。出家修
道。彼入定意三昧。以三昧心自識本生。便作
是言。彼餘眾生不數生。不數戲笑娛樂。常在
彼處。永住不變。由我數戲笑故。致此無常。為
變易法。是故我知。我及世間半常半無常。此
^pb實餘虛。是為第二見。沙門．婆羅門因此於本
劫本見起論。我及世間半常半無常。於四見
中。齊此不過。　或有眾生展轉相看已。便失意。
由此命終。來生世間。漸漸長大。剃除鬚髮。服
三法衣。出家修道。入定意三昧。以三昧心識
本所
^pb生。便作是言。如彼眾生以不展轉相看。不失
意故。常住不變。我等於彼數相看。數相看已
便失意。致此無常。為變易法。我以此知。我及
世間半常半無常。此實餘虛。是第三見。諸沙
門．婆羅門因此於本劫本見起論。我及世間
^pb半常半無常。於四見中。齊此不過。　或有沙門．
婆羅門有捷疾相智。善能觀察。彼以捷疾觀
察相智。以己智辯言。我及世間半常半無常。
此實餘虛。是為第四見。諸沙門．婆羅門因此
於本劫本見起論。我及世間半常半無常。於
^pb四見中。齊是不過。諸沙門．婆羅門於本劫本
見起論。我及世間半常半無常。盡入四見中。
齊是不過。唯佛能知此見處。如是持．如是執。
亦知報應。如來所知又復過是。雖知不著。以
不著則得寂滅。知受集．滅．味．過．出要。以平等
^pb觀無餘解脫。故名如來。是為餘甚深微妙大
法光明。使賢聖弟子真實平等讚歎如來。　復
有餘甚深微妙大法光明。使賢聖弟子真實
平等讚歎如來。何等法是。諸沙門．婆羅門於
本劫本見起論。我及世間有邊無邊。彼沙門．
^pb婆羅門因此於本劫本見起論。我及世間有
邊無邊。於此四見中。齊是不過。或有沙門．婆
羅門種種方便。入定意三昧。以三昧心觀世
間。起邊想。彼作是說。此世間有邊。是實餘虛。
所以者何。我以種種方便入定意三昧。以三
^pb昧心觀世間有邊。是故知世間有邊。此實餘
虛。是謂初見。沙門．婆羅門因此於本劫本見
起論。我及世間有邊。於四見中。齊是不過。　或
有沙門．婆羅門以種種方便。入定意三昧。以
三昧心觀世間。起無邊想。彼作是言。世間無
^pb邊。此實餘虛。所以者何。我以種種方便。入定
意三昧。以三昧心觀世間無邊。是故知世間
無邊。此實餘虛。是第二見。沙門．婆羅門因此
於本劫。本見起論。我及世間無邊。於四見中。
齊此不過。　或有沙門．婆羅門以種種方便。入
^pb定意三昧。以三昧心觀世間。謂上方有邊。四
方無邊彼作是言。世間有邊無邊。此實餘虛。
所以者何。我以種種方便。入定意三昧。以三
昧心觀上方有邊。四方無邊。是故我知世間
有邊無邊。此實餘虛。是為第三見。諸沙門．婆
^pb羅門因此於本劫本見起論。我及世間有邊
無邊。於此四見中。齊是不過。　或有沙門．婆羅
門有捷疾相智。善於觀察。彼以捷疾觀察智。
以己智辯言。我及世間非有邊非無邊。此實
餘虛。是為第四見。諸沙門．婆羅門因此於本
劫
^pb本見起論。我及世間有邊無邊。此實餘虛。於
四見中。齊是不過。此是諸沙門．婆羅門於本
劫本見起論。我及世間有邊無邊。盡入四見
中。齊是不過。唯佛能知此見處。如是持．如是
執。亦知報應。如來所知又復過是。雖知不著。
^pb已不著則得寂滅。知受集．滅．味．過．出要。以平
等觀無餘解脫。故名如來。是為餘甚深微妙
大法光明。使賢聖弟子真實平等讚歎如來。
　復有餘甚深微妙大法光明。使賢聖弟子真
實平等讚歎如來。何者是。諸沙門．婆羅門於
^pb本劫本見。異問異答。彼彼問時。異問異答。於
四見中。齊是不過。沙門．婆羅門因此於本劫
本見。異問異答。於四見中。齊是不過。或有沙
門．婆羅門作如是論。作如是見。我不見不知
善惡有報．無報耶。我以不見不知故。作
^pb如是說。善惡有報耶。無報耶。世間有沙門．婆
羅門廣博多聞。聰明智慧。常樂閑靜。機辯精
微。世所尊重。能以智慧善別諸見。設當問我
諸深義者。我不能答。有愧於彼。於彼有畏。當
以此答以為歸依．為洲．為舍。為究竟道。彼設
^pb問者。當如是答。此事如是。此事實。此事異。此
事不異。此事非異非不異。是為初見。沙門．婆
羅門因此問異答異。於四見中。齊是不過。　或
有沙門．婆羅門作如是論。作如是見。我不見
不知為有他世耶。無他世耶。諸世間沙門．婆
^pb羅門以天眼知．他心智。能見遠事。已雖近他。
他人不見。如此人等能知有他世．無他世。我
不知不見有他世．無他世。若我說者。則為妄
語。我惡畏妄語。故以為歸依．為洲．為舍。為究
竟道。彼設問者。當如是答。此事如是。此事
^pb實。此事異。此事不異。此事非異非不異。是為
第二見。諸沙門．婆羅門因此問異答異。於四
見中。齊是不過。　或有沙門．婆羅門作如是見。
作如是論。我不知不見何者為善。何者不善。
我不知不見如是說是善．是不善。我則於此
^pb生愛。從愛生恚。有愛有恚。則有受生。我欲滅
受。故出家修行。彼惡畏受。故以此為歸依．為
洲．為舍。為究竟道。彼設問者。當如是答。此事
如是。此事實。此事異。此事不異。此事非異非
不異。是為第三見。諸沙門．婆羅門因此問異
^pb答異。於四見中。齊是不過。　或有沙門．婆羅門
愚冥闇鈍。他有問者。彼隨他言答。此事如是。
此事實。此事異。此事不異。此事非異非不異。
是為四見。諸沙門．婆羅門因此異問異答。於
四見中。齊是不過。或有沙門．婆羅
^pb門於本劫本見。異問異答。盡入四見中。齊是
不過。唯佛能知此見處。如是持．如是執。亦知
報應。如來所知又復過是。雖知不著。已不著
則得寂滅。知受集．滅．味．過．出要。以平等觀無
餘解脫。故名如來。是為甚深微妙大法光明。
^pb使賢聖弟子真實平等讚歎如來。　復有餘甚
深微妙大法光明。使賢聖弟子真實平等讚
歎如來。何等是。或有沙門．婆羅門於本劫本
見。謂無因而出有此世間。彼盡入二見中。於
本劫本見無因而出有此世間。於此二見中。
^pb齊是不過。彼沙門．婆羅門因何事於本劫本
見。謂無因而有。於此二見中。齊是不過。或有
眾生無想無知。若彼眾生起想。則便命終。來
生世間。漸漸長大。剃除鬚髮。服三法衣。出家
修道。入定意三昧。以三昧心識本所生。彼作
^pb是語。我本無今有忽然有。此世間本無．今有。
此實餘虛。是為初見。諸沙門．婆羅門因此於
本劫本際。謂無因有。於二見中。齊是不過。　或
有沙門．婆羅門有捷疾相智。善能觀察。彼已
捷疾觀察智觀。以己智辯能如是說。此世間
^pb無因而有。此實餘虛。此第二見。諸有沙門．婆
羅門因此於本劫本見。無因而有。有此世間。
於二見中。齊是不過。諸有沙門．婆羅門於本
劫本見。無因而有。盡入二見中。齊是不過。唯
佛能知。亦復如是。諸有沙門．婆羅門於本劫
^pb本見。無數種種。隨意所說。彼盡入是十八見
中。本劫本見。無數種種。隨意所說。於十八見。
齊是不過。唯佛能知。亦復如是。　復有餘甚深
微妙大法光明。何等是。諸有沙門．婆羅門於
末劫末見。無數種種。隨意所說。彼盡入四十
^pb四見中。於末劫末見。種種無數。隨意所說。於
四十四見。齊是不過。彼有沙門．婆羅門因何
事於末劫末見。無數種種。隨意所說。於四十
四見。齊此不過。諸有沙門．婆羅門於末劫末
見。生有想論。說世間有想。彼盡入十六見中。
^pb於末劫末見生想論。說世間有想。於十六見
中。齊是不過。彼沙門．婆羅門因何事於末劫
末見生想論。說世間有想。彼盡入十六見中。
齊是不過。　諸有沙門．婆羅門作如是論．如是
見。言。我此終後。生有色有想。此實餘虛。是為
^pb初見。諸沙門．婆羅門因此於末劫末見生想
論。說世間有想。於十六見中。齊是不過。有言。
我此終後。生無色有想。此實餘虛。有言。我此
終後。生有色無色有想。此實餘虛。有言。我此
終後。生非有色非無色有想。此實餘虛。有言。
我
^pb此終後。生有邊有想。此實餘虛。有言。我此終
後。生無邊有想。此實餘虛。有言。我此終後。生
有邊無邊有想。此實餘虛。有言。我此終後。生
非有邊非無邊有想。此實餘虛。有言。我此終
後。生而一向有樂有想。此實餘虛。有言。我此
^pb終後。生而一向有苦有想。此實餘虛。有言。我
此終後。生有樂有苦有想。此實餘虛。有言。我
此終後。生不苦不樂有想。此實餘虛。有言。我
此終後。生有一想。此實餘虛。有言。我此終後。
生有若干想。此實餘虛。有言。我此終後。生少
^pb想。此實餘虛。有言。我此終後。生有無量想。此
實餘虛。是為十六見。諸有沙門．婆羅門於末
劫末見。生想論。說世間有想。於此十六見中。
齊是不過。唯佛能知。亦復如是。　復有餘甚深
微妙大法光明。何等法是。諸有沙門．婆羅門
於末劫
^pb末見。生無想論。說世間無想。彼盡入八見中。
於末劫末見。生無想論。於此八見中。齊此不
過。彼沙門．婆羅門因何事於末劫末見。生無
想論。說世間無想。於八見中。齊此不過。諸有
沙門．婆羅門作如是見。作如是論。我此終後。
^pb生有色無想。此實餘虛。有言。我此終後。生無
色無想。此實餘虛。有言。我此終後。生有色無
色無想。此實餘虛。有言。我此終後。生非有色
非無色無想。此實餘虛。有言。我此終後。生有
邊無想。此實餘虛。有言。我此終後。生無邊無
^pb想。此實餘虛。有言。我此終後。生有邊無邊無
想。此實餘虛。有言。我此終後。生非有邊非無
邊無想。此實餘虛。是為八見。若沙門．婆羅門
因此於末劫末見。生無想論。說世間無想。彼
盡入八見中。齊是不過。唯佛能知。亦復如是。
　
^pb復有餘甚深微妙大法光明。何等法是。或有
沙門．婆羅門於末劫末見。生非想非非想論。
說此世間非想非非想。彼盡入八見中。於末
劫末見。作非想非非想論。說世間非想非非
想。於八見中。齊是不過。彼沙門．婆羅門因何
^pb事於末劫末見。生非想非非想論。說世間非
想非非想。於八見中。齊是不過。諸沙門．婆羅
門作如是論。作如是見。我此終後。生有色非
有想非無想。此實餘虛。有言。我此終後。生無
色非有想非無想。此實餘虛。有言。我此終後。
^pb生有色無色非有想非無想。此實餘虛。有言。
我此終後。生非有色非無色非有想非無想。
此實餘虛。有言。我此終後。生有邊非有想非
無想。此實餘虛。有言。我此終後。生無邊非有
想非無想。此實餘虛。有言。我此終後。生有邊
^pb無邊非有想非無想。此實餘虛。有言。我此終
後。生非有邊非無邊非有想非無想。此實餘
虛。是為八見。若沙門．婆羅門因此於末劫末
見。生非有想非無想論。說世間非有想非無
想。盡入八見中。齊是不過。唯佛能知。亦復如
^pb是。　復有餘甚深微妙大法光明。何等法是。諸
有沙門．婆羅門於末劫末見。起斷滅論。說眾
生斷滅無餘。彼盡入七見中。於末劫末見起
斷滅論。說眾生斷滅無餘。於七見中。齊是不
過。彼沙門．婆羅門因何事於末劫末見。起斷
^pb滅論。說眾生斷滅無餘。於七見中。齊是不過。
諸有沙門．婆羅門作如是論。作如是見。我身
四大．六入。從父母生乳餔養育。衣食成長。摩
捫擁護。然是無常。必歸磨滅。齊是名為斷滅。
第一見也。或有沙門．婆羅門作是說。言。此我
^pb不得名斷滅。我欲界天斷滅無餘。齊是為斷
滅。是為二見。或有沙門．婆羅門作是說。言。此
非斷滅。色界化身。諸根具足。斷滅無餘。是為
斷滅。有言。此非斷滅。我無色空處斷滅。有言。
此非斷滅。我無色識處斷滅。有言。此非斷滅。
^pb我無色不用處斷滅。有言。此非斷滅。我無色
有想無想處斷滅。是第七斷滅。是為七見。諸
有沙門．婆羅門因此於末劫末見。言此眾生
類斷滅無餘。於七見中。齊此不過。唯佛能知。
亦復如是。　復有餘甚深微妙大法光明。何等
^pb法是。諸有沙門．婆羅門於末劫末見。現在生
泥洹論。說眾生現在有泥洹。彼盡入五見中。
於末劫末見說現在有泥洹。於五見中。齊是
不過。彼沙門．婆羅門因何事於末劫末見。說
眾生現有泥洹。於五見中。齊是不過。諸有
^pb沙門．婆羅門作是見。作是論。說。我於現在五
欲自恣。此是我得現在泥洹。是第一見。復有
沙門．婆羅門作是說。此是現在泥洹。非不是。
復有現在泥洹微妙第一。汝所不知。獨我知
耳。如我去欲．惡不善法。有覺．有觀離生喜．樂。
^pb入初禪。此名現在泥洹。是第二見。　復有沙門．
婆羅門作如是說。此是現在泥洹。非不是。復
有現在泥洹微妙第一。汝所不知。獨我知耳。
如我滅有覺．觀。內喜．一心。無覺．無觀。定生喜．
樂。入第二禪。齊是名現在泥洹。是為第三見。
^pb復有沙門．婆羅門作是說。言。此現在泥洹。非
不是。復有現在泥洹微妙第一。汝所不知。獨
我知耳。如我除念．捨．喜．住樂。護念一心。自知
身樂。賢聖所說。入第三禪。齊是名現在泥洹。
是為第四見。復有沙門．婆羅門作是說。言。
^pb此是現在泥洹。非不是。現在泥洹復有微妙
第一。汝所不知。獨我知耳。如我樂滅．苦滅。先
除憂．喜。不苦不樂。護念清淨。入第四禪。此名
第一泥洹。是為第五見。若沙門．婆羅門於末
劫末見。生現在泥洹論。於五見中。齊是不過。
^pb唯佛能知。亦復如是。　諸有沙門．婆羅門於末
劫末見。無數種種。隨意所說。於四十四見中。
齊是不過。唯佛能知此諸見處。亦復如是。諸
有沙門．婆羅門於本劫本見．末劫末見。無數
種種。隨意所說。盡入此六十二見中。於本劫
^pb本見．末劫末見。無數種種。隨意所說。於六十
二見中。齊此不過。唯如來知此見處。亦復如
是。諸有沙門．婆羅門於本劫本見。生常論。說。
我．世間是常。彼沙門．婆羅門於此生智。謂異
信．異欲．異聞．異緣．異覺．異見．異定．異忍。因此
^pb生智。彼以希現則名為受。乃至現在泥洹。亦
復如是。諸有沙門．婆羅門生常論。言。世間是
常。彼因受緣。起愛生愛而不自覺知。染著於
愛。為愛所伏。乃至現在泥洹。亦復如是。諸有
沙門．婆羅門於本劫本見。生常論。言。世間是
^pb常。彼因觸緣故。若離觸緣而立論者。無有是
處。乃至現在泥洹。亦復如是。諸有沙門．婆羅
門於本劫本見．末劫末見。各隨所見說。彼盡
入六十二見中。各隨所見說。盡依中在中。齊
是不過。猶如巧捕魚師。以細目網覆小池上。
^pb當知池中水性之類。皆入網內。無逃避處。齊
是不過。諸沙門．婆羅門亦復如是。於本劫本
見．末劫末見。種種所說。盡入六十二見中。齊
是不過。　若比丘於六觸集．滅．味．過．出要。如實
而知。則為最勝。出彼諸見。如來自知生死已
^juan15^pb
^pb盡。所以有身。為欲福度諸天．人故。若其無身。
則諸天．世人無所恃怙。猶如多羅樹斷其頭
者。則不復生。佛亦如是。已斷生死。永不復生。
當佛說此法時。大千世界三返六種震動。爾
時。阿難在佛後執扇扇佛。偏露右臂。長跪叉
^pb手。白佛言。此法甚深。當以何名。云何奉持。　佛
告阿難。當名此經為義動．法動．見動．魔動．梵
動。　爾時。阿難聞佛所說。歡喜奉行。
佛說長阿
含經卷第十四
^pb佛說長阿含經卷第十五
　　　　後秦弘始年佛陀耶舍共竺佛念譯
^n22第三分種德經第三如是我聞。　一時。佛在鴦
伽國。與大比丘眾千二百五十人俱。遊行人
間。止宿瞻婆城伽伽池側。　時。有婆羅門。名曰
種德。住瞻婆城。其城人民眾多。熾盛豐樂。波
斯匿王即封此城與種德婆羅門。以為梵分。
此婆羅門七世以來父母真正。不為他人之
所輕毀。異學三部諷誦通利。種種經書盡能
分別。世典幽微靡不綜練。又能善於大人相
法．瞻候吉凶．祭祀儀禮。有五百弟子。教授不
廢。　時。瞻婆城內諸婆羅門．長者．居士聞沙門
瞿曇釋種子出家成道。從鴦伽國遊行人間。
來瞻婆城伽伽池側。有大名稱。流聞天下。如
來．至真．等正覺。十號
^pb具足。於諸天．世人．魔．若魔．天．沙門．婆羅門中。
自身作證。為他說法。上中下言。皆悉真正。義
味具足。梵行清淨。如此真人應往覲現。今我
寧可往與相見。作此言已。即共相率。出瞻婆
城。隊隊相隨。欲往詣佛。　時。種德婆羅門在高
^pb臺上。遙見眾人隊隊相隨。故問侍者。彼諸人
等以何因緣隊隊相隨。欲何所至。　侍者白言。
我聞沙門瞿曇釋種子出家成道。於鴦伽國
遊行人間。至瞻婆城伽伽池側。有大名稱。流
聞天下。如來．至真．等正覺。十號具足。於諸天．
^pb世人．魔．若魔．天．沙門．婆羅門中自身作證。為
他人說。上中下言。皆悉真正。義味具足。梵行
清淨。此瞻婆城諸婆羅門．長者．居士眾聚相
隨。欲往問訊瞿曇沙門耳。　時。種德婆羅門即
敕侍者。汝速持我聲。往語諸人。卿等小住。須
我
^pb往至。當共俱詣彼瞿曇所。　時。彼侍者即以種
德聲。往語諸人言。諸人且住。須我往到。當共
俱詣彼瞿曇所。　時。諸人報侍者言。汝速還白
婆羅門言。今正是時。宜共行也。　侍者還白。諸
人已住。言。今正是時。宜共行也。時。種德婆羅
^pb門即便下臺。至中門立。　時。有餘婆羅門五百
人。以少因緣。先集門下。見種德婆羅門來。皆
悉起迎問言。大婆羅門。欲何所至。　種德報言。
有沙門瞿曇釋種子出家成道。於鴦伽國遊
行人間。至瞻婆城伽伽池側。有大名稱。流聞
^pb天下。如來．至真．等正覺。十號具足。於諸天．世
人．魔．若魔．天．沙門．婆羅門中。自身作證。為他
說法。上中下言。皆悉真正。義味具足。梵行清
淨。如是真人宜往覲現。我今欲往至彼相見。
　時。五百婆羅門即白種德言。勿往相見。所
^pb以者何。彼應詣此。此不應往。今大婆羅門七
世以來父母真正。不為他人之所輕毀。若成
就此法者。彼應詣此。此不應詣彼。又大婆羅
門異學三部諷誦通利。種種經書皆能分別。
世典幽微靡不綜練。又能善於大人相法．瞻
^pb相吉凶．祭祀儀禮。成就此法者。彼應詣此。此
不應詣彼。又大婆羅門顏貌端正。得梵色像。
成就此法者。彼應詣此。此不應詣彼。又大婆
羅門戒德增上。智慧成就。成就此法者。彼應
詣此。此不應詣彼。又大婆羅門所言柔和。辯
^pb才具足。義味清淨。成就此法者。彼應詣此。此
不應詣彼。又大婆羅門為大師。弟子眾多。成
就此法者。彼應詣此。此不應詣彼。又大婆羅
門常教授五百婆羅門。成就此法者。彼應詣
此。此不應詣彼。又大婆羅門四方學者皆來
^pb請受。問諸技術祭祀之法。皆能具答。成就此
法者。彼應詣此。此不應詣彼。又大婆羅門為
波斯匿王及瓶沙王恭敬供養。成就此法者。
彼應詣此。此不應詣彼。又大婆羅門富有財
寶。庫藏盈溢。成就此法者。彼應詣此。此不應
^pb詣彼。又大婆羅門智慧明達。所言通利。無有
怯弱。成就此法者。彼應詣此。此不應詣彼。　爾
時。種德告諸婆羅門曰。如是。如是。如汝所言。
我具有此德。非不有也。汝當聽我說。沙門瞿
曇所有功德。我等應往彼。彼不應來此。沙門
^pb瞿曇七世已來父母真正。不為他人之所輕
毀。彼成就此法者。我等應往彼。彼不應來此。
又沙門瞿曇顏貌端正。出剎利種。成就此法
者。我應詣彼。彼不應來此。又沙門瞿曇生尊
貴處。出家為道。成就此法者。我應詣彼。彼不
應
^pb來此。又沙門瞿曇光色具足。種姓真正。出家
修道。成就此法者。我應詣彼。彼不應來此。又
沙門瞿曇生財富家。有大威力。出家為道。成
就此法者。我應詣彼。彼不應來此。　又沙門瞿
曇具賢聖戒。智慧成就。成就此法者。我應詣
^pb彼。彼不應來此。又沙門瞿曇。善於言語柔軟
和雅。成就此法者。我應詣彼。彼不應來此。又
沙門瞿曇。為眾導師。弟子眾多。成就此法者。
我應詣彼。彼不應來此。又沙門瞿曇。永滅欲
愛。無有卒暴。憂畏已除。衣毛不豎。歡喜和悅。
^pb見人稱善。善說行報。不毀餘道。成就此法者。
我應詣彼。彼不應來此。又沙門瞿曇。恒為波
斯匿王及瓶沙王禮敬供養。成就此法者。我
應詣彼。彼不應來此。又沙門瞿曇。為沸伽羅
娑羅婆羅門禮敬供養。亦為梵婆羅門．多利
^pb遮婆羅門．鋸齒婆羅門．首迦摩納都耶子所
見供養。成就此法者。我應詣彼。彼不應來此。
　又沙門瞿曇為諸聲聞弟子之所宗奉。禮敬
供養。亦為諸天．餘鬼神眾之所恭敬。釋種．俱
利．冥寧．跋祇．末餘．酥摩皆悉宗奉。成就此法
^pb者。我應詣彼。彼不應來此。又沙門瞿曇授波
斯匿王及瓶沙王受三歸五戒。成就此法者。
我應詣彼。彼不應來此。又沙門瞿曇授沸伽
羅娑羅婆羅門等三歸五戒。成就此法者。我
應詣彼。彼不應來此。又沙門瞿曇弟子受三
^pb自歸五戒。諸天．釋種．俱利等。皆受三歸五戒。
成就此法者。我應詣彼。彼不應來此。　又沙門
瞿曇遊行之時。為一切人恭敬供養。成就此
法者。我應詣彼。彼不應來此。又沙門瞿曇所
至城郭聚落。為人供養。成就此法者。我
^pb應詣彼。彼不應來此。又沙門瞿曇所至之處。
非人．鬼神不敢觸嬈。成就此法者。我應詣彼。
彼不應來此。又沙門瞿曇所至之處。其處人
民皆見光明。聞天樂音。成就此法者。我應詣
彼。彼不應來此。又沙門瞿曇所至之處。若欲
^pb去時。眾人戀慕。涕泣而送。成就此法者。我應
詣彼。彼不應來此。　又沙門瞿曇初出家時。父
母涕泣。愛惜戀恨。成就此法者。我應詣彼。彼
不應來此。又沙門瞿曇少壯出家。捨諸飾好．
象馬．寶車．五欲．瓔珞。成就此法者。我應詣彼。
^pb彼不應來此。又沙門瞿曇捨轉輪王位。出家
為道。若其在家。當居四天下。統領民物。我等
皆屬。成就此法者。我應詣彼。彼不應來此。　又
沙門瞿曇明解梵法。能為人說。亦與梵天往
返言語。成就此法者。我應詣彼。彼不應來此。

^pb又沙門瞿曇三十二相皆悉具足。成就此法
者。我應詣彼。彼不應來此。又沙門瞿曇智慧
通達。無有怯弱。成就此法者。我應詣彼。彼不
應來此。彼瞿曇今來至此瞻婆城伽伽池側。
於我為尊。又是貴客。宜往親覲。　時。五百婆羅
^pb門白種德言。甚奇。甚特。彼之功德乃如是耶。
若彼於諸德中能成一者尚不應來。況今盡
具。宜盡相率。共往問訊。　種德答言。汝欲行者。
宜知是時。　時。種德即嚴駕寶車。與五百婆羅
門及瞻婆城諸婆羅門長者．居士。前後圍遶。
^pb詣伽伽池。去池不遠。自思惟言。我設問瞿曇。
或不可彼意。彼沙門瞿曇當呵我言。應如是
問。不應如是問。眾人聞者。謂我無智。損我名
稱。設沙門瞿曇問我義者。我答或不稱彼意。
彼沙門當呵我言。應如是答。不應如是答。
^pb眾人聞者。謂我無智。損我名稱。設我默然於
此還者。眾人當言。此無所知。竟不能至沙門
瞿曇所。損我名稱。若沙門瞿曇問我婆羅門
法者。我答瞿曇足合其意耳。　時。種德於伽伽
池側作是念已。即便前行下車步進。至世尊
^pb所。問訊已。一面坐。時。瞻婆城諸婆羅門．長者．
居士。或有禮佛而坐者。或有問訊而坐者。或
有稱名而坐者。或叉手向佛而坐者。或有默
然而坐者。眾坐既定。佛知種德婆羅門心中
所念。而告之曰。汝所念者。當隨汝願。佛問種
^pb德。汝婆羅門成就幾法。所言誠實。能不虛妄。
　爾時。種德默自念言。甚奇。甚特。沙門瞿曇有
大神力。乃見人心。如我所念而問我義。　時。種
德婆羅門端身正坐。四顧大眾。熙怡而笑。方
答佛言。我婆羅門成就五法。所言至誠。無
^pb有虛妄。云何為五。一者婆羅門七世已來父
母真正。不為他人之所輕毀。二者異學三部
諷誦通利。種種經書盡能分別。世典幽微靡
不綜練。又能善於大人相法．明察吉凶．祭祀
儀禮。三者顏貌端正。四者持戒具足。五者智
^pb慧通達。是為五。瞿曇。婆羅門成就此五法。所
言誠實。無有虛妄。　佛言。善哉。種德。頗有婆羅
門於五法中捨一成四。亦所言誠實。無有虛
妄。得名婆羅門耶。　種德白佛言。有。所以者何。
瞿曇。何用生為。若婆羅門異學三部諷誦通
^pb利。種種經書盡能分別。世典幽微靡不綜練。
又能善於大人相法．明察吉凶．祭祀儀禮。顏
貌端正。持戒具足。智慧通達。有此四法。則所
言誠實。無有虛妄。名婆羅門。　佛告種德。善哉。
善哉。若於此四法中捨一成三者。亦所言誠
實。
^pb無有虛妄。名婆羅門耶。　種德報言。有所以者
何。何用生．誦為。若婆羅門顏貌端正。持戒具
足。智慧通達。成此三者。所言真誠。無有虛妄。
名婆羅門。　佛言。善哉。善哉。云何。若於三法中
捨一成二。彼亦所言至誠。無有虛妄。名婆羅
^pb門耶。　答曰。有。所以者何。何用生．誦及端正為。
　爾時。五百婆羅門各各舉聲。語種德婆羅門
言。何故呵止生．誦及與端正。謂為無用。　爾時。
世尊告五百婆羅門曰。若種德婆羅門容貌
醜陋。無有種姓。諷誦不利。無有辯才．智慧．善
^pb答。不能與我言者。汝等可語。若種德顏貌端
正。種姓具足。諷誦通利。智慧辯才。善於問答。
足堪與我共論義者。汝等且默。聽此人語。　爾
時。種德婆羅門白佛言。唯願瞿曇且小停止。
我自以法往訓此人。　爾時。種德尋告五百
^pb婆羅門曰。鴦伽摩納今在此眾中。是我外甥。
汝等見不。今諸大眾普共集此。唯除瞿曇顏
貌端正。其餘無及此摩納者。而此摩納殺生．
偷盜．淫逸．無禮．虛妄．欺誑。以火燒人。斷道為
惡。諸婆羅門。此鴦伽摩納眾惡悉備。然則諷
^pb誦．端正。竟何用為。　時。五百婆羅門默然不對。
種德白佛言。若持戒具足。智慧通達。則所言
至誠。無有虛妄。得名婆羅門也。　佛言。善哉。善
哉。云何。種德。若於二法中捨一成一。亦所言
誠實。無有虛妄。名婆羅門耶。　答曰。不得。所以
^pb者何。戒即智慧。智慧即戒。有戒有智。然後所
言誠實。無有虛妄。我說名婆羅門。　佛言。善哉。
善哉。如汝所說。有戒則有慧。有慧則有戒。戒
能淨慧。慧能淨戒。種德。如人洗手。左右相須。
左能淨右。右能淨左。此亦如是。有慧則有戒。

^pb有戒則有慧。戒能淨慧。慧能淨戒。婆羅門。戒．
慧具者。我說名比丘。　爾時。種德婆羅門白佛
言。云何為戒。　佛言。諦聽。諦聽。善思念之。吾當
為汝一一分別。　對曰。唯然。願樂欲聞。　爾時。世
尊告婆羅門曰。若如來出現於世。應供．正遍
^pb知．明行成．善逝．世間解．無上士．調御丈夫．天
人師．佛．世尊。於諸天．世人．沙門．婆羅門中。自
身作證。為他人說。上中下言。皆悉真正。義味
具足。梵行清淨。若長者．長者子聞此法者。信
心清淨。信心清淨已。作如是觀。在家為難。譬
^pb如桎梏。欲修梵行。不得自在。今我寧可剃除
鬚髮。服三法衣。出家修道。彼於異時捨家財
業。棄捐親族。服三法衣。去諸飾好。諷誦比丘。
具足戒律。捨殺不殺。乃至心法四禪現得歡
樂。所以者何。斯由精勤。專念不忘。樂獨閑居
之所得
^pb也。婆羅門。是為具戒。　又問。云何為慧。　佛言。若
比丘以三昧心清淨無穢。柔軟調伏。住不動
處。乃至得三明。除去無明。生於慧明。滅於闇
冥。生大法光。出漏盡智。所以者何。斯由精勤。
專念不忘。樂獨閑居之所得也。婆羅門。是為
^pb智慧具足。　時。種德婆羅門白佛言。今我歸依
佛．法．聖眾。唯願聽我於正法中為優婆塞。自
今已後。盡形壽不殺．不盜．不婬．不欺．不飲酒。
　時。種德婆羅門聞佛所說。歡喜奉行。
^n23佛說長阿含第三分究羅檀頭經第四如是
^pb我聞。　一時。佛在俱薩羅國。與大比丘眾千二
百五十人俱。遊行人間。至俱薩羅佉㝹提婆
羅門村北。止宿尸舍婆林中。　時。有婆羅門名
究羅檀頭。止佉㝹提村。其村豐樂。人民熾盛。
園觀浴池。樹木清涼。波斯匿王即
^pb封此村與究羅檀頭婆羅門。以為梵分。此婆
羅門七世已來父母真正。不為他人之所輕
毀。異學三部諷誦通利。種種經書盡能分別。
世典幽微靡不綜練。又能善於大人相法．瞻
候吉凶．祭祀儀禮。有五百弟子。教授不廢。時。
^pb婆羅門欲設大祀。辦五百特牛．五百牸牛．五
百特犢．五百牸犢．五百羖羊．五百羯羊。欲以
供祀。　時。佉㝹提村諸婆羅門．長者．居士聞沙
門瞿曇釋種子出家成道。從俱薩羅國人間
遊行。至佉㝹提村北尸舍林止。有大名稱。流
^pb聞天下。如來．至真．等正覺。十號具足。於諸天．
世人．魔．若魔．天．沙門．婆羅門中。自身作證。為
他說法。上中下言。皆悉真正。義味具足。梵行
清淨。如此真人。應往覲現。今我等寧可往共
相見。作此語已。即便相率。出佉㝹
^pb提村。隊隊相隨。欲詣佛所。　時。究羅檀頭婆羅
門在高樓上。遙見眾人隊隊相隨。顧問侍者。
彼諸人等。以何因緣隊隊相隨。欲何所至。　侍
者白言。我聞沙門瞿曇釋種子出家成道。於
俱薩羅國遊行人間。詣佉㝹提村北尸舍婆
^pb林中止。有大名稱。流聞天下。如來．至真．等正
覺。十號具足。於諸天．世人．魔．若魔．天．沙門．婆
羅門中。自身作證。為他說法。上中下言。皆悉
真正。義味具足。梵行清淨。此村諸婆羅門．長
者．居士眾聚相隨。欲往問訊沙門瞿曇耳。　時。
^pb究羅檀頭婆羅門即敕侍者。汝速持我聲。往
語諸人言。卿等小住。須待我往。當共俱詣沙
門瞿曇。　時。彼侍者即承教命。往語諸人言。且
住。須我往到。當共俱詣沙門瞿曇所。　諸人報
使者言。汝速還白婆羅門。今正是時。宜
^pb共行也。　侍者還白。諸人已住。言。今正是時。宜
共行也。時。婆羅門即便下樓。出中門立。　時。有
餘婆羅門五百人在中門外坐。助究羅檀頭
施設大祀。見究羅檀頭。皆悉起迎問言。大婆
羅門。欲何所至。　報言。我聞有沙門瞿曇釋種
^pb子出家成道。於俱薩羅國人間遊行。詣佉㝹
提村北尸舍婆林。有大名稱。流聞天下。如來．
至真．等正覺。十號具足。於諸天．世人．沙門．婆
羅門中。自身作證。為人說法。上中下言。皆悉
真正。義味具足。梵行清淨。如此真人。宜往覲
^pb現。諸婆羅門。我又聞瞿曇知三種祭祀．十六
祀具。今我眾中先學舊識所不能知。我今欲
大祭祀。牛羊已備。欲詣瞿曇問三種祭祀．十
六祀具。我等得此祭祀法已。功德具足。名稱
遠聞。　時。五百婆羅門白究羅檀頭言。大師
^pb勿往。所以者何。彼應來此。此不應往。大師七
世已來父母真正。不為他人之所輕毀。若成
此法者。彼應來此。此不應詣彼。　又言。大師異
學三部諷誦通利。種種經書盡能分別。世典
幽微無不綜練。又能善於大人相法．瞻相吉
^pb凶．祭祀儀禮。成此法者。彼應詣此。此不應詣
彼。又大師顏貌端正。得梵色像。成此法者。彼
應詣此。此不應詣彼。又大師戒德增上。智慧
成就。成就此法者。彼應詣此。此不應詣彼。又
大師所言柔和。辯才具足。義味清淨。成此法
^pb者。彼應詣此。此不應詣彼。又大師為眾導首。
弟子眾多。成此法者。彼應詣此。此不應詣彼。
又大師常教授五百婆羅門。成此法者。彼應
詣此。此不應詣彼。又大師四方學者皆來請
受。問諸技術祭祀之法。皆能具答。成此法者。

^pb彼應詣此。此不應詣彼。又大師為波斯匿王
及瓶沙王恭敬供養。成此法者。彼應詣此。此
不應詣彼。又大師富有財寶。庫藏盈溢。成此
法者。彼應詣此。此不應詣彼。又大師智慧明
達。所言通利。無有怯弱。成此法者。彼應詣此。
^pb此不應詣彼。大師若具足此十一法。彼應詣
此。此不應詣彼。　時。究羅檀頭言。如是。如是。如
汝等言。我實有此德。非不有也。汝當復聽我
說。沙門瞿曇所成功德。我等應詣彼。彼不應
來此。沙門瞿曇七世已來父母真正。不為他
^pb人之所輕毀。彼成此法者。我等應詣彼。彼不
應來。又沙門瞿曇顏貌端正。出剎利種。成此
法者。我應詣彼。彼不應來。又沙門瞿曇生尊
貴家。出家為道。成此法者。我應詣彼。彼不應
來此。又沙門瞿曇光明具足。種姓真正。出家
^pb修道。成此法者。我應詣彼。彼不應來。又沙門
瞿曇生財富家。有大威力。出家修道。成此法
者。我應詣彼。彼不應來。　又沙門瞿曇具賢聖
戒。智慧成就。成此法者。我應詣彼。彼不應來。
又沙門瞿曇善於言語。柔軟和雅。成此法者。
^pb我應詣彼。彼不應來。又沙門瞿曇為眾導師。
弟子眾多。成此法者。我應詣彼。彼不應來。又
沙門瞿曇永滅欲愛。無有卒暴。憂畏已除。衣
毛不豎。歡喜和悅。見人稱善。善說行報。不毀
餘道。成此法者。我應詣彼。彼不應來。又沙門
^pb瞿曇常為波斯匿王及瓶沙王禮敬供養。成
此法者。我應詣彼。彼不應來。又沙門瞿曇為
沸伽羅娑羅婆羅門禮敬供養。亦為梵婆羅
門．多利遮婆羅門．種德婆羅門．首伽摩納兜
耶子恭敬供養。成此法者。我應詣彼。彼不應
^pb來。　又沙門瞿曇為諸聲聞弟子之所宗奉禮
敬供養。亦為諸天及諸鬼神之所恭敬。釋種．
俱梨．冥寧．跋祇．末羅．蘇摩皆悉宗奉。成此法
者。我應詣彼。彼不應來。又沙門瞿曇波斯匿
王及瓶沙王受三歸五戒。成此法者。我應詣
^pb彼。彼不應來。又沙門瞿曇沸伽羅娑羅婆羅
門等受三歸五戒。成此法者。我應詣彼。彼不
應來。又沙門瞿曇弟子受三歸五戒。諸天．釋
種．俱梨等。受三歸五戒。成此法者。我應詣彼。
彼不應來。　又沙門瞿曇所遊行處。為一切人
^pb恭敬供養。成此法者。我應詣彼。彼不應來。又
沙門瞿曇所至城郭村邑。無不傾動恭敬供
養。成此法者。我應詣彼。彼不應來。又沙門瞿
曇所至之處。非人．鬼神不敢觸嬈。成此法者。
我應詣彼。彼不應來。又沙門瞿曇所
^pb至之處。其處人民皆見光明。聞天樂音。成此
法者。我應詣彼。彼不應來。又沙門瞿曇所至
之處。若欲去時。眾人戀慕。涕泣而送。成此法
者。我應詣彼。彼不應來。　又沙門瞿曇初出家
時。父母宗親涕泣戀恨。成此法者。我應詣彼。
^pb彼不應來。又沙門瞿曇少壯出家。捨諸飾好．
象馬．寶車．五欲．瓔珞。成此法者。我應詣彼。彼
不應來。又沙門瞿曇捨轉輪王位。出家修道。
若其在家。王四天下。統領民物。我等皆屬。成
此法者。我應詣彼。彼不應來。　又沙門瞿曇明
^pb解梵法。能為人說。亦與梵天往返語言。成此
法者。我應詣彼。彼不應來。又沙門瞿曇明解
三種祭祀．十六祀具。我等宿舊所不能知。成
此法者。我應詣彼。彼不應來。又沙門瞿曇三
十二相具足。成此法者。我應詣彼。彼不
^pb應來。又沙門瞿曇智慧通達。無有怯弱。成此
法者。我應詣彼。彼不應來。彼瞿曇來至此佉
㝹提村。於我為尊。又是貴客。宜往覲現。　時。五
百婆羅門白究羅檀頭言。甚奇。甚特。彼之功
德乃如是耶。若使瞿曇於諸德中成就一者。
^pb尚不應來。況今盡具。宜盡相率。共往問訊。　究
羅檀頭言。欲行者。宜知是時。　時。婆羅門即嚴
駕寶車。與五百婆羅門及佉㝹提諸婆羅門
長者．居士。前後圍遶。詣尸舍婆林。到已下車。
步進至世尊所。問訊已。一面坐。時。諸婆羅門．
^pb長者。居士。或有禮佛而坐者。或問訊而坐者。
或有稱名而坐者。或有叉手向佛而坐者。或
有默然而坐者。眾坐已定。究羅檀頭白佛言。
欲有所問。若有閑暇得見聽者。乃敢請問。　佛
言。隨意所問。　時。婆羅門白佛言。我聞瞿
^pb曇明解三種祭祀及十六種祭具。我等先宿
耆舊所不能知。我等今者欲為大祭祀。已辦
五百特牛．五百牸牛．五百特犢．五百牸犢．五
百羖羊．五百羯羊。欲以祭祀。今日顧來。問三
祭法及十六祭具。若得成此祀者。得大果報。
^pb名稱遠聞。天人所敬。　爾時。世尊告究羅檀頭
婆羅門曰。汝今諦聽。諦聽。善思念之。當為汝
說。　婆羅門言。唯然。瞿曇。願樂欲聞。　爾時。佛告
究羅檀頭曰。乃往過去久遠世時。有剎利王。
水澆頭種。欲設大祀。集婆羅門大臣而告之
^pb曰。我今大有財寶具足。五欲自恣。年已朽邁。
士眾強盛。無有怯弱。庫藏盈溢。今欲設大祀。
汝等說祀法斯何所須。時。彼大臣即白王言。
如是。大王。如王所言。國富兵強。庫藏盈溢。但
諸民物多懷惡心。習諸非法。若於此時而為
^pb祀者。不成祀法。如遣盜逐盜。則不成使。大王。
勿作是念言。此是我民。能伐能殺。能呵能止。
諸近王者當給其所須。諸治生者當給其財
寶。諸修田業者當給其牛犢．種子。使彼各各
自營。王不逼迫於民。則民人安隱。養育子孫。
^pb共相娛樂。　佛告究羅檀頭。時。王聞諸臣語已。
諸親近者給其衣食。諸有商賈給其財寶。修
農田者給牛．種子。是時人民各各自營。不相
侵惱。養育子孫。共相娛樂。　佛言。時。王復召諸
臣語言。我國富兵強。庫藏盈溢。給諸人民。使
^pb無所乏。養育子孫。共相娛樂。我今欲設大祀。
汝說祀法悉何所須。諸臣白王。如是。如是。如
王所說。國富兵強。庫藏盈溢。給諸人民。使其
無乏。養育子孫。共相娛樂。王欲祀者。可語宮
內使知。時。王即如臣言。入語宮內。我國富兵
^pb強。庫藏盈溢。多有財寶。欲設大祀。時。諸夫人
尋白王言。如是。如是。如大王言。國富兵強。庫
藏盈溢。多有珍寶。欲設大祀。今正是時。王出
報諸臣言。我國富兵強。庫藏盈溢。給諸人民。
使其無乏。養育子孫。共相娛樂。今欲大祀。已
^pb語宮內。汝盡語我。斯須何物。　時。諸大臣即白
王言。如是。如是。如王所說。欲設大祀。已語宮
內。而未語太子．皇子．大臣．將士。王當語之。時。
王聞諸臣語已。即語太子．皇子．群臣．將士言。
我國富兵強。庫藏盈溢。欲設大祀。時。太子．皇
^pb子及諸群臣．將士即白王言。如是。如是。大王。
今國富兵強。庫藏盈溢。欲設祀者。今正是時。
時。王復告大臣曰。我國富兵強。多有財寶。欲
設大祀。已語宮內．太子．皇子。乃至將士。今欲
大祀。斯何所須。諸臣白王。如大王言。欲設祀
^pb者。今正是時。王聞語已。即於城東起新堂舍。
王入新舍。被鹿皮衣。以香酥油塗摩其身。又
以鹿角戴之頭上。牛屎塗地。坐臥其上。及第
一夫人．婆羅門．大臣。選一黃牸牛。一乳王食。
一乳夫人食。一乳大臣食。一乳供養大眾。餘
^pb與犢子。時。王成就八法。大臣成就四法。　云何
王成就八法。彼剎利王七世以來父母真正。
不為他人所見輕毀。是為成就初法。彼王顏
貌端正。剎利種族。是為二法。彼王戒德增盛。
智慧具足。是為三法。彼王習種種技術。乘象．
^pb馬車．刀牟．弓矢．戰鬥之法。無不具知。是為四
法。彼王有大威力。攝諸小王。無不靡伏。是為
五法。彼王善於言語。所說柔軟。義味具足。是
為六法。彼王多有財寶。庫藏盈溢。是為七法。
彼王智謀勇果。無復怯弱。是為八法。彼剎利
^pb種王。成此八法。　云何大臣成就四法。彼婆羅
門大臣七世以來父母真正。不為他人所見
輕毀。是為初法。復次。彼大臣異學三部諷誦
通利。種種經書皆能分別。世典幽微靡不綜
練。又能善於大人相法．瞻察吉凶．祭祀儀禮。
^pb是為二法。復次。大臣善於言語。所說柔和。義
味具足。是為三法。復次。大臣智謀勇果。無有
怯弱。凡祭祀法無不解知。是為四法。時。彼王
成就八法。婆羅門大臣成就四法。彼王有四
援助．三祭祀法．十六祀具。　時。婆羅門大臣於
^pb彼新舍。以十六事開解王意。除王疑想。云何
十六。大臣白王。或有人言。今剎利王欲為大
祀。而七世以來父母不正。常為他人所見輕
毀。設有此言。不能污王。所以者何。王七世以
來父母真正。不為他人之所輕毀。或有人言。

^pb今剎利王欲為大祀。而顏貌醜陋。非剎利種。
設有此言。不能污王。所以者何。王顏貌端正。
剎利種族。或有人言。今剎利王欲為大祀。而
無增上戒。智慧不具。設有此言。不能污王。所
以者何。王戒德增上。智慧具足。或有人言。今
^pb剎利王欲為大祀。而不善諸術。乘象．馬車．種
種兵法不能解知。設有此言。不能污王。所以
者何。王善諸技術。戰陣兵法。無不解知。或有
人言。王欲為大祀。而無大威力攝諸小王。設
有是言。不能污王。所以者何。王有大威力。攝
^pb諸小王。　或有人言。王欲大祀。而不善於言語。
所說麤獷。義味不具。設有此言。不能污王。所
以者何。王善於言語。所說柔軟。義味具足。或
有人言。王欲大祀。而無多財寶。設有是言。不
能污王。所以者何。王庫藏盈溢。多有財寶。或
^pb有人言。王欲大祀。而無智謀。志意怯弱。設有
是言。不能污王。所以者何。王智謀勇果。無有
怯弱。或有人言。王欲大祀。不語宮內。設有是
語。不能污王。所以者何。王欲祭祀。先語宮內。
或有人言。王欲大祀。而不語太子．皇子。設有
^pb此言。不能污王。所以者何。王欲祭祀。先語太
子．皇子。或有人言。王欲大祀。不語群臣。設有
此言。不能污王。所以者何。王欲大祀。先語群
臣。或有人言。王欲大祀。不語將士。設有此言
不能污王。所以者何。王欲祭祀。先語將士。　或
^pb有人言。王欲大祀。而婆羅門大臣七世以來
父母不正。常為他人之所輕毀。設有是語。不
能污王。所以者何。我七世以來父母真正。不
為他人所見輕毀。或有人言。王欲大祀。而大
臣於異學三部諷誦不利。種種經書不能分
^pb別。世典幽微亦不綜練。不能善於大人相法．
瞻察吉凶．祭祀儀禮。設有此言。不能污王。所
以者何。我於三部異典諷誦通利。種種經書
皆能分別。世典幽微靡不綜練。又能善於大
人相法．瞻察吉凶．祭祀儀禮。或有人言。王欲
^pb大祀。而大臣不善言語。所說麤獷。義味不具。
設有此言。不能污王。所以者何。我善言語。所
說柔和。義味具足。或有人言。王欲大祀。而大
臣智謀不具。志意怯弱。不解祀法。設有是言。
不能污王。所以者何。我智謀勇果。無有怯弱。
^pb凡祭祀法。無不解知。　佛告究羅檀頭。彼王於
十六處有疑。而彼大臣以十六事開解王意。
佛言。時。大臣於彼新舍。以十事行示教利喜
於王。云何為十。大臣言。王祭祀時。諸有殺生．
不殺生來集會者。平等施與。若有殺生而來
者。
^pb亦施與。彼自當知。不殺而來者。亦施與。為是
故施。如是心施。若復有偷盜．邪婬．兩舌．惡口．
妄言．綺語．貪取．嫉妒．邪見來在會者。亦施與。
彼自當知。若有不盜。乃至正見來者。亦施與。
為是故施。如是心施。　佛告婆羅門。彼大臣以
^pb此十行示教利喜。　又告婆羅門。時。彼剎利王
於彼新舍生三悔心。大臣滅之。云何為三。王
生悔言。我今大祀。已為大祀．當為大祀．今為
大祀。多損財寶。起此三心。而懷悔恨。大臣語
言。王已為大祀。已施．當施．今施。於此福祀不
^pb宜生悔。是為王入新舍生三悔心。大臣滅之。
　佛告婆羅門。爾時。剎利王水澆頭種。以十五
日月滿時出彼新舍。於舍前露地然大火𧂐手
執油瓶注於火上。唱言。與。與。時。彼王夫人聞
王以十五日月滿時出新舍。於舍前然
^pb大火𧂐手執油瓶注於火上。唱言。與。與。彼夫人．
婇女多持財寶。來詣王所。而白王言。此諸雜
寶。助王為祀。婆羅門。彼王尋告夫人．婇女言。
止。止。汝便為供養已。我自大有財寶。足以祭
祀。諸夫人．婇女自生念言。我等不宜將此寶
^pb物還於宮中。若王於東方設大祀時。當用佐
助。婆羅門。其後王於東方設大祀時。夫人．婇
女即以此寶物助設大祀。　時。太子．皇子聞王
十五日月滿時出新舍。於舍前然大火𧂐手執
油瓶注於火上。唱言。與。與。彼太子．皇子多持
^pb財寶。來詣王所。白王言。以此寶物。助王大祀。
王言。止。止。汝便為供養已。我自大有財寶。足
已祭祀。諸太子．皇子自生念言。我等不宜持
此寶物還也。王若於南方設大祀者。當以佐
助。如是大臣持寶物來。願已助王祭祀
^pb西方。將士持寶物來。願已助王祭祀北方。　佛
告婆羅門。彼王大祭祀時。不殺牛．羊及諸眾
生。唯用酥．乳．麻油．蜜．黑蜜．石蜜。以為祭祀。佛
告婆羅門。彼剎利王為大祀時。初喜．中喜。後
亦喜。此為成辦祭祀之法。　佛告婆羅門。彼剎
^pb利王為大祀已。剃除鬚髮。服三法衣。出家為
道。修四無量心。身壞命終。生梵天上。時。王夫
人為大施已。亦復除髮。服三法衣。出家修道。
行四梵行。身壞命終。生梵天上。婆羅門大臣
教王四方祭祀已。亦為大施。然後剃除鬚髮。
^pb服三法衣。出家修道。行四梵行。身壞命終。生
梵天上。　佛告婆羅門。時。王為三祭祀法．十六
祀具。而成大祀。於汝意云何。　時。究羅檀頭聞
佛言已。默然不對。時。五百婆羅門語究羅檀
頭言。沙門瞿曇所言微妙。大師何故默然不
^pb答。　究羅檀頭答言。沙門瞿曇所說微妙。我非
不然可。所以默然者。自思惟耳。沙門瞿曇說
此事。不言從他聞。我默思惟。沙門瞿曇將無
是彼剎利王耶。或是彼婆羅門大臣耶。　爾時。
世尊告究羅檀頭曰。善哉。善哉。汝觀如來。正
^pb得其宜。是時。剎利王為大祀者。豈異人乎。勿
造斯觀。即吾身是也。我於爾時極大施慧。究
羅檀頭白佛言。齊此三祭祀及十六祀具得
大果報。復有勝者耶。　佛言。有。　問曰。何者是。　佛
言。於此三祭祀及十六祀具。若能常供養眾
^pb僧。使不斷者。功德勝彼。　又問。於三祭祀及十
六祀具。若能常供養眾僧使不斷者。為此功
德最勝。復有勝者耶。　佛言。有。又問。何者是。　佛
言。若以三祭祀及十六祀具并供養眾僧使
不斷者。不如為招提僧起僧房堂閣。此施最
^pb勝。　又問。為三祭祀及十六祀具。并供養眾僧
使不斷絕。及為招提僧起僧房堂閣。為此福
最勝。復有勝者耶。　佛言。有。　又問。何者是。　佛言。
若為三種祭祀．十六祀具。供養眾僧使不斷
絕。及為招提僧起僧房堂閣。不如起歡喜心。
^pb口自發言。我歸依佛。歸依法。歸依僧。此福最
勝。又問。齊此三歸。得大果報耶。復有勝者。　佛
言。有。　又問。何者是。　佛言。若以歡喜心受．行五
戒。盡形壽不殺．不盜．不婬．不欺．不飲酒。此福
最勝。　又問。齊此三祀。至於五戒。得大果報耶。
^pb復有勝者。　佛言。有。　又問。何者是。　佛言。若能以
慈心念一切眾生。如搆牛乳頃。其福最勝。　又
問。齊此三祀。至於慈心。得大果報耶。復有勝
者。　佛言。有。　又問。何者是。佛言。若如來．至真．等
正覺出現於世。有人於佛法中出家修道。眾
德悉
^pb備。乃至具足三明。滅諸癡冥。具足慧明。所以
者何。以不放逸．樂閑靜故。此福最勝。　究羅檀
頭又白佛言。瞿曇。我為祭祀。具諸牛羊各五
百頭。今盡放捨。任其自遊隨逐水草。我今歸
依佛。歸依法。歸依僧。聽我於正法中為優婆
^pb塞。自今以後。盡形壽不殺．不盜．不婬．不欺．不
飲酒。唯願世尊及諸大眾時受我請。爾時。世
尊默然受之。　時。婆羅門見佛默然受請已。即
起禮佛。繞三匝而去。還家供辦種種餚膳。明
日時到。爾時。世尊著衣持缽。與大比丘眾千
^pb二百五十人俱。詣婆羅門舍。就座而坐。時婆
羅門手自斟酌。供佛及僧。食訖去缽。行澡水
畢。佛為婆羅門而作頌曰。
祭祀火為上　諷誦詩為上　人中王為上
眾流海為上　星中月為上　光明日為上
　
^pb上下及四方　　諸有所生物
天及世間人　唯佛為最上　欲求大福者
當供養三寶
爾時。究羅檀頭婆羅門即取一小座於佛前
坐。爾時世尊漸為說法。示教利喜。施論．戒論．
^pb生天之論。欲為大患。上漏為礙。出要為上。分
布顯示諸清淨行。爾時。世尊觀彼婆羅門志
意柔軟。陰蓋輕微。易可調伏。如諸佛常法。為
說苦諦。分別顯示。說集聖諦．集滅聖諦．出要
聖諦。時。究羅檀頭婆羅門即於座上遠塵離
^pb垢。得法眼淨。猶如淨潔白疊。易為受染。檀頭
婆羅門亦復如是。見法得法。獲果定住。不由
他信。得無所畏。而白佛言。我今重再三歸依
佛．法．聖眾。願佛聽我於正法中為優婆塞。自
今已後。盡形壽不殺．不盜．不婬．不欺．不飲酒。
　重白佛言。唯願世尊更受我七日請。爾時。
^juan16^pb
^pb世尊默然受之。時。婆羅門即於七日中。手自
斟酌。供佛及僧。過七日已。世尊遊行人間。　佛
去未久。時究羅檀頭婆羅門得病命終。時。眾
多比丘聞究羅檀頭供養佛七日。佛去未久。
得病命終。即自念言。彼人命終。當何所趣。時。
^pb諸比丘詣世尊所。頭面禮足。於一面坐。彼究
羅檀頭今者命終。當生何所。　佛告諸比丘。彼
人淨修梵行。法法成就。亦不於法有所觸嬈。
以斷五下分結。於彼現般涅槃。不來此世。爾
時。諸比丘聞佛所說。歡喜奉行。佛說長阿含
^pb經卷第十五
佛說長阿含經卷第十六
　　　　後秦弘始年佛陀耶舍共竺佛念譯
^n24第三分堅固經第五如是我聞。　一時。佛在那
難陀城波婆利掩次林中。與大比丘眾千二
百五十人俱。　爾時。有長者子。名曰堅固。來詣
佛所。頭面禮足。在一面坐。時。堅固長者子白
佛言。善哉。世尊。唯願今者敕諸比丘。若有婆
羅門．長者子．居士來。當為現神足顯上人法。
　佛告堅固。我終不教諸比丘為婆羅門．長者．
居士而現神足上人法也。我但教弟子於空
閑處靜默思道。若有功德。當自覆藏。若有過
失。當自發露。　時。堅固長者子復白佛言。唯願
世尊敕諸比丘。若有婆羅門．長者．居士來。當
為現神足。顯上人法。　佛復告堅固。我終不教
諸比丘為婆羅門．長者．
^pb居士而現神足上人法也。我但教弟子於空
閑處靜默思道。若有功德。當自覆藏。若有過
失。當自發露。　時。堅固長者子白佛言。我於上
人法無有疑也。但此那難陀城國土豐樂。人
民熾盛。若於中現神足者。多所饒益。佛及大
^pb眾善弘道化。　佛復告堅固。我終不教比丘為
婆羅門．長者子．居士而現神足上人法也。我
但教弟子於空閑處靜默思道。若有功德。當
自覆藏。若有過失。當自發露。所以者何。有三
神足。云何為三。一曰神足。二曰觀察他心。三
^pb曰教誡。云何為神足。長者子。比丘習無量神
足。能以一身變成無數。以無數身還合為一。
若遠若近。山河石壁。自在無礙。猶如行空。於
虛空中結加趺坐。猶如飛鳥。出入大地。猶如
在水。若行水上。猶如履地。身出煙火。如大火
^pb聚。手捫日月。立至梵天。若有得信長者．居士
見此比丘現無量神足。立至梵天。當復詣餘
未得信長者．居士所。而告之言。我見比丘現
無量神足。立至梵天。彼長者．居士未得信者
語得信者言。我聞有瞿羅咒。能現如是無量
^pb神變。乃至立至梵天。　佛復告長者子堅固。彼
不信者。有如此言。豈非毀謗言耶。　堅固白佛
言。此實是毀謗言也。　佛言。我以是故。不敕諸
比丘現神變化。但教弟子於空閑處靜默思
道。若有功德。當自覆藏。若有過失。當自發露。
^pb如是。長者。此即是我諸比丘所現神足。　云何
名觀察他心神足。於是。比丘現無量觀察神
足。觀諸眾生心所念法。隈屏所為皆能識知。
若有得信長者．居士。見比丘現無量觀察神
足。觀他眾生心所念法。隈屏所為皆悉
^pb識知。便詣餘未得信長者．居士所。而告之曰。
我見比丘現無量觀察神足。觀他眾生心所
念法。隈屏所為皆悉能知。彼不信長者．居士。
聞此語已。生毀謗言。有乾陀羅咒能觀察他
心。隈屏所為皆悉能知。云何。長者子。此豈非
^pb毀謗言耶。　堅固白佛言。此實是毀謗言也。　佛
言。我以是故。不敕諸比丘現神變化。但教弟
子於空閑處靜默思道。若有功德。當自覆藏。
若有過失。當自發露。如是。長者子。此即是我
比丘現觀察神足。　云何為教誡神足。長者子。
^pb若如來．至真．等正覺出現於世。十號具足。於
諸天．世人．魔．若魔．天．沙門．婆羅門中。自身作
證。為他說法。上中下言。皆悉真正。義味清淨。
梵行具足。若長者．居士聞已。於中得信。得信
已。於中觀察自念。我不宜在家。若在家者。鉤
鎖
^pb相連。不得清淨修於梵行。我今寧可剃除鬚
髮。服三法衣。出家修道。具諸功德。乃至成就
三明。滅諸闇冥。生大智明。所以者何。斯由精
勤。樂獨閑居。專念不忘之所得也。長者子。此
是我比丘現教誡神足。　爾時。堅固長者子白
^pb佛言。頗有比丘成就此三神足耶。　佛告長者
子。我不說有數。多有比丘成此三神足者。長
者子。我有比丘在此眾中自思念。此身四大。
地．水．火．風。何由永滅。彼比丘倏趣天道。往至
四天王所。問四天王言。此身四大。地．水．火．風。
^pb由何永滅。　長者子。彼四天王報比丘言。我不
知四大由何永滅。我上有天。名曰忉利。微妙
第一。有大智慧。彼天能知四大由何而滅。彼
比丘聞已。即倏趣天道。往詣忉利天上。問諸
天言。此身四大。地．水．火．風。何由永滅。彼忉利
^pb天報比丘言。我不知四大何由滅。上更有天。
名焰摩。微妙第一。有大智慧。彼天能知。即往
就問。又言不知。　如是展轉。至兜率天．化自在
天．他化自在天。皆言。我不知四大何由而滅。
上更有天。微妙第一。有大智慧。名梵迦夷。彼
^pb天能知四大何由永滅。彼比丘即倏趣梵道。
詣梵天上問言。此身四大。地．水．火．風。何由永
滅。彼梵天報比丘言。我不知四大何由永滅。
今有大梵天王。無能勝者。統千世界。富貴尊
豪。最得自在。能造化物。是眾生父母。彼能知
^pb四大由何永滅。長者子。彼比丘尋問。彼大梵
王今為所在。彼天報言。不知大梵今為所在。
以我意觀。出現不久。未久。梵王忽然出現。長
者。彼比丘詣梵王所問言。此身四大。地．水．火．
風。何由永滅。彼大梵王告比丘言。我
^pb梵天王無能勝者。統千世界。富貴尊豪。最得
自在。能造萬物。眾生父母。時。彼比丘告梵王
曰。我不問此事。自問四大。地．水．火．風。何由永
滅。　長者子。彼梵王猶報比丘言。我是大梵天
王。無能勝者。乃至造作萬物。眾生父母。比丘
^pb又復告言。我不問此。我自問四大何由永滅。
長者子。彼梵天王如是至三。不能報彼比丘
四大何由永滅。時。大梵王即執比丘右手。將
詣屏處。語言。比丘。今諸梵王皆謂我為智慧
第一。無不知見。是故我不得報汝言。不知不
^pb見此四大何由永滅。又語比丘。汝為大愚。乃
捨如來於諸天中推問此事。汝當於世尊所
問如此事。如佛所說。善受持之。又告比丘。今
佛在舍衛國給孤獨園。汝可往問。　長者子。時。
比丘於梵天上忽然不現。譬如壯士屈申臂
^pb頃。至舍衛國祇樹給孤獨園。來至我所。頭面
禮足。一面坐。白我言。世尊。今此四大。地．水．火．
風。何由而滅。時。我告言。比丘。猶如商人臂鷹
入海。於海中放彼鷹飛空東西南北。若得陸
地則便停止。若無陸地更還歸船。比丘。汝亦
^pb如是。乃至梵天問如是義。竟不成就還來歸
我。今當使汝成就此義。即說偈言。
何由無四大　地水火風滅　何由無麤細
及長短好醜　何由無名色　永滅無有餘
應答識無形　無量自有光　此滅四大滅
^pb麤細好醜滅　於此名色滅　識滅餘亦滅
時。堅固長者子白佛言。世尊。此比丘名何等。
云何持之。　佛告長者子。此比丘名阿室已。當
奉持之。　爾時。堅固長者子聞佛所說。歡喜奉
行。
^n25
^pb佛說長阿含第三分裸形梵志經第六如是
我聞。　一時。佛在委若國金槃鹿野林中。與大
比丘眾千二百五十人俱。　時。有裸形梵志姓
迦葉。詣世尊所。問訊已。一面坐。裸形迦葉白
佛言。我聞沙門瞿曇呵責一切諸祭祀法。罵
^pb諸苦行人以為弊穢。瞿曇。若有言。沙門瞿曇
呵責一切諸祭祀法。罵苦行人以為弊穢。作
此言者。是為法語。法法成就。不誹謗沙門瞿
曇耶。　佛言。迦葉。彼若言。沙門瞿曇呵責一切
諸祭祀法。罵苦行人以為弊穢。者。彼非法言。
^pb非法法成就。為誹謗我。非誠實言。所以者何。
迦葉。我見彼等苦行人。有身壞命終。墮地獄
中者。又見苦行人身壞命終。生天善處者。或
見苦行人樂為苦行。身壞命終。生地獄中者。
或見苦行人樂為苦行。身壞命終。生天
^pb善處者。迦葉。我於此二趣所受報處。盡知盡
見。我寧可呵責諸苦行者以為弊穢耶。我正
說是。彼則言非。我正說非。彼則言是。迦葉。有
法沙門．婆羅門同。有法沙門．婆羅門不同。迦
葉。彼不同者。我則捨置。以此法不與沙門．婆
^pb羅門同故。　迦葉。彼有智者作如是觀。沙門瞿
曇於不善法．重濁．黑冥．非賢聖法。彼異眾師
於不善法．重濁．黑冥．非賢聖法。誰能堪任滅
此法者。迦葉。彼有智者作是觀時。如是知見。
唯沙門瞿曇能滅是法。迦葉。彼有智者作如
^pb是觀。如是推求。如是論時。我於此中則有名
稱。　復次。迦葉。彼有智者作如是觀。沙門瞿曇
弟子於不善法．重濁．黑冥．非賢聖法。彼異眾
師弟子於不善法．重濁．黑冥．非賢聖法。誰能
堪任滅此法者。迦葉。彼有智者作如是觀。如
^pb是知見。唯沙門瞿曇弟子能滅是法。迦葉。彼
有智者作如是觀。如是推求。如是論時。我弟
子則得名稱。　復次。迦葉。彼有智者作如是觀。
沙門瞿曇於諸善法．清白．微妙及賢聖法。彼
異眾師於諸善法．清白．微妙及賢聖法。誰能
^pb堪任增廣修行者。迦葉。彼有智者作如是觀。
如是知見。唯有沙門瞿曇堪任增長修行是
法。迦葉。彼有智者作如是觀。如是推求。如是
論時。我於此中則有名稱。　迦葉。彼有智者作
如是觀。沙門瞿曇弟子於諸善法．清白．微妙
^pb及賢聖法。彼異眾師弟子於諸善法．清白．微
妙及賢聖法。誰能堪任增長修行者。迦葉。彼
有智者作如是觀。如是知見。唯有沙門瞿曇
弟子能堪任增長修行是法。迦葉。彼有智者
作如是觀。如是推求。如是論時。於我弟子則
有
^pb名稱。迦葉。有道有跡。比丘於中修行。則自知
自見。沙門瞿曇時說．實說．義說．法說．律說。　迦
葉。何等是道。何等是跡。比丘於中修行。自知
自見。沙門瞿曇時說．實說．義說．法說．律說。迦
葉。於是比丘修念覺意。依止息。依無欲。依出
^pb要。修法．精進．喜．猗．定．捨覺意。依止息。依無欲。
依出要。迦葉。是為道。是為跡。比丘於中修行。
自知自見。沙門瞿曇時說．實說．義說．法說．律
說。　迦葉言。瞿曇。唯有是道．是跡。比丘於中修
行。自知自見。沙門瞿曇時說．實說．義說．法說．
^pb律說。但苦行穢污。有得婆羅門名。有得沙門
名。何等是苦行穢污。有得婆羅門名。有得沙
門名。瞿曇。離服裸形。以手自障蔽。不受夜食。
不受朽食。不受兩壁中間食。不受三人中間
食。不受兩刀中間食。不受兩杇中間食。不受
共
^pb食家食。不受懷妊家食。狗在門前不食其食。
不受有蠅家食。不受請食。他言先識則不受
其餐。不食魚。不食肉。不飲酒。不兩器食。一餐
一咽。至七餐止。受人益食。不過七益。或一日
一食。或二日．三日．四日．五日．六日．七日一食。
^pb或復食果。或復食莠。或食飯汁。或食麻米。或
食𥠆。或食牛糞。或食鹿糞。或食樹根枝葉花
實。或食自落果。或披衣。或披莎衣。或衣樹皮。
或草襜身。或衣鹿皮。或留髮。或被毛編。或著
塚間衣。或有常舉手者。或不坐床席。或有常
^pb蹲者。或有剃髮留髭鬚者。或有臥荊棘上者。
或有臥果蓏上者。或有裸形臥牛糞上者。或
一日三浴。或一夜三浴。以無數苦。苦役此身。
瞿曇。是為苦行穢污。或得沙門名。或得婆羅
門名。　佛言。迦葉。離服裸形者。以無數方便
^pb苦役此身。彼戒不具足。見不具足。不能勤修。
亦不廣普。　迦葉白佛言。云何為戒具足。云何
為見具足。過諸苦行。微妙第一。佛告迦葉。諦
聽。善思念之。當為汝說。　迦葉言。唯然。瞿曇。願
樂欲聞。　佛告迦葉。若如來．至真出現於世。乃
^pb至四禪。於現法中而得快樂。所以者何。斯由
精勤。專念一心。樂於閑靜。不放逸故。迦葉。是
為戒具足。見具足。勝諸苦行。微妙第一。　迦葉
言。瞿曇。雖曰戒具足。見具足。過諸苦行。微妙
第一。但沙門法難。婆羅門法難。　佛言。迦葉。此
^pb是世間不共法。所謂沙門法．婆羅門法難。迦
葉。乃至優婆夷亦能知此法。離服裸形。乃至
無數方便苦役此身。但不知其心。為有恚心。
為無恚心。有恨心。無恨心。有害心。無害心。若
知此心者。不名沙門．婆羅門。為已不知故。沙
^pb門．婆羅門為難。　爾時。迦葉白佛言。何等是沙
門．何等是婆羅門戒具足。見具足。為上為勝。
微妙第一。　佛告迦葉。諦聽。諦聽。善思念之。當
為汝說。　迦葉言。唯然。瞿曇。願樂欲聞。　佛言。迦
葉。彼比丘以三昧心。乃至得三明。滅諸癡冥。
^pb生智慧明。所謂漏盡智生。所以者何。斯由精
勤。專念不忘。樂獨閑靜。不放逸故。迦葉。此名
沙門．婆羅門戒具足。見具足。最勝最上。微妙
第一。　迦葉言。瞿曇。雖言是沙門．婆羅門見具
足。戒具足。為上為勝。微妙第一。但沙門．婆羅
^pb門法。甚難。甚難。沙門亦難知。婆羅門亦難知。
　佛告迦葉。優婆塞亦能修行此法。白言。我從
今日能離服裸形。乃至以無數方便苦役此
身。不可以此行名為沙門．婆羅門。若當以此
行名為沙門．婆羅門者。不得言沙門甚難。婆
^pb羅門甚難。不以此行為沙門．婆羅門故。言沙
門甚難。婆羅門甚難。　佛告迦葉。我昔一時在
羅閱祇。於高山七葉窟中。曾為尼俱陀梵志
說清淨苦行。時梵志生歡喜心。得清淨信。供
養我．稱讚我。第一供養稱讚於我。　迦葉言。瞿
^pb曇。誰於瞿曇不生第一歡喜．淨信．供養．稱讚
者。我今於瞿曇亦生第一歡喜。得清淨信。供
養．稱讚。歸依瞿曇。　佛告迦葉。諸世間諸所有
戒。無有與此增上戒等者。況欲出其上。諸有
三昧．智慧．解脫．見解脫慧。無有與此增上三
^pb昧．智慧．解脫．見解脫慧等者。況欲出其上。迦
葉。所謂師子者。是如來．至真．等正覺。如來於
大眾中廣說法時。自在無畏。故號師子。云何。
迦葉。汝謂如來師子吼時不勇捍耶。勿造斯
觀。如來師子吼勇捍無畏。迦葉。汝謂如來勇
^pb捍師子吼時不在大眾中耶。勿造斯觀。如來
在大眾中勇捍師子吼。迦葉。汝謂如來在大
眾中作師子吼不能說法耶。勿造斯觀。所以
者何。如來在大眾中勇捍無畏。作師子吼。善
能說法。　云何。迦葉。汝謂如來於大眾中勇捍
^pb無畏。為師子吼。善能說法。眾會聽者不一心
耶。勿造斯觀。所以者何。如來在大眾中勇捍
無畏。為師子吼。善能說法。諸來會者皆一心
聽。云何。迦葉。汝謂如來在大眾中勇捍無畏。
為師子吼。善能說法。諸來會者皆一心聽。而
^pb不歡喜信受行耶。勿造斯觀。所以者何。如來
在大眾中勇捍多力。能師子吼。善能說法。諸
來會者皆一心聽。歡喜信受。迦葉。汝謂如來
在大眾中勇捍無畏。為師子吼。善能說法。諸
來會者歡喜信受。而不供養耶。勿造斯觀。如
^pb來在大眾中勇捍無畏。為師子吼。善能說法。
諸來會者皆一心聽。歡喜信受。而設供養。迦
葉。汝謂如來在大眾中勇捍無畏。為師子吼。
乃至信敬供養。而不剃除鬚髮。服三法衣。出
家修道耶。勿造斯觀。所以者何。如來在大眾
^pb中勇捍無畏。乃至信敬供養。剃除鬚髮。服三
法衣。出家修道。迦葉。汝謂如來在大眾中勇
捍無畏。乃至出家修道。而不究竟梵行。至安
隱處。無餘泥洹耶。勿造斯觀。所以者何。如來
於大眾中勇捍無畏。乃至出家修道。究竟梵
^pb行。至安隱處。無餘泥洹。　時。迦葉白佛言。云何。
瞿曇。我得於此法中出家受具戒不。　佛告迦
葉。若異學欲來入我法中出家修道者。當留
四月觀察。稱可眾意。然後當得出家受戒。迦
葉。雖有是法。亦觀其人耳。　迦葉言。若有異學
^pb欲來入佛法中修梵行者。當留四月觀察。稱
可眾意。然後當得出家受戒。我今能於佛法
中四歲觀察。稱可眾意。然後乃出家受戒。　佛
告迦葉。我已有言。但觀其人耳。　爾時。迦葉即
於佛法中出家受具足戒。時。迦葉受戒未久。
^pb以淨信心修無上梵行。現法中自身作證。生
死已盡。梵行已立。所作已辦。不受後有。即成
阿羅漢。　爾時。迦葉聞佛所說。歡喜奉行。
^n26佛說長阿含第三分三明經第七如是我聞。
　一時。佛在俱薩羅國人間遊行。與大比丘眾
^pb千二百五十人俱。詣伊車能伽羅俱薩羅婆
羅門村。止宿伊車林中。　時。有婆羅門名沸伽
羅娑羅．婆羅門名多梨車。以小緣詣伊車能
伽羅村。此沸伽羅娑羅婆羅門七世以來父
母真正。不為他人之所輕毀。異典
^pb三部諷誦通利。種種經書善能分別。又能善
於大人相法．觀察吉凶．祭祀儀禮。有五百弟
子。教授不廢。其一弟子名婆悉咤七世以來父
母真正。不為他人之所輕毀。異學三部諷誦
通利。種種經書盡能分別。亦能善於大人相
^pb法。觀察吉凶。祭祀儀禮。亦有五百弟子。教授
不廢。　多梨車婆羅門亦七世已來父母真正。
不為他人之所輕毀。異學三部諷誦通利。種
種經書盡能分別。亦能善於大人相法．觀察
吉凶．祭祀儀禮。亦有五百弟子。教授不廢。其
^pb一弟子名頗羅墮。七世已來父母真正。不為
他人之所輕毀。異學三部諷誦通利。種種經
書盡能分別。亦能善於大人相法．觀察吉凶．
祭祀儀禮。亦有五百弟子。教授不廢。　時。婆悉
咤頗羅墮二人於清旦至園中。遂共論義。
^pb更相是非。時。婆悉咤頗羅墮。我道真正。能得
出要。至於梵天。此是大師沸伽羅娑羅婆羅
門所說。　頗羅墮又言。我道真正。能得出要。至
於梵天。此是大師多梨車婆羅門所說。如是。
婆悉咤三自稱己道真正。頗羅墮亦再三自
^pb稱己道真正。二人共論。各不能決。　時。婆悉咤
頗羅墮曰。我聞沙門瞿曇釋種子出家成道。
於拘薩羅國遊行人間。今在伊車能伽羅林
中。有大名稱。流聞天下。如來．至真．等正覺。十
號具足。於諸天．世人．魔．若魔．天．沙門．婆羅門
^pb中。自身作證。為他說法。上中下言。皆悉真正。
義味具足。梵行清淨。如是真人。宜往覲現。我
聞彼瞿曇知梵天道。能為人說。常與梵天往
返言語。我等當共詣彼瞿曇。共決此義。若沙
門瞿曇有所言說。當共奉持。爾時。
^pb婆悉咤頗羅墮二人相隨到伊車林中。詣世尊
所。問訊已。一面坐。　爾時。世尊知彼二人心中
所念。即告婆悉咤。汝等二人清旦至園中。作
如是論。共相是非。汝一人言。我法真正。能得
出要。至於梵天。此是大師沸伽羅娑羅所說。
^pb彼一人言。我法真正。能得出要。至於梵天。此
是大師多梨車所說。如是再三。更相是非。有
如此事耶。　時。婆悉咤頗羅墮聞佛此言。皆悉驚
愕。衣毛為豎。心自念言。沙門瞿曇有大神德。
先知人心。我等所欲論者。沙門瞿曇已先說
^pb訖。時。婆悉咤佛言。此道．彼道皆稱真正。皆得
出要。至於梵天。為沸伽羅娑羅婆羅門所說
為是．為多梨車婆羅門所說為是耶。　佛言。正
使婆悉咤此道．彼道真正出要。得至梵天。汝等
何為清旦園中共相是非。
^pb乃至再三耶。　時。婆悉咤佛言。諸有三明婆羅
門說種種道。自在欲道．自作道．梵天道。此三
道者盡向梵天。瞿曇。譬如村營。所有諸道皆
向於城。諸婆羅門雖說種種諸道。皆向梵天。
　佛告婆悉咤彼諸道為盡趣梵天不。　答曰。盡趣。
^pb　佛復再三重問。種種諸道盡趣梵天不。答曰。
盡趣。　爾時。世尊定其語已。告婆悉咤。云何三
明婆羅門中。頗有一人得見梵天者不。　答曰。
無有見者。　云何。婆悉咤三明婆羅門先師。頗有
得見梵天者不。　答曰。無有見者。　云何。婆悉咤乃
^pb往三明仙人舊婆羅門。諷誦通利。能為人說
舊諸讚誦。歌詠詩書。其名阿咤婆羅門．婆摩
提婆婆羅門．毘婆審婆羅門．伊尼羅斯婆羅
門．蛇婆提伽婆羅門．婆婆悉婆羅門．迦葉婆
羅門．阿樓那
^pb婆羅門．瞿曇摩婆羅門．首脂婆羅門．婆羅損
陀婆羅門。彼亦得見梵天不耶。答曰。無有見
者。　佛言。若彼三明婆羅門無有一見梵天者。
若三明婆羅門先師無有見梵天者。又諸舊
大仙三明婆羅門阿咤等亦不見梵天者。當
^pb知三明婆羅門所說非實。　又告婆悉咤如是婬
人言。我與彼端正女人交通。稱歎婬法。餘人
語言。汝識彼女不。為在何處。東方．西方．南方．
北方耶。答曰。不知。又問。汝知彼女所止土地
城邑村落不。答曰。不知。又問。汝識彼女父母
^pb及其姓字不。答曰。不知。又問。汝知彼女為是
剎利女。為是婆羅門．居士．首陀羅女耶。答曰。
不知。又問。汝知彼女為長短．麤細．黑白．好醜
耶。答曰。不知。云何。婆悉咤彼人讚嘆為是實不。
　答曰。不實。　如是。婆悉咤三明婆羅門所
^pb說亦爾。無有實也。云何。婆悉咤汝三明婆羅門
見日月遊行出沒處所。叉手供養。能作是說。
此道真正。當得出要。至日月所。不。　報曰。如是。
三明婆羅門見日月遊行出沒處所。叉手供
養。而不能言。此道真正。當得出要。至日月所。
^pb也。　如是。婆悉咤三明婆羅門見日月遊行出沒
之處。叉手供養。而不能說。此道真正。當得出
要。至日月所。而常叉手供養恭敬。豈非虛妄
耶。　答曰。如是。瞿曇。彼實虛妄。　佛言。譬如有人
立梯空地。餘人問言。立梯用為。答曰。我欲上
^pb堂。又問。堂何所在。東．西．南．北耶。答云。不知。云
何。婆悉咤此人立梯欲上堂者。豈非虛妄耶。　答
曰。如是。彼實虛妄。　佛言。三明婆羅門亦復如
是。虛誑無實。婆悉咤五欲潔淨。甚可愛樂。云何
為五。眼見色。甚可愛樂。耳聲．鼻香．
^pb舌味．身觸。甚可愛樂。於我賢聖法中。為著．為
縛。為是拘鎖。彼三明婆羅門為五欲所染。愛
著堅固。不見過失。不知出要。彼為五欲之所
繫縛。正使奉事日月水火。唱言。扶接我去生
梵天者。無有是處。譬如阿夷羅河。其水平岸。
^pb烏鳥得飲。有人在此岸身被重繫。空喚彼岸
言。來渡我去。彼岸寧來渡此人不。　答曰。不也。
　婆悉咤五欲潔淨。甚可愛樂。於賢聖法中猶如
拘鎖。彼三明婆羅門為五欲所染。愛著堅固。
不見過失。不知出要。彼為五欲之所繫縛。正
^pb使奉事日月水火。唱言。扶接我去生梵天上。
亦復如是。終無是處。婆悉咤譬如阿夷羅河。其
水平岸。烏鳥得飲。有人欲渡。不以手足身力。
不因船筏。能得渡不。　答曰。不能。　婆悉咤三明婆
羅門亦復如是。不修沙門清淨梵行。
^pb更修餘道不清淨行。欲求生梵天者。無有是
處。婆悉咤猶如山水暴起。多漂人民。亦無船筏。
又無橋梁。有行人來。欲渡彼岸。見山水暴起。
多漂人民。亦無船筏。又無橋梁。彼人自念。我
今寧可多集草木。牢堅縛筏。自以身力渡彼
^pb岸耶。即尋縛筏。自以身力安隱得渡。婆悉咤此
亦如是。若比丘捨非沙門不清淨行。行於沙
門清淨梵行。欲生梵天者。則有是處。云何。婆
悉咤梵天有恚心耶。無恚心耶。　答曰。無恚心也。
　又問。三明婆羅門有恚心．無恚心耶。　答曰。有
^pb恚心。　婆悉咤梵天無恚心。三明婆羅門有恚心。
有恚心．無恚心不共同。不俱解脫。不相趣向。
是故梵天．婆羅門不共同也。云何。婆悉咤梵天
有瞋心．無瞋心耶。　答曰。無瞋心。　又問。三明婆
羅門有瞋心．無瞋心耶。　答曰。有瞋
^pb心。　佛言。梵天無瞋心。三明婆羅門有瞋心。有
瞋心．無瞋心不同趣。不同解脫。是故梵天．婆
羅門不共同也。云何。婆悉咤梵天有恨心．無恨
心耶。　答曰。無恨心。　又問。三明婆羅門有恨心．
無恨心耶。　答曰。有恨心。　佛言。梵天無恨心。三
^pb明婆羅門有恨心。有恨心．無恨心不同趣。不
同解脫。是故梵天．婆羅門不共同也。云何。婆
悉咤梵天有家屬產業不。　答曰。無。　又問。三明婆
羅門有家屬產業不。　答曰。有。　佛言。梵天無家
屬產業。三明婆羅門有家屬產業。有家屬產
^pb業．無家屬產業不同趣。不同解脫。是故梵天．
婆羅門不共同也。云何。婆悉咤梵天得自在．不
得自在耶。　答曰。得自在。　又問。三明婆羅門得
自在．不得自在耶。　答曰。不得自在。　佛言。梵天
得自在。三明婆羅門不得自在。不得
^pb自在．得自在不同趣。不同解脫。是故梵天．婆
羅門不共同也。　佛言。彼三明婆羅門。設有人
來問難深義。不能具答。實如是不。　答曰。如是。
　時。婆悉咤頗羅墮二人俱白佛言。且置餘論。我
聞沙門瞿曇明識梵道。能為人說。又與梵天
^pb相見往來言語。唯願沙門瞿曇以慈愍故。說
梵天道。開示演布。　佛告婆悉咤我今問汝。隨意
報我。云何。婆悉咤彼心念國。去此遠近。　答近。　若
使有人生長彼國。有餘人問彼國道徑。云何。
婆悉咤彼人生長彼國答彼道徑。寧有疑不。　答
^pb曰。無疑。所以者何。彼國生長故。　佛言。正使彼
人生長彼國。或可有疑。若有人來問我梵道。
無疑也。所以者何。我常數數說彼梵道故。　時。
婆悉咤頗羅墮俱白佛言。且置此論。我聞沙門
瞿曇明識梵道。能為人說。又
^pb與梵天相見往來言語。唯願沙門瞿曇以慈
愍故。說於梵道。開示演布。　佛言。諦聽。善思。當
為汝說。　答言。唯然。願樂欲聞。　佛言。若如來．至
真．等正覺出現於世。十號具足。乃至四禪。於
現法中而自娛樂。所以者何。斯由精勤。專念
^pb不忘。樂獨閑靜。不放逸故。彼以慈心遍滿一
方。餘方亦爾。廣布無際。無二．無量。無恨．無害。
遊戲此心而自娛樂。悲．喜．捨心遍滿一方。餘
方亦爾。廣布無際。無二．無量。無有結恨。無惱
害意。遊戲此心以自娛樂。云何。婆悉咤梵天有
^pb恚心．無恚心耶。　答曰。無恚心也。　又問。行慈比
丘有恚心．無恚心耶。　答曰。無恚心。　佛言。梵天
無恚心。行慈比丘無恚心。無恚心．無恚心同
趣。同解脫。是故梵天．比丘俱共同也。云何。婆
悉咤梵天有瞋心耶。無瞋心耶。　答曰。無也。　
^pb又問。行慈比丘有瞋心．無瞋心耶。　答曰。無。　佛
言。梵天無瞋心。行慈比丘無瞋心。無瞋心．無
瞋心同趣。同解脫。是故梵天．比丘俱共同也。
云何。婆悉咤梵天有恨心．無恨心耶。　答曰。無。　又
問。行慈比丘有恨心．無恨心耶。　答曰。無。　佛言。
^pb梵天無恨心。行慈比丘無恨心。無恨心．無恨
心同趣。同解脫。是故比丘．梵天俱共同也。云
何。婆悉咤梵天有家屬產業不。　答曰。無也。　又問。
行慈比丘有家屬產業不耶。　答曰。無也。　佛言。
梵天無家屬產業。行慈比丘亦無家屬產業。
^pb無家屬產業．無家屬產業同趣。同解脫。是故
梵天．比丘俱共同也。云何。婆悉咤梵天得自在
不耶。　答曰。得自在。　又問。行慈比丘得自在耶。
　答曰。得自在。　佛言。梵天得自在。行慈比丘得
自在。得自在．得自在同趣。同解脫。是故
^juan17^pb
^pb梵天．比丘俱共同也。　佛告婆悉咤當知行慈比
丘身壞命終。如發箭之頃。生梵天上。佛說是
法時。婆悉咤頗羅墮即於座上遠塵離垢。諸法
法眼生。　爾時。婆悉咤頗羅墮聞佛所說。歡喜奉
行。佛說長阿含經卷第十六
^pb佛說長阿含經
卷第十七
　　　　後秦弘始年佛陀耶舍共竺佛念譯
^n27第三分沙門果經第八如是我聞。　一時。佛在
羅閱祇耆舊童子菴婆園中。與大比丘眾千
^pb二百五十人俱。　爾時。王阿闍世韋提希子以
十五日月滿時。命一夫人而告之曰。今夜清
明。與晝無異。當何所為作。　夫人白王言。今十
五日夜月滿時。與晝無異。宜沐髮澡浴。與諸
婇女五欲自娛。　時。王又命第一太子優耶婆
陀而告之曰。今夜月十五日月滿時。與晝無
異。當何所施作。　太子白王言。今夜十五日月
滿時。與晝無異。宜集四兵。與共謀議伐於邊
逆。然後還此共相娛樂。　時。王又命勇健大將
而告之曰。今十五日月滿時。其夜清明。與晝
無異。當何所為作。　大將
^pb白言。今夜清明。與晝無異。宜集四兵。案所天
下。知有逆順。　時。王又命雨舍婆羅門而告之
曰。今十五日月滿時。其夜清明。與晝無異。當
詣何等沙門．婆羅門所能開悟我心。　時。雨舍
白言。今夜清明。與晝無異。有不蘭迦葉於大
^pb眾中而為導首。多有知識。名稱遠聞。猶如大
海多所容受。眾所供養。大王。宜往詣彼問訊。
王若見者。心或開悟。　王又命雨舍弟須尼陀
而告之曰。今夜清明。與晝無異。宜詣何等沙
門．婆羅門所能開悟我心。　須尼陀白言。今夜
^pb清明。與晝無異。有末伽梨瞿舍利於大眾中
而為導首。多有知識。名稱遠聞。猶如大海無
不容受。眾所供養。大王。宜往詣彼問訊。王若
見者。心或開悟。　王又命典作大臣而告之曰。
今夜清明。與晝無異。當詣何等沙門．婆羅門
^pb所能開悟我心。　典作大臣白言。有阿耆多翅
舍欽婆羅於大眾中而為導首。多有知識。名
稱遠聞。猶如大海無不容受。眾所供養。大王。
宜往詣彼問訊。王若見者。心或開悟。　王又命
伽羅守門將而告之曰。今夜清明。與晝無異。
^pb當詣何等沙門．婆羅門所能開悟我心。　伽羅
守門將白言。有婆浮陀伽旃那於大眾中而
為導首。多有知識。名稱遠聞。猶如大海無不
容受。眾所供養。大王。宜往詣彼問訊。王若見
者。心或開悟。　王又命優陀夷漫提子而告之
^pb曰。今夜清明。與晝無異。當詣何等沙門．婆羅
門所能開悟我心。　優陀夷白言。有散若夷毘
羅梨沸於大眾中而為導首。多所知識。名稱
遠聞。猶如大海無不容受。眾所供養。大王。宜
往詣彼問訊。王若見者。心或開悟。王又命弟
^pb無畏而告之曰。今夜清明。與晝無異。當詣何
等沙門．婆羅門所能開悟我心。　弟無畏白言。
有尼乾子於大眾中而為導首。多所知識。名
稱遠聞。猶如大海無不容受。眾所供養。大王。
宜往詣彼問訊。王若見者。心或開悟。　王又命
^pb壽命童子而告之曰。今夜清明。與晝無異。當
詣何等沙門．婆羅門所開悟我心。　壽命童子
白言。有佛．世尊今在我菴婆園中。大王。宜往
詣彼問訊。王若見者。心必開悟。　王敕壽命言。
嚴我所乘寶象及餘五百白象。　耆舊受教。即
^pb嚴王象及五百象訖。白王言。嚴駕已備。唯願
知時。　阿闍世王自乘寶象。使五百夫人乘五
百牝象。手各執炬。現王威嚴。出羅閱祇。欲詣
佛所。小行進路。告壽命曰。汝今誑我。陷固於
我。引我大眾欲與冤家。　壽命白言。大王。我
^pb不敢欺王。不敢陷固引王大眾以與冤家。王
但前進。必獲福慶。　時。王小復前進。告壽命言。
汝欺誑我。陷固於我。欲引我眾持與冤家。如
是再三。所以者何。彼有大眾千二百五十人。
寂然無聲。將有謀也。　壽命復再三白言。大王。
^pb我不敢欺誑陷固。引王大眾持與冤家。王但
前進。必獲福慶。所以者何。彼沙門法常樂閑
靜。是以無聲。王但前進。園林已現。　阿闍世王
到園門。下象．解劍．退蓋。去五威儀。步入園門。
告壽命曰。今佛．世尊為在何所。　壽命報言。大
^pb王。今佛在高堂上。前有明燈。世尊處師子座。
南面而坐。王小前進。自見世尊。　爾時。阿闍世
王往詣講堂所。於外洗足。然後上堂。默然四
顧。生歡喜心。口自發言。今諸沙門寂然靜默。
止觀具足。願使我太子優婆耶亦止觀成
^pb就。與此無異。　爾時。世尊告阿闍世王曰。汝念
子故。口自發言。願使太子優婆耶亦止觀成
就。與此無異。汝可前坐。　時。阿闍世王即前頭
面禮佛足。於一面坐。而白佛言。今欲有所問。
若有閑暇。乃敢請問。　佛言。大王。欲有問者。便
^pb可問也。　阿闍世王白佛言。世尊。如今人乘象．
馬車。習刀．牟．劍．弓矢．兵仗．戰鬥之法。王子．力
士．大力士．僮使．皮師．剃髮師．織鬘師．車師．瓦
師．竹師．葦師。皆以種種伎術以自存生。自恣
娛樂。父母．妻子．奴僕．僮使共相娛樂。如此營
^pb生。現有果報。今諸沙門現在所修。現得果報
不。　佛告王曰。汝頗曾詣諸沙門．婆羅門所問
如此義不。王白佛言。我曾詣沙門．婆羅門所
問如是義。我念一時至不蘭迦葉所。問言。如
人乘象．馬車。習於兵法。乃至種種營生。現
^pb有果報。今此眾現在修道。現得果報不。彼不
蘭迦葉報我言。王若自作。若教人作。研伐殘
害。煮灸切割。惱亂眾生。愁憂啼哭。殺生偷盜。
婬逸妄語。踰牆劫奪。放火焚燒。斷道為惡。大
王。行如此事。非為惡也。大王。若以利劍臠割
^pb一切眾生。以為肉聚。彌滿世間。此非為惡。亦
無罪報。於恒水南。臠割眾生。亦無有惡報。於
恒水北岸。為大施會。施一切眾。利人等利。亦
無福報。　王白佛言。猶如有人問瓜報李。問李
報瓜。彼亦如是。我問現得報不。而彼答我無
^pb罪福報。我即自念言。我是剎利王。水澆頭種。
無緣殺出家人。繫縛驅遣。時。我懷忿結心。作
此念已。即便捨去。　又白佛言。我於一時至末
伽梨拘舍梨所。問言。如今人乘象．馬車。習於
兵法。乃至種種營生。皆現有果報。今者此
^pb眾現在修道。現得報不。彼報我言。大王。無施．
無與。無祭祀法。亦無善惡。無善惡報。無有今
世。亦無後世。無父．無母。無天．無化．無眾生。世
無沙門．婆羅門平等行者。亦無今世．後世。自
身作證。布現他人。諸言有者。皆是虛妄。世尊。
^pb猶如有人問瓜報李。問李報瓜。彼亦如是。我
問現得報不。彼乃以無義答。我即自念言。我
是剎利王。水澆頭種。無緣殺出家人。繫縛驅
遣。時。我懷忿結心。作此念已。即便捨去。　又白
佛言。我於一時至阿夷陀翅舍欽婆羅所。問
^pb言。大德。如人乘象．馬車。習於兵法。乃至種種
營生。皆現有果報。今者此眾現在修道。現得
報不。彼報我言。受四大人取命終者。地大還
歸地。水還歸水。火還歸火。風還歸風。皆悉壞
敗。諸根歸空。若人死時。床輿舉身置於塚間。

^pb火燒其骨如鴿色。或變為灰土。若愚．若智取
命終者。皆悉壞敗。為斷滅法。世尊。猶如有人
問李瓜報。彼亦如是。我問現得報不。而彼答
我以斷滅。我即念言。我是剎利王。水澆頭種。
無緣殺出家人。繫縛驅遣。時。我懷忿結心。作
^pb此念已。即便捨去。　又白佛言。我昔一時至彼
浮陀伽旃延所。問言。大德。如人乘象．馬車。習
於兵法。乃至種種營生。皆現有果報。今者此
眾現在修道。得報不。彼答我言。大王。無力．無
精進．人無力．無方便。無因無緣眾生染著。無
^pb因無緣眾生清淨。一切眾生有命之類。皆悉
無力。不得自在。無有冤讎定在數中。於此六
生中受諸苦樂。猶如問李瓜報。問瓜李報。彼
亦如是。我問現得報不。彼已無力答我。我即
自念言。我是剎利王。水澆頭
^pb種。無緣殺出家人。繫縛驅遣。時。我懷忿結心。
作此念已。即便捨去。　又白佛言。我昔一時至
散若毘羅梨子所。問言。大德。如人乘象．馬車。
習於兵法。乃至種種營生。皆現有果報。今者
此眾現在修道。現得報不。彼答我言。大王。現
^pb有沙門果報。問如是。答此事如是。此事實。此
事異。此事非異非不異。大王。現無沙門果報。
問如是。答此事如是。此事實。此事異。此事非
異非不異。大王。現有無沙門果報。問如是。答
此事如是。此事實。此事異。此事非異非不異。
^pb大王。現非有非無沙門果報。問如是。答此事
如是。此事實。此事異。此事非異非不異。世尊。
猶如人問李瓜報。問瓜李報。彼亦如是。我問
現得報不。而彼異論答我。我即自念言。我是
剎利王。水澆頭種。無緣殺出家人。
^pb繫縛驅遣。時。我懷忿結心。作是念已。即便捨
去。　又白佛言。我昔一時至尼乾子所。問言。大
德。猶如人乘象．馬車。乃至種種營生。現有果
報。今者此眾現在修道。現得報不。彼報我言。
大王。我是一切智．一切見人。盡知無餘。若行。
^pb若住．坐．臥。覺悟無餘。智常現在前。世尊。猶如
人問李瓜報。問瓜李報。彼亦如是。我問現得
報不。而彼答我以一切智。我即自念言。我是
剎利王。水澆頭種。無緣殺出家人。繫縛驅遣。
時。我懷忿結心。作此念已。即便捨去。是故。世
^pb尊。今我來此問如是義。如人乘象．馬車。習於
兵法。乃至種種營生。皆現有果報。今者沙門
現在修道。現得報不。　佛告阿闍世王曰。我今
還問王。隨意所答。云何。大王。王家僮使．內外
作人。皆見王於十五日月滿時。沐髮澡浴。在
^pb高殿上與諸婇女共相娛樂。作此念言。咄哉。
行之果報乃至是乎。此王阿闍世以十五日
月滿時。沐髮澡浴。於高殿上與諸婇女五欲
自娛。誰能知此乃是行報者。彼於後時。剃除
鬚髮。服三法衣。出家修道。行平等法。云何。大
^pb王。大王遙見此人來。寧復起念言。是我僕使
不耶。　王白佛言。不也。世尊。若見彼來。當起迎
請坐。　佛言。此豈非沙門現得報耶。　王言。如是。
世尊。此是現得沙門報也。　復次。大王。若王界
內寄居客人食王廩賜。見王於十五日月滿
^pb時。沐髮澡浴。於高殿上與諸婇女五欲自娛。
彼作是念。咄哉。彼行之報乃如是耶。誰能知
此乃是行報者。彼於後時。剃除鬚髮。服三法
衣。出家修道。行平等法。云何。大王。大王若遙
見此人來。寧復起念言。是我客民食我廩賜
^pb耶。　王言。不也。若我見其遠來。當起迎禮敬。問
訊請坐。云何。大王。此非沙門現得果報耶。　王
言。如是。現得沙門報也。　復次。大王。如來．至真．
等正覺出現於世。入我法者。乃至三明。滅諸
闇冥。生大智明。所謂漏盡智證。所以者何。斯
^pb由精勤。專念不忘。樂獨閑靜。不放逸故。云何。
大王。此非沙門現在果報也。　王報言。如是。世
尊。實是沙門現在果報。　爾時。阿闍世王即從
坐起。頭面禮佛足。白佛言。唯願世尊受我悔
過。我為狂愚癡冥無識。我父摩竭瓶沙王以
^pb法治化。無有偏枉。而我迷惑五欲。實害父王。
唯願世尊加哀慈愍。受我悔過。　佛告王曰。汝
愚冥無識。但自悔過。汝迷於五欲乃害父王。
今於賢聖法中能悔過者。即自饒益。吾愍汝
故。受汝悔過。　爾時。阿闍世王禮世尊足已。
^pb還一面坐。佛為說法。示教利喜。王聞佛教已。
即白佛言。我今歸依佛。歸依法。歸依僧。聽我
於正法中為優婆塞。自今已後。盡形壽不殺．
不盜．不婬．不欺．不飲酒。唯願世尊及諸大眾
明受我請。　爾時。世尊默然許可。時。王見佛默
^pb然受請已。即起禮佛。遶三匝而還。　其去未久。
佛告諸比丘言。此阿闍世王過罪損減。已拔
重咎。若阿闍世王不殺父者。即當於此坐上
得法眼淨。而阿闍世王今自悔過。罪咎損減。
已拔重咎。　時。阿闍世王至於中路。告壽命童
^pb子言。善哉。善哉。汝今於我多所饒益。汝先稱
說如來指授開發。然後將我詣世尊所。得蒙
開悟。深識汝恩。終不遺忘。　時。王還宮辦諸餚
膳種種飲食。明日時到。唯聖知時。爾時。世尊
著衣持缽。與眾弟子千二百五十人俱。往詣
^pb王宮。就座而坐。時。王手自斟酌。供佛及僧。食
訖去缽。行澡水畢。禮世尊足。白言。我今再三
悔過。我為狂愚癡冥無識。我父摩竭瓶沙王
以法治化。無有偏抂而我迷於五欲。實害父王。
唯願世尊加哀慈愍。受我悔過。　佛告王曰。汝
^pb愚冥無識。迷於五欲。乃害父王。今於賢聖法
中能悔過者。即自饒益。吾今愍汝。受汝悔過。
　時。王禮佛足已。取一小座於佛前坐。佛為說
法。示教利喜。王聞佛教已。又白佛言。我今再
三歸依佛。歸依法。歸依僧。唯願聽我於正法
^pb中為優婆塞。自今已後。盡形壽不殺．不盜．不
婬．不欺．不飲酒。　爾時。世尊為阿闍世王說法。
示教利喜已。從坐起而去。　爾時。阿闍世王及
壽命童子聞佛所說。歡喜奉行。
^n28佛說長阿含第三分布吒婆樓經第九
^pb如是我聞。　一時。佛在舍衛國祇樹給孤獨園。
與大比丘眾千二百五十人俱。　爾時。世尊清
旦著衣持缽。入舍衛城乞食。時。世尊念言。今
日乞食。於時為早。今我寧可往至布吒婆樓
梵志林中觀看。須時至當乞食。爾時。世尊即
^pb詣梵志林中。時布吒婆樓梵志遙見佛來。即
起迎言。善來。沙門瞿曇。久不來此。今以何緣
而能屈顧。可前就座。　爾時。世尊即就其座。告
布吒婆樓曰。汝等集此。何所作為。為何講說。
　梵志白佛言。世尊。昨日多有梵志．沙門．婆羅
^pb門。集此婆羅門堂。說如是事。相違逆論。瞿曇。
或有梵志作是說言。人無因無緣而想生。無
因無緣而想滅。想有去來。來則想生。去則想
滅。瞿曇。或有梵志作是說。由命有想生。由命
有想滅。彼想有去來。來則想生。去則想滅。
^pb瞿曇。或有梵志作是說。如先所言。無有是處。
有大鬼神。有大威力。彼持想去。彼持想來。彼
持想去則想滅。彼持想來則想生。我因是故
生念。念沙門瞿曇先知此義。必能善知想知
滅定。　爾時。世尊告梵志曰。彼諸論者皆有過
^pb咎。言無因無緣而有想生。無因無緣而有想
滅。想有去來。來則想生。去則想滅。或言因命
想生。因命想滅。想有去來。來則想生。去則想
滅。或有言。無有是處。有大鬼神。彼持想來。彼
持想去。持來則想生。持去則想滅。如此言者。
^pb皆有過咎。所以者何。梵志。有因緣而想生。有
因緣而想滅。若如來出現於世。至真．等正覺。
十號具足。有人於佛法中出家為道。乃至滅
五蓋覆蔽心者。除去欲．惡不善法。有覺．有觀。
離生喜．樂。入初禪。先滅欲想。生喜．樂想。梵志。

^pb以此故知有因緣想生。有因緣想滅。滅有覺．
觀。內喜．一心。無覺．無觀。定生喜．樂。入第二禪。
梵志。彼初禪想滅。二禪想生。以是故知有因
緣想滅。有因緣想生。捨喜修護。專念一心。自
知身樂。賢聖所求。護念清淨。入三禪。梵志。彼
^pb二禪想滅。三禪想生。以是故知有因緣想滅。
有因緣想生。捨苦捨樂。先滅憂喜。護念清淨。
入第四禪。梵志。彼三禪想滅。四禪想生。以是
故知有因緣想滅。有因緣想生。捨一切色想。
滅恚不念異想。入空處。梵志。一切色想滅。空
^pb處想生。以是故知有因緣想滅。有因緣想生。
越一切空處。入識處。梵志。彼空處想滅。識處
想生。故知有因緣想滅。有因緣想生。越一切
識處。入不用處。梵志。彼識處想滅。不用處想
生。以是故知有因緣想滅。有因緣想生。捨
^pb不用處。入有想無想處。梵志。彼不用處想滅。
有想無想處想生。以是故知有因緣想滅。有
因緣想生。彼捨有想無想處。入想知滅定。梵
志。彼有想無想處想滅。入想知滅定。以是故
知有因緣想生。有因緣想滅。彼得此想已。作
^pb是念。有念為惡。無念為善。彼作是念時。彼微
妙想不滅。更麤想生。彼復念言。我今寧可不
為念行。不起思惟。彼不為念行。不起思惟已。
微妙想滅。麤想不生。彼不為念行。不起思惟。
微妙想滅。麤想不生時。即入想知滅定。云何。
^pb梵志。汝從本已來。頗曾聞此次第滅想因緣
不。　梵志白佛言。從本已來信自不聞如是次
第滅想因緣。　又白佛言。我今生念。謂此有想
此無想。或復有想。此想已。彼作是念。有念為
惡。無念為善。彼作是念時。微妙想不滅。麤想
更
^pb生。彼復念言。我今寧可不為念行。不起思惟。
彼不為念行。不起思惟已。微妙想滅。麤想不
生。彼不為念行。不起思惟。微妙想滅。麤想不
生時。即入想知滅定。　佛告梵志言。善哉。善哉。
此是賢聖法中次第想滅想定。　梵志復白佛
^pb言。此諸想中。何者為無上想。　佛告梵志。不用
處想為無上。　梵志又白佛言。諸想中。何者為
第一無上想。　佛言。諸想．諸言無想。於其中間
能次第得想知滅定者。是為第一無上想。　梵
志又問。為一想。為多想。　佛言。有一想。無多想。
^pb　梵志又問。先有想生然後智。先有智生然後
想。為想．智一時俱生耶。　佛言。先有想生然後
智。由想有智。　梵志又問。想即是我耶。　佛告梵
志。汝說何等人是我。　梵志白佛言。我不說人
是我。我自說色身四大．六入。父母生育。乳
^pb餔成長。衣服莊嚴。無常磨滅法。我說此人是
我。　佛告梵志。汝言色身四大．六入。父母生育。
乳餔長成。衣服莊嚴。無常磨滅法。說此人是
我。梵志。且置此我。但人想生．人想滅。　梵志言。
我不說人是我。我說欲界天是我。　佛言。且置
^pb欲界天是我。但人想生．人想滅。　梵志言。我不
說人是我。我自說色界天是我。　佛言。且置色
界天是我。但人想生．人想滅。　梵志言。我不說
人是我。我自說空處．識處．不用處．有想無想
處．無色天是我。　佛言。且置空處．識處．無所有
^pb處．有想無想處．無色天是我。但人想生．人想
滅。　梵志白佛言。云何。瞿曇。我寧可得知人想
生．人想滅不。　佛告梵志。汝欲知人想生．人想
滅者。甚難。甚難。所以者何。汝異見．異習．異忍．
異受。依異法故。　梵志白佛言。如是。瞿曇。我異
^pb見．異習．異忍．異受。依異法故。欲知人想生．人
想滅者。甚難。甚難。所以者何。我．世間有常。此
實餘虛。我．世間無常。此實餘虛。我．世間有常
無常。此實餘虛。我．世間非有常非無常。此實
餘虛。我．世間有邊。此實餘虛。我．世間無邊。此
^pb實餘虛。我．世間有邊無邊。此實餘虛。我．世間
非有邊非無邊。此實餘虛。是命是身。此實餘
虛。命異身異。此實餘虛。身命非異非不異。此
實餘虛。無命無身。此實餘虛。如來終。此實餘
虛。如來不終。此實餘虛。如來終不終。此實餘
^pb虛。如來非終非不終。此實餘虛。佛告梵志。世
間有常。乃至如來非終非不終。我所不記。　梵
志白佛言。瞿曇。何故不記。我．世間有常。乃至
如來非終非不終。盡不記耶。佛言。此不與義
合。不與法合。非梵行。非無欲。非無為。非寂滅。

^pb非止息。非正覺。非沙門。非泥洹。是故不記。　梵
志又問。云何為義合．法合。云何為梵行初。云
何無為。云何無欲。云何寂滅。云何止息。云何
正覺。云何沙門。云何泥洹。云何名記。　佛告梵
志。我記苦諦．苦集．苦滅．苦出要諦。所以者何。
^pb此是義合．法合。梵行初首．無欲．無為．寂滅．止
息．正覺．沙門．泥洹。是故我記。　爾時。世尊為梵
志說法。示教利喜已。即從坐而去。　佛去未久。
其後諸餘梵志語布吒婆樓梵志曰。汝何故
聽瞿曇沙門所說語語。印可瞿曇言。我及世
^pb間有常。乃至如來非終非不終。不與義合。故
我不記。汝何故印可是言。我等不可沙門瞿
曇如是所說。　布吒婆樓報諸梵志言。沙門瞿
曇所說。我．世間有常。乃至如來非終非不終。
不與義合。故我不記。我亦不印可此言。但彼
^pb沙門瞿曇依法住。以法而言。以法出離。我當
何由違此智言。沙門瞿曇如此微妙法言不
可違也。　時。布吒婆樓梵志又於異時。共象首
舍利弗詣世尊所。問訊已。一面坐。象首舍利
弗禮佛而坐。梵志白佛言。佛先在我所。時去
^pb未久。其後諸餘梵志語我言。汝何故聽沙門
瞿曇所說語語。印可瞿曇言。我．世間常。乃至
如來非終非不終。不合義。故不記。汝何故印
可是言。我等不可沙門瞿曇如是所說。我報
彼言。沙門瞿曇所說。我．世間有常。乃至如來
^pb非終非不終。不與義合。故我不記。我亦不印
可此言。但彼沙門瞿曇依法住法。以法而言。
以法出離。我等何由違此智言。沙門瞿曇微
妙法言不可違也。　佛告梵志曰。諸梵志言。汝
何故聽沙門瞿曇所說語語印可。此言有咎。
所
^pb以者何。我所說法。有決定記．不決定記。云何
名不決定記。我．世間有常。乃至如來非終非
不終。我亦說此言。而不決定記。所以然者。此
不與義合。不與法合。梵行初。非無欲。非無為。
非寂滅。非止息。非正覺。非沙門。非泥洹。是故。
^pb梵志。我雖說此言而不決定記。云何名為決
定記。我記苦諦．苦集．苦滅．苦出要諦。所以者
何。此與法合．義合。是梵行初首。無定．無記。梵
志。或有沙門．婆羅門於一處世間。無欲無為
寂滅止息正覺沙門泥洹。是故我說決定記。
^pb　梵志。或有沙門．婆羅門於一處世間一向說
樂。我語彼言。汝等審說一處世間一向樂耶。
彼報我言。如是。我又說彼言。汝知見一處世
間一向樂耶。彼答我言。不知不見。我復語彼
言。一處世間諸天一向樂。汝曾見不。彼報我
言。不知不見。又問彼言。彼一處世間諸天。汝
頗
^pb共坐起言語。精進修定不耶。答我言。不。我又
問彼言。彼一處世間諸天一向樂者。頗曾來
語汝言。汝所行質直。當生彼一向樂天。我以
所行質直。故得生彼共受樂耶。彼答我言。不
也。我又問彼言。汝能於己身起心化作他四
^pb大身。身體具足。諸根無闕不。彼答我言。不能。
云何。梵志。彼沙門．婆羅門所言為是誠實。為
應法不。　梵志白佛言。此非誠實。為非法言。　佛
告梵志。如有人言。我與彼端正女人交通。稱
讚婬女。餘人問言。汝識彼女不。為在何處。東
^pb方．西方．南方．北方耶。答曰。不知。又問。汝知彼
女所止土地．城邑．村落不。答曰。不知。又問。汝
識彼女父母及其姓字不。答曰。不知。又問。汝
知彼女為剎利女。為是婆羅門．居士．首陀羅
女耶。答曰。不知。又問。汝知彼女為長
^pb短．麤細．黑白．好醜耶。答曰。不知。云何。梵志。此
人所說為誠實不。　答曰。不也。　梵志。彼沙門．婆
羅門亦復如是。無有真實。梵志。猶如有人立
梯空地。餘人問言。立梯用為。答曰。我欲上堂。
又問。堂何所在。答曰。不知。云何。梵志。彼立梯
^pb者豈非虛妄耶。　答曰。如是。彼實虛妄。　佛言。諸
沙門．婆羅門亦復如是。虛妄無實。　佛告布吒
婆樓。汝言我身色四大．六入。父母生育。乳餔
成長。衣服莊嚴。無常磨滅。以此為我者。我說
此為染汙。為清淨。為得解。汝意或謂染汙法
^pb不可滅。清淨法不可生。常在苦中。勿作是念。
何以故。染汙法可滅盡。清淨法可出生。處安
樂地。歡喜愛樂。專念一心。智慧增廣。梵志。我
於欲界天．空處．識處．不用處．有想無想處天。
說為染汙。亦說清淨。亦說得解。汝意
^pb或謂染汙法不可滅。清淨法不可生。常在苦
中。勿作是念。所以者何。染汙可滅。淨法可生。
處安樂地。歡喜愛樂。專念一心。智慧增廣。　爾
時。象首舍利弗白言。世尊。當有欲界人身四
大諸根時。復有欲界天身。色界天身。空處．識
^pb處．不用處．有想無想處天身。一時有不。世尊。
當有欲界天身時。復有欲界人身四大諸根。
及色界天身。空處．識處．無所有處．有想無想
處天身。一時有不。世尊。當有色界天身時。復
有欲界人身四大諸根。及色界天身。空處．識
^pb處．無所有處．有想無想處天身。一時有不。如
是至有想無想處天身時。有欲界人身四大
諸根。及欲界天身。色界天身。空處．識處．無所
有處天身。一時有不。　佛告象首舍利弗。若有
欲界人身四大諸根。爾時正有欲界人身
^pb四大諸根。非欲界天身。色界天身。空處．識處．
無所有處．有想無想處天身。如是乃至有有
想無想處天身時。爾時正有想無想處天身。
無有欲界人身四大諸根。及欲界天身。色界
天身。空處．識處．無所有處天身。象首。譬如牛
^pb乳。乳變為酪。酪為生酥。生酥為熟酥。熟酥為
醍醐。醍醐為第一。象首。當有乳時。唯名為乳。
不名為酪．酥．醍醐。如是展轉。至醍醐時。唯名
醍醐。不名為乳。不名酪．酥。象首。此亦如是。若
有欲界人身四大諸根時。無有欲界天身。色
^pb界天身。乃至有想無想處天身。如是展轉。有
有想無想處天身時。唯有有想無想處天身。
無有欲界人身四大諸根。及欲界天身。色界
天身。乃至無所有天身。　象首。於汝意云何。若
有人問汝言。若有過去身時。有未來．現在
^pb身。一時有不。有未來身時。有過去．現在身。一
時有不。有現在身時。有過去．未來身。一時有
不。設有此問者。汝云何報。　象首言。設有如是
問者。我當報言。有過去身時。唯是過去身。無
未來．現在。有未來身時。唯是未來身。無過去．
^pb現在。有現在身時。唯是現在身。無過去．未來
身。　象首。此亦如是。有欲界人身四大諸根時。
無欲界天身。色界天身。乃至有想無想處天
身。如是展轉。至有想無想處天身時。無有欲
界人身四大諸根。及欲界天身。色界天身。至
^pb不用處天身。　復次。象首。若有人問汝言。汝曾
有過去已滅不。未來當生不。現在今有不。設
有是問者。汝當云何答。　象首白佛言。若有是
問者。當答彼言。我曾有過去已滅。非不有也。
有未來當生。非不有也。現在今有。非不有也。
　
^pb佛言。象首。此亦如是。有欲界人身四大諸根
時。無欲界天身。乃至有想無想天身。如是展
轉。至有想無想天身時。無有欲界人身四大
諸根。及欲界天身。乃至無所有處天身。　爾時。
象首白佛言。世尊。我今歸依佛。歸依法。歸依
^pb僧。聽我於正法中為優婆塞。自今已後。盡形
壽不殺．不盜．不婬．不欺．不飲酒。　時。布吒婆樓
梵志白佛言。我得於佛法中出家受戒不。　佛
告梵志。若有異學欲於我法中出家為道者。
先四月觀察。稱眾人意。然後乃得出家受戒。
^pb雖有是法。亦觀入耳。　梵志白佛言。諸有異學
欲於佛法中出家受戒者。先當四月觀察。稱
眾人意。然後乃得出家受戒。如我今者。乃能
於佛法中四歲觀察。稱眾人意。然後乃望出
家受戒。　佛告梵志。我先語汝。雖有是法。當觀
^pb其人。　時。彼梵志即於正法中得出家受戒。如
是不久以信堅固。淨修梵行。於現法中自身
作證。生死已盡。所作已辦。不受後有。即成阿
羅漢。　爾時。布吒婆樓聞佛所說。歡喜奉行。
^n29佛說長阿含第三分露遮經第十如是我聞。
^pb　一時。佛在拘薩羅人間遊行。與大比丘眾千
二百五十人俱。往詣婆羅婆提婆羅門村北
尸舍婆林中止宿。　時。有婆羅門。名曰露遮。住
婆羅林中。其村豐樂。人民熾盛。波斯匿王即
封此村。與婆羅門以為梵分。此婆羅門七世
^pb已來父母真正。不為他人之所輕毀。異典三
部諷誦通利。種種經書盡能分別。又能善於
大人相法．瞻侯吉凶．祭祀儀禮。聞沙門瞿曇
釋種子出家成道。於拘薩羅國人間遊行。至
尸舍婆林中。有大名稱。流聞天
^pb下。如來．至真．等正覺。十號具足。於諸天．世人．
魔．若魔．天．沙門．婆羅門眾中自身作證。與他
說法。上中下善。義味具足。梵行清淨。如此真
人。宜往覲現。我今寧可往共相見。　時。婆羅門
即出彼村。詣尸舍婆林中。至世尊所。問訊已。
^pb一面坐。佛為說法。示教利喜。婆羅門聞法已。
白佛言。唯願世尊及諸大眾明受我請。爾時。
世尊默然受請。　彼婆羅門見佛默然。知已許
可。即從坐起。遶佛而去。去佛不遠。便起惡見
言。諸沙門．婆羅門多知善法。多所證成。不應
^pb為他人說。但自知休與他說為。譬如有人壞
故獄已。更造新獄。斯是貪惡不善法耳。　時。婆
羅門還至。婆羅林已。即於其夜具辦種種餚
膳飲食。時到。語剃頭師言。汝持我聲。詣尸舍
婆林中。白沙門瞿曇。日時已到。宜知是時。　
^pb剃頭師受教即行。往到佛所。禮世尊足白。時
已到。宜知是時。　爾時。世尊即著衣持缽。從諸
弟子千二百五十人俱。詣婆羅林。　剃頭師侍
從世尊。偏露右臂。長跪叉手。白佛言。彼露遮
婆羅門去佛不遠。生惡見言。諸有沙門．婆羅
^pb門多知善法。多所證者。不應為他人說。但自
知休與他說為。譬如有人壞故獄已。更造新
獄。斯是貪惡不善法耳。唯願世尊除其惡見。
　佛告剃頭師曰。此是小事。易開化耳。　爾時。世
尊至婆羅門舍。就座而坐。時。婆羅門以種種
^pb甘膳。手自斟酌。供佛及僧。食訖去缽。行澡水
畢。取一小床於佛前坐。佛告露遮。汝昨去我
不遠。生惡見言。諸沙門．婆羅門多知善法。多
所證者。不應為他人說。乃至貪惡不善法。實
有是言耶。　露遮言。爾。實有此事。　佛告露遮。汝
勿
^pb復爾生此惡見。所以者何。世有三師可以自
誡。云何為三。一者剃除鬚髮。服三法衣。出家
修道。於現法中可以除煩惱。又可增益得上
人法。而於現法中不除煩惱。不得上人法。己
業未成而為弟子說法。其諸弟子不恭敬承
^pb事。由復依止與共同住。露遮。彼諸弟子語師
言。師今剃除鬚髮。服三法衣。出家修道。於現
法中可得除眾煩惱。得上人勝法。而今於現
法中不能除煩惱。不得上人勝法。己業未成
而為弟子說法。使諸弟子不復恭敬承事供
^pb養。但共依止同住而已。　佛言。露遮。猶如有人
壞故獄已。更造新獄。斯則名為貪濁惡法。是
為一師可以自誡。是為賢聖戒．律戒．儀戒．時
戒。　又告露遮。第二師者。剃除鬚髮。服三法衣。
出家修道。於現法中可得除眾煩惱。不可增
^pb益得上人法。而於現法中不能除眾煩惱。雖
復少多得上人勝法。己業未成而為弟子說
法。其諸弟子不恭敬承事。由復依止與共同
住。露遮。彼諸弟子語師言。師今剃除鬚髮。服
三法衣。出家修道。於現法中得除眾煩惱。得
^pb上人法。而今於現法中不能除眾煩惱。雖復
少多得上人法己利未成而為弟子說法。使
諸弟子不復恭敬承事供養。但共依止同住
而已。　佛言。露遮。猶如有人在他後行。手摩他
背。此則名為貪濁惡法。是為二師可以自誡。
^pb是為賢聖戒．律戒．儀戒．時戒。　又告露遮。第三
師者。剃除鬚髮。服三法衣。出家修道。於現法
中可除煩惱。又可增益得上人法。而於現法
中不能除眾煩惱。雖復少多得上人法。己利
未成而為弟子說法。其諸弟子恭敬承事。
^pb依止同住。露遮。彼諸弟子語師言。師今剃除
鬚髮。服三法衣。出家修道。於現法中可得除
眾煩惱。少多得上人法。而今於現法中不能
除眾煩惱。雖復少多得上人法。己利未成而
為弟子說法。諸弟子恭敬承事。共止同住。　佛
^pb言。露遮。猶如有人捨己禾稼。鋤他田苗。此則
名為貪濁惡法。是為三師可以自誡。是為賢
聖戒．律戒．儀戒．時戒。露遮。有一世尊不在世
間。不可傾動。云何為一。若如來．至真．等正覺
出現於世。乃至得三明。除滅無明。生智慧明。
^pb去諸闇冥。出大法光。所謂漏盡智證。所以者
何。斯由精勤。專念不忘。樂獨閑居之所得也。
露遮。是為第一世尊不在世間。不可傾動。露
遮。有四沙門果。何者四。謂須陀洹果．斯陀含
果．阿那含果．阿羅漢果。云何。露遮。有人聞法
^pb應得此四沙門果。若有人遮言。勿為說法。設
用其言者。彼人聞法得果以不。　答曰。不得。　又
問。若不得果。得生天不。　答曰。不得。　又問。遮他
說法。使不得果。不得生天。為是善心。為不善
心耶。　答曰。不善。　又問。不善心者。為生善趣。為
^pb墮惡趣。　答曰。生惡趣。　露遮。猶如有人語波斯
匿王言。王所有國土。其中財物王盡自用。勿
給餘人。云何。露遮。若用彼人言者。當斷餘人
供不。　答曰。當斷。　又問。斷他供者。為是善心。為
不善心。　答曰。不善心。　又問。不善心者。為生善
^pb趣。為墮惡道耶。　答曰。墮惡道。　露遮。彼亦如是。
有人聞法。應得四沙門果。若有人言。勿為說
法。設用其言者。彼人聞法得果不。　答曰。不得。
　又問。若不得果。得生天不。　答曰。不得。　又問。遮
他說法。使不得道果。不得生天。彼為是
^pb善心。為不善心耶。　答曰。不善。　又問。不善心者。
當生善趣。為墮惡道耶。　答曰。墮惡道。　露遮。若
有人語汝言。彼波羅婆提村封所有財物。露
遮。自用勿給人。物當自用。與他何為。云何。露
遮。設用彼言者。當斷餘人供不。　答曰。當斷。　又
^pb問。教人斷他供者。為是善心。為不善心耶。　答
曰。不善。　又問。不善心者。為生善趣。為墮惡道
耶。　答曰。墮惡道。　露遮。彼亦如是。有人聞法應
得四沙門果。若有人言。勿為說法。設用其言
者。彼人聞法得果不。　答曰。不得。又問。若不得
^pb果。得生天不。　答曰。不得。　又問。遮他說法。使不
得果。不得生天。為是善心。為不善心耶。　答曰。
不善。　又問。不善心者。為生善趣。為墮惡道耶。
　答曰。墮惡道。　爾時。露遮婆羅門白佛言。我歸
依佛。歸依法。歸依僧。願聽我於正法中為優
^juan18^pb
^pb婆塞。自今已後。盡形壽不殺．不盜．不婬．不欺．
不飲酒。　佛說法已。時露遮婆羅門聞佛所說。
歡喜奉行。
佛說長阿含經卷第十七
佛說長
^pb阿含經卷第十八
　　　　後秦弘始年佛陀耶舍共竺佛念譯
^n30第四分世記經閻浮提州品第一如是我聞。
　一時。佛在舍衛國祇樹給孤獨園俱利窟中。
與大比丘眾千二百五十人俱。　時。眾比丘於
^pb食後集講堂上議言。諸賢。未曾有也。今此天
地何由而敗。何由而成。眾生所居國土云何。
　爾時。世尊於閑靜處天耳徹聽。聞諸比丘於
食後集講堂上議如此言。爾時世尊於靜窟
起。詣講堂坐。知而故問。問諸比丘。向者所議。
議何等事。　諸比丘白佛言。我等於食後集法
講堂議言。諸賢。未曾有也。今是天地何由而
敗。何由而成。眾生所居國土云何。我等集堂
議
^pb如是事。　佛告諸比丘言。善哉。善哉。凡出家者
應行二法。一賢聖默然。二講論法語。汝等集
在講堂。亦應如此賢聖默然．講論法語。諸比
丘。汝等欲聞如來記天地成敗．眾生所居國
邑不耶。　時。諸比丘白佛言。唯然。世尊。今正是
^pb時。願樂欲聞。世尊說已。當奉持之。　佛言。比丘。
諦聽。諦聽。善思念之。當為汝說。　佛告諸比丘。
如一日月周行四天下。光明所照。如是千世
界。千世界中有千日月．千須彌山王．四千天
下．四千大天下．四千海水．四千大海．四千龍．
^pb四千大龍．四千金翅鳥．四千大金翅鳥．四千
惡道．四千大惡道．四千王．四千大王．七千大
樹．八千大泥犁．十千大山．千閻羅王．千四天
王．千忉利天千焰摩天．千兜率天．千化自在
天．千他化自在天．千梵天。是為
^pb小千世界。如一小千世界。爾所小千千世界。
是為中千世界。如一中千世界。爾所中千千
世界。是為三千大千世界。如是世界周匝成
敗。眾生所居名一佛剎。　佛告比丘。今此大地
深十六萬八千由旬。其邊無際。地止於水。水
^pb深三千三十由旬。其邊無際。水止於風。風深
六千四十由旬。其邊無際。比丘。其大海水深
八萬四千由旬。其邊無際。須彌山王入海水
中八萬四千由旬。出海水上高八萬四千由
旬。下根連地。多固地分。其山直上。無有阿曲。
^pb生種種樹。樹出眾香。香遍山林。多諸賢聖。大
神妙天之所居止。其山下基純有金沙。其山
四面有四埵出。高七百由旬。雜色間廁。七寶
所成。四埵斜低。曲臨海上。　須彌山王有七寶
階道。其下階道廣六十由旬。挾道兩邊有七
^pb重寶牆．七重欄楯．七重羅網．七重行樹。金牆
銀門。銀牆金門。水精牆琉璃門。琉璃牆水精
門。赤珠牆馬瑙門。馬瑙牆赤珠門。車磲牆眾
寶門。其欄楯者。金欄銀桄。銀欄金桄。水精欄
琉璃桄。琉璃欄水精桄。赤珠欄馬瑙桄。馬瑙
^pb欄赤珠桄。車磲欄眾寶桄。其欄楯上有寶羅
網。其金羅網下懸銀鈴。其銀羅網下懸金鈴。
琉璃羅網懸水精鈴。水精羅網懸琉璃鈴。赤
珠羅網懸馬瑙鈴。馬瑙羅網懸赤珠鈴。車磲
羅網懸眾寶鈴。其金樹者金根金枝銀葉華
^pb實。其銀樹者銀根銀枝金葉華實。其水精樹
水精根枝琉璃華葉。其琉璃樹琉璃根枝水
精華葉。其赤珠樹赤珠根枝馬瑙華葉。其馬
瑙樹者馬瑙根枝赤珠華葉。車磲樹者車磲
根桄眾寶華葉。　其七重牆。牆有四門。門有欄
^pb楯。七重牆上皆有樓閣臺觀。周匝圍遶有園
觀浴池。生眾寶華葉。寶樹行列。花果繁茂。香
風四起。悅可人心。鳧鴈鴛鴦。異類奇鳥。無數
千種。相和而鳴。又須彌山王中級階道廣四
十由旬。挾道兩邊有七重寶牆．欄楯七重．羅
^pb網七重．行樹七重。乃至無數眾鳥相和而鳴。
亦如下階。上級階道廣二十由旬。挾道兩邊
有七重寶牆．欄楯七重．羅網七重．行樹七重。
乃至無數眾鳥相和而鳴。亦如中階。　佛告比
丘。其下階道有鬼神住。名曰伽樓羅足。其中
^pb階道有鬼神住。名曰持鬘。其上階道有鬼神
住。名曰喜樂。其四捶高四萬二千由旬。四天
大王所居宮殿。有七重寶城．欄楯七重．羅網
七重．行樹七重。諸寶鈴乃至無數眾鳥相和
而鳴。亦復如是。須彌山頂有三十三天
^pb宮。寶城七重．欄楯七重．羅網七重．行樹七重。
乃至無數眾鳥相和而鳴。又復如是。過三十
三天由旬一倍有焰摩天宮。過焰摩天宮由
旬一倍有兜率天宮。過兜率天宮由旬一倍
有化自在天宮。過化自在天宮由旬一倍有
^pb他化自在天宮。過他化自在天宮由旬一倍
有梵加夷天宮。　於他化自在天．梵加夷天中
間。有摩天宮。縱廣六千由旬。宮牆七重．欄楯
七重．羅網七重．行樹七重。乃至無數眾鳥相
和而鳴。亦復如是。過梵伽夷天宮由旬一倍
^pb有光音天宮。過光音天由旬一倍有遍淨天
宮。過遍淨天由旬一倍有果實天宮。過果實
天由旬一倍有無想天宮。過無想天由旬一
倍有無造天宮。過無造天由旬一倍有無熱
天宮。過無熱天由旬一倍有善見天宮。過善
^pb見天由旬一倍有大善見天宮。過大善見天
由旬一倍有色究竟天宮。過色究竟天上有
空處智天．識處智天．無所有處智天．有想無
想處智天。齊此名眾生邊際．眾生世界。一切
眾生生．老．病．死．受陰．受有。齊此不過。　佛告比
^pb丘。須彌山北有天下。名鬱單曰。其土正方。縱
廣一萬由旬。人面亦方。像彼地形。須彌山東
有天下。名弗于逮。其土正圓。縱廣九千由旬。
人面亦圓。像彼地形。須彌山西有天下。名俱
耶尼。其土形如半月。縱廣八千由旬。人面亦
^pb爾。像彼地形。須彌山南有天下。名閻浮提。其
土南狹北廣。縱廣七千由旬。人面亦爾。像此
地形。須彌山北面天金所成。光照北方。須彌
山東面天銀所成。光照東方。須彌山西面天
水精所成。光照西方。須彌山南面天琉璃所
^pb成。光照南方。　鬱單曰有大樹王。名菴婆羅。圍
七由旬。高百由旬。枝葉四布五十由旬。弗于
逮有大樹王。名伽藍浮。圍七由旬。高百由旬。
枝葉四布五十由旬。俱耶尼有大樹王。名曰
斤提。圍七由旬。高百由旬。枝葉四布五十由
^pb旬。又其樹下有石牛幢。高一由旬。閻浮提有
大樹王。名曰閻浮提。圍七由旬。高百由旬。枝
葉四布五十由旬。金翅鳥王及龍王樹名俱
利睒婆羅。圍七由旬。高百由旬。枝葉四布五
十由旬。阿修羅王有樹。名善畫。圍七由旬。高
^pb百由旬。枝葉四布五十由旬。忉利天有樹。名
曰晝度。圍七由旬。高百由旬。枝葉四布五十
由旬。　須彌山邊有山。名伽陀羅。高四萬二千
由旬。縱廣四萬二千由旬。其邊廣遠。雜色間
廁。七寶所成。其山去須彌山八萬四千由旬。

^pb其間純生優缽羅花．缽頭摩花．俱物頭花．分
陀利花。蘆葦．松．竹叢生其中。出種種香。香亦
充遍。去佉陀羅山不遠有山。名伊沙陀羅。高
二萬一千由旬。縱廣二萬一千由旬。其邊廣
遠。雜色間廁。七寶所成。去佉陀羅山四萬二
^pb千由旬。其間純生優缽羅花．缽頭摩花．俱勿
頭花．分陀利花。蘆葦．松．竹叢生其中。出種種
香。香氣充遍。去伊沙陀羅山不遠有山。名樹
巨陀羅。高萬二千由旬。縱廣萬二千由旬。其
邊廣遠。雜色間廁。七寶所成。去伊沙陀羅山
^pb二萬一千由旬。其間純生四種雜花。蘆葦．松．
竹叢生其中。出種種香。香氣充遍。去樹巨陀
羅山不遠有山。名善見。高六千由旬。縱廣六
千由旬。其邊廣遠。雜色間廁。七寶所成。去樹
巨陀羅山萬二千由旬。其間純生四種雜花。

^pb蘆葦．松．竹叢生其中。出種種香。香氣充遍。　去
善見山不遠有山。名馬食上。高三千由旬。縱
廣三千由旬。其邊廣遠。雜色間廁。七寶所成。
去善見山六千由旬。其間純生四種雜花。蘆
葦．松．竹叢生其中。出種種香。香氣充遍。去馬
^pb食山不遠有山。名尼民陀羅。高千二百由旬。
縱廣千二百由旬。其邊廣遠。雜色間廁。七寶
所成。去馬食山三千由旬。其間純生四種雜
花。蘆葦．松．竹叢生其中。出種種香。香氣充遍。
去尼民陀羅山不遠有山。名調伏。高六百由
^pb旬。縱廣六百由旬。其邊廣遠。雜色間廁。七寶
所成。去尼民陀羅山千二百由旬。其間純生
四種雜花。蘆葦．松．竹叢生其中。出種種香香
氣充遍。去調伏山不遠有山。名金剛圍。高三
百由旬。縱廣三百由旬。其邊廣遠。雜色間廁。

^pb七寶所成。去調伏山六百由旬。其間純生四
種雜花。蘆葦．松．竹叢生其中。出種種香。香氣
充遍。　去大金剛山不遠有大海水。海水北岸
有大樹王。名曰閻浮。圍七由旬。高百由旬。枝
葉四布五十由旬。其邊空地復有叢林。名菴
^pb婆羅。縱廣五十由旬。復有叢林名曰閻婆。縱
廣五十由旬。復有叢林名曰娑羅。縱廣五十
由旬。復有叢林名曰多羅。縱廣五十由旬。復
有叢林名曰那多羅。縱廣五十由旬。復有叢
林名曰為男。縱廣五十由旬。復有叢林名曰
^pb為女。縱廣五十由旬。復有叢林名曰男女。縱
廣五十由旬。復有叢林名曰散那。縱廣五十
由旬。復有叢林名曰栴檀。縱廣五十由旬。復
有叢林名曰佉詶羅。縱廣五十由旬。復有叢
林名曰波奈婆羅。縱廣五十由旬。復有叢林
^pb名曰毗羅。縱廣五十由旬。復有叢林名曰香
奈。縱廣五十由旬。復有叢林名曰為梨。縱廣
五十由旬。復有叢林名曰安石留。縱廣五十
由旬。復有叢林名曰為甘。縱廣五十由旬。復
有叢林名呵梨勒。縱廣五十由旬。復有叢林
^pb名毗醯勒。縱廣五十由旬。復有叢林名阿摩
勒。縱廣五十由旬。復有叢林名阿摩犁。縱廣
五十由旬。復有叢林名奈。縱廣五十由旬。復
有叢林名甘蔗。縱廣五十由旬。復有叢林名
葦。縱廣五十由旬。復有叢林名竹。縱廣五十
^pb由旬。復有叢林名舍羅。縱廣五十由旬。復有
叢林名舍羅業。縱廣五十由旬。復有叢林名
木瓜。縱廣五十由旬。復有叢林名大木瓜。縱
廣五十由旬。復有叢林名解脫華。縱廣五十
由旬。復有叢林名瞻婆。縱廣五十由旬。復有
^pb叢林名婆羅羅。縱廣五十由旬。復有叢林名
修摩那。縱廣五十由旬。復有叢林名婆師。縱
廣五十由旬。復有叢林名多羅梨。縱廣五十
由旬。復有叢林名伽耶。縱廣五十由旬。復有
叢林名葡萄。縱廣五十由旬。　過是地空。其空
^pb地中復有花池。縱廣五十由旬。復有缽頭摩
池．俱物頭池．分陀利池。毒蛇滿中。各縱廣五
十由旬。過是地空。其空地中有大海水。名鬱
禪那。此水下有轉輪聖王道。廣十二由旬。挾
道兩邊有七重牆．七重欄楯．七重羅網．七重
^pb行樹。周匝校飾。以七寶成。閻浮提地轉輪聖
王出于世時。水自然去。其道平現。去海不遠
有山。名鬱禪。其山端嚴。樹木繁茂。花果熾盛。
眾香芬馥。異類禽獸靡所不有。去鬱禪山不
遠有山。名金壁。中有八萬巖窟。八萬象王
^pb止此窟中。其身純白。頭有雜色。口有六牙。齒
間金填。過金壁山已。有山名雪山。縱廣五百
由旬。深五百由旬。東西入海。雪山中間有寶
山。高二十由旬。　雪山埵出高百由旬。其山頂
上有阿耨達池。縱廣五十由旬。其水清冷。澄
^pb淨無穢。七寶砌壘．七重欄楯．七重羅網．七重
行樹。種種異色。七寶合成。其欄楯者。金欄銀
桄。銀欄金桄。琉璃欄水精桄。水精欄琉璃桄。
赤珠欄馬瑙桄。馬瑙欄赤珠桄。車磲欄眾寶
所成。金網銀鈴。銀網金鈴。琉璃網水精鈴。水
^pb精網琉璃鈴。車磲網七寶所成。金多羅樹金
根金枝銀葉銀果。銀多羅樹銀根銀枝金葉
金果。水精樹水精根枝琉璃花果。赤珠樹赤
珠根枝馬瑙葉馬瑙花果。車磲樹車磲根枝
眾寶花果。　阿耨達池側皆有園觀浴池。眾花
積聚。種
^pb種樹葉。花果繁茂。種種香風。芬馥四布。種種
異類。諸鳥哀鳴相和。阿耨達池底。金沙充滿。
其池四邊皆有梯陛。金桄銀陛。銀桄金陛。琉
璃桄水精陛。水精桄琉璃陛。赤珠桄馬瑙陛。
馬瑙桄赤珠陛。車磲桄眾寶陛。遶池周匝皆
^pb有欄楯。生四種花。青．黃．赤．白。雜色參間。華如
車輪。根如車轂。花根出汁。色白如乳。味甘如
蜜。阿耨達池東有恒伽河。從牛口出。從五百
河入于東海。阿耨達池南有新頭河。從師子
口出。從五百河入于南海。阿耨達池西有婆
^pb叉河。從馬口出。從五百河入于西海。阿耨達
池北有斯陀河。從象口中出。從五百河入于
北海。阿耨達宮中有五柱堂。阿耨達龍王恒
於中止。　佛言。何故名為阿耨達。阿耨達其義
云何。此閻浮提所有龍王盡有三患。唯阿耨
^pb達龍無有三患。云何為三。一者舉閻浮提所
有諸龍。皆被熱風．熱沙著身。燒其皮肉。及燒
骨髓以為苦惱。唯阿耨達龍無有此患。二者
舉閻浮提所有龍宮。惡風暴起。吹其宮內。失
寶飾衣。龍身自現以為苦惱。唯阿耨達龍王
^pb無如是患。三者舉閻浮提所有龍王。各在宮
中相娛樂時。金翅大鳥入宮搏撮或始生方
便。欲取龍食。諸龍怖懼。常懷熱惱。唯阿耨達
龍無如此患。若金翅鳥生念欲住。即便命終。
故名阿耨達(阿耨達秦言無惱熱)。佛告比丘。
^pb雪山右面有城。名毗舍離。其城北有七黑山。
七黑山北有香山。其山常有歌唱伎樂音樂
之聲。山有二窟。一名為晝。二名善晝。天七寶
成。柔濡香潔。猶如天衣。妙音乾闥婆王從五
百乾闥婆在其中止。晝．善晝窟北有娑羅樹
王。名曰善住。有八千樹
^pb王圍遶四面。善住樹王下有象王。亦名善住。
止此樹下。身體純白。七處平住。力能飛行。其
頭赤色。雜色毛間。六牙纖傭。金為間填。有八
千象圍遶隨從。其八千樹王下八千象。亦復
如是。　善住樹王北有大浴池。名摩陀延。縱廣
^pb五十由旬。有八千浴池周匝圍遶。其水清涼。
無有塵穢。以七寶塹周匝砌壘遶。池有七重
欄楯．七重羅網．七重行樹。皆七寶成。金欄銀
桄。銀欄金桄。水精欄琉璃桄。琉璃欄水精桄。
赤珠欄馬瑙桄。馬瑙欄赤珠桄。車磲欄眾寶
^pb桄。其金羅網下垂銀鈴。其銀羅網下垂金鈴。
水精羅網垂琉璃鈴。琉璃羅網垂水精鈴。赤
珠羅網垂馬瑙鈴。馬瑙羅網垂赤珠鈴。硨磲
羅網垂眾寶鈴。其金樹者金根金枝銀葉花
實。其銀樹者銀根銀枝金葉花實。水精樹者
^pb水精根枝琉璃花實。琉璃樹者琉璃根枝水
精花實。赤珠樹者赤珠根枝馬瑙花實。馬瑙
樹者馬瑙根枝赤珠花實。硨磲樹者車磲根
枝眾寶花實。　又其池底金沙布散。遶池周匝
有七寶階道。金陛銀蹬。銀陛金蹬。水精陛琉
^pb璃蹬。琉璃陛水精蹬。赤珠陛馬瑙蹬。馬瑙陛
赤珠蹬。車磲陛眾寶蹬。挾陛兩邊有寶欄楯。
又其池中生四種華。青．黃．赤．白。眾色參間。華
如車輪。根如車轂。花根出汁。色白如乳。味甘
如蜜。遶池四面有眾園觀．叢林．浴池。生種種
^pb花。樹木清涼。花果豐盛。無數眾鳥相和而鳴。
亦復如是。善住象王念欲遊戲。入池浴時。即
念八千象王。時。八千象王復自念言。善住象
王今以念我。我等宜往至象王所。於是。眾象
即往前立。　時。善住象王從八千象至摩陀延
^pb池。其諸象中有為王持蓋者。有執寶扇扇象
王者。中有作倡伎樂前導從者。時。善住象王
入池洗浴。作倡伎樂。共相娛樂。或有象為王
洗鼻者。或有洗口．洗頭．洗牙．洗耳．洗腹．洗背．
洗尾．洗足者。中有拔華根洗之與王食者。中
^pb有取四種花散王上者。爾時。善住象王洗浴．
飲食。共相娛樂已。即出岸上。向善住樹立。其
八千象然後各自入池洗浴．飲食。共相娛樂。
訖已還出。至象王所。　時。象王從八千象前後
導從。至善住樹王所。中有持蓋覆象王者。有
^pb執寶扇扇象王者。中有作倡伎樂在前導者。
時。善住象王詣樹王已。坐臥行步隨意所遊。
餘八千象各自在樹下。坐臥行步隨意所遊。
其樹林中有圍八尋者。有圍九尋至十尋．十
五尋者。唯善住象王婆羅樹王圍十六尋。其
八
^pb千婆羅樹枝葉墮落時。清風遠吹置於林外。
又八千象大小便時。諸夜叉鬼除之林外。　佛
告比丘。善住象王有大神力。功德如是。雖為
畜生。受福如是。
　　佛說長阿含第四分世記經鬱單曰品第
^pb　　二佛告比丘。鬱單曰天下多有諸山。其彼山
側有諸園觀浴池。生眾雜花。樹木清涼。花果
豐茂。無數眾鳥相和而鳴。又其山中多眾流
水。其水洋順。無有卒暴。眾花覆上。汎汎徐流。
挾岸兩邊多眾樹木。枝條柔弱。花果繁熾。地
^pb生濡草。槃縈右旋。色如孔翠。香如婆師。濡若
天衣。其地柔濡。以足踏地。地凹四寸。舉足還
復。地平如掌。無有高下。　比丘。彼鬱單曰土四
面有四阿耨達池。各縱廣百由旬。其水澄清。
無有垢穢。以七寶塹廁砌其邊。乃至無數眾
鳥
^pb相和悲鳴。與摩陀延池嚴飾無異。彼四大池
各出四大河。廣十由旬。其水洋順。無有卒暴。
眾花覆上。汎汎徐流。挾岸兩邊多眾樹木。枝
條柔弱。花果繁熾。地生濡草。槃縈右旋。色如
孔翠。香猶婆師。濡若天衣。其地柔濡。以足蹈
^pb地。地凹四寸。舉足還復。地平如掌。無有高下。
又彼土地無有溝澗．坑坎．荊棘．株杌。亦無蚊
虻．蚖蛇．蜂蝎．虎豹．惡獸。地純眾寶。無有石沙。
陰陽調柔。四氣和順。不寒不熱。無眾惱患。其
地潤澤。塵穢不起。如油塗地。無有遊塵。百草
^pb常生。無有冬夏。樹木繁茂。花果熾盛。地生濡
草。槃縈右旋。色如孔翠。香猶婆師。濡若天衣。
其地柔濡。以足蹈地。地凹四寸。舉足還復。地
平如掌。無有高下。　其土常有自然粳米。不種
自生。無有糠糩如白花聚。猶忉利天食。眾味
^pb具足。其土常有自然釜鍑。有摩尼珠。名曰焰
光。置於鍑下。飯熟光滅。不假樵火。不勞人功。
其土有樹。名曰曲躬。葉葉相次。天雨不漏。彼
諸男女止宿其下。復有香樹。高七十里。花果
繁茂。其果熟時。皮殼自裂。自然香出。其樹或
^pb高六十里。或五十．四十。極小高五里。皆花果
繁茂。其果熟時。皮殼自裂。自然香出。　復有衣
樹。高七十里。花果繁茂。其果熟時。皮殼自裂。
出種種衣。其樹或高六十里．五十．四十。極小
高五里。皆花果繁茂。出種種衣。復有莊嚴樹。
^pb高七十里。花果繁茂。其果熟時。皮殼自裂。出
種種嚴身之具。其樹或高六十里．五十．四十
里。極小高五里。皆花果繁茂。出種種嚴身之
具。復有花鬘樹。高七十里。花果繁茂。其果熟
時。皮殼自裂。出種種鬘。樹或高六十里．五
^pb十．四十里。極小高五里。亦皆花果繁茂。出種
種鬘。復有器樹。高七十里。花果繁茂。其果熟
時。皮殼自裂。出種種器。其樹或高六十里．五
十．四十。極小高五里。皆花果繁茂。出種種器。
復有果樹。高七十里。花果繁茂。其果熟時。皮
^pb殼自裂。出種種果。樹或高六十里．五十．四十。
極小高五里。皆花果繁茂。出種種果。復有樂
器樹。高七十里。花果繁茂。其果熟時。皮殼自
裂。出種種樂器。其樹或高六十里．五十．四十。
極小高五里。皆花果繁茂。出種種樂器。　其土
^pb有池。名曰善見。縱廣百由旬。其水清澄。無有
垢穢。以七寶塹廁砌其邊。遶池四面有七重
欄楯．七重羅網．七重行樹。乃至無數眾鳥相
和而鳴。亦復如是。其善見池北有樹。名菴婆
羅。周圍七里。上高百里。枝葉四布遍五十里。

^pb其善見池東出善道河。廣一由旬。其水徐流。
無有洄澓。種種雜花覆蔽水上。挾岸兩邊樹
木繁茂。枝條柔弱。花果熾盛。地生濡草。槃縈
右旋。色如孔翠。香如婆師。濡若天衣。其地柔
濡。足踏地時。地凹四寸。舉足還復。地平如掌。
^pb無有高下。　又其河中有眾寶船。彼方人民欲
入中洗浴遊戲時。脫衣岸上。乘船中流。遊戲
娛樂訖已。度水遇衣便著。先出先著。後出後
著。不求本衣。次至香樹。樹為曲躬。其人手取
種種雜香。以自塗身。次到衣樹。樹為曲躬。其
^pb人手取種種雜衣。隨意所著。次到莊嚴樹。樹
為曲躬。其人手取種種莊嚴。以自嚴飾。次到
鬘樹。樹為曲躬。其人手取種種雜鬘。以著頭
上。次到器樹。樹為曲躬。其人手取種種寶器。
取寶器已。次到果樹。樹為曲躬。其人手取
^pb種種美果。或噉食者。或口含者。或漉汁飲者。
次到樂器樹。樹為曲躬。其人手取種種樂器。
調絃鼓之。並以妙聲和絃。而行詣於園林。隨
意娛樂。或一日．二日至于七日。然後復去。無
有定處。　善見池南出妙體河。善見池西出妙
^pb味河。善見池北出光影河。亦復如是。善見池
東有園林名善見。縱廣百由旬。遶園四邊有
七重欄楯．七重羅網．七重行樹。雜色間廁。七
寶所成。其園四面有四大門。周匝欄楯。皆七
寶成。園內清淨。無有荊棘。其地平正。無有溝
^pb澗．坑坎．陵阜。亦無蚊虻．蠅蚤虱．蚖蛇．蜂蝎．虎
狼．惡獸。地純眾寶。無有石沙。陰陽調柔。四氣
和順。不寒不熱。無眾惱患。其地潤澤。無有塵
穢。如油塗地。遊塵不起。百草常生。無有冬夏。
樹木繁茂。花果熾盛。地生濡草。盤縈右旋。色
如
^pb孔翠。香如婆師。濡若天衣。其地柔濡。足蹈地
時。地凹四寸。舉足還復。　其園常生自然粳米。
無有糠糩如白花聚。眾味具足。如忉利天食。其
園常有自然釜鍑。有摩尼珠。名曰焰光。置於
鍑下。飯熟光滅。不假樵火。不勞人功。其園有
^pb樹。名曰曲躬。葉葉相次。天雨不漏。使諸男女
止宿其下。復有香樹。高七十里。花果繁茂。其
果熟時。皮殼自裂。出種種香。樹有高六十里．
五十．四十。至高五里。花果繁茂。出種種香。乃
至樂器樹。亦復如是。　其土人民至彼園中游
^pb戲娛樂。一日．二日。至于七日。其善見園無人
守護。隨意游戲。然後復去。善見池南有園林。
名大善見。善見池西有園林。名曰娛樂。善見
池北有園林。名曰等花。亦復如是。其土中夜．
後夜。阿耨達龍王數數隨時起清淨雲。周
^pb遍世界而降甘雨。如搆牛頃。以八味水潤澤
普洽。水不留停。地無泥淖。猶如鬘師以水灑
華。使不萎枯。潤澤鮮明。時。彼土於中夜後無
有雲翳。空中清明。海出涼風。清淨柔和。微吹
人身。舉體快樂。其土豐饒。人民熾盛。設須食
^pb時。以自然粳米著於釜中。以焰光珠置於釜
下。飯自然熟。珠光自滅。諸有來者。自恣食之。
其主不起。飯終不盡。若其主起。飯則盡賜。其
飯鮮潔。如白花聚。其味具足。如忉利天食。彼
食此飯。無有眾病。氣力充足。顏色和悅。無有
^pb衰耗。　又其上人身體相類。形貌同等。不可分
別。其貌少壯。如閻浮提二十許人。其人口齒
平正潔白。密緻無間。髮紺青色。無有塵垢。髮
垂八指。齊眉而止。不長不短。若其土人起欲
心時。則熟視女人而捨之去。彼女隨後往
^pb詣園林。若彼女人是彼男子父親．母親骨肉
中表不應行欲者。樹不曲蔭。各自散去。若非
父親．母親骨肉中表應行欲者。樹則曲躬。迴
蔭其身。隨意娛樂。一日．二日。或至七日。爾乃
散去。彼人懷妊。七日．八日便產。隨生男女。置
^pb於四衢大交道頭。捨之而去。諸有行人經過
其邊。出指令嗽。指出甘乳。充適兒身。過七日
已。其兒長成與彼人等。男向男眾。女向女眾。
　彼人命終。不相哭泣。莊嚴死屍。置四衢道。捨
之而去。有鳥名憂慰禪伽。接彼死屍置於他
^pb方。又其土人。大小便時。地即為開。便利訖已。
地還自合。其土人民無所繫戀。亦無畜積。壽
命常定。死盡生天。彼人何故壽命常定。其人
前世修十善行。身壞命終。生鬱單曰。壽命千
歲。不增不減。是故彼人壽命正等。　復次。殺生
^pb者墮惡趣。不殺者生善趣。如是竊盜．邪婬．兩
舌．惡口．妄言．綺語．貪取．嫉妒．邪見者。墮惡趣
中。不盜。不婬。不兩舌．惡口．妄言．綺語。不貪取．
嫉妒．邪見者。則生善趣。若有不殺。不盜。不婬。
不兩舌．惡口．妄言．綺語。不貪取．嫉妒．邪見。身
^pb壞命終。生鬱單曰。壽命千歲。不增不減。是故
彼人壽命正等。復次。慳吝貪取。不能施惠。死
墮惡道。開心不吝。能為施惠者。則生善處。有
人施沙門．婆羅門。及施貧窮乞兒．瘡病．困苦
者。給其衣服．飯食．乘輿．花鬘．塗香．床榻．房舍。
^pb又造立塔廟。燈燭供養。其人身壞命終。生鬱
單曰。壽命千歲。不增不減。是故彼人壽命正
等。何故稱鬱單曰為勝。其土人民不受十善。
舉動自然與十善合。身壞命終。生天善處。是
故彼人得稱為勝鬱單曰。鬱單曰者。其義
^pb云何。於三天下。其土最上最勝。故名鬱單曰
(鬱單曰秦言最上)。
　　佛說長阿含第四分世記經轉輪聖王品第
　　三佛告比丘。世間有轉輪聖王。成就七寶。有
四神德。云何轉輪聖王成就七寶。一金輪寶。
^pb二白象寶。三紺馬寶。四神珠寶。五玉女寶。六
居士寶。七主兵寶。云何轉輪聖王金輪寶成
就。若轉輪聖王出閻浮提地。剎利水澆頭種。
以十五日月滿時。沐浴香湯。上高殿上。與婇
女眾共相娛樂。天金輪寶忽現在前。輪有千
^pb輻。其光色具足。天金所成。天匠所造。非世所
有。輪徑丈四。轉輪聖王見已。默自念言。我曾
從先宿諸舊聞如是語。若剎利王水澆頭種。
以十五日月滿時。沐浴香湯。昇法殿上。婇女
圍遶。自然金輪忽現在前。輪有千輻。光色具
足。天匠所造。非世所有。輪徑丈四。是則名為
轉輪
^pb聖王。今此輪現。將無是耶。今我寧可試此輪
寶。　時。轉輪王即召四兵。向金輪寶。偏露右臂。
右膝著地。以右手摩捫金輪語言。汝向東方。
如法而轉。勿違常則。輪即東轉。時。轉輪王即
將四兵隨其後行。金輪寶前有四神導。輪所
^pb住處。王即止駕。爾時。東方諸小國王見大王
至。以金缽盛銀粟。銀缽盛金粟。來詣王所。拜
首白言。善哉。大王。今此東方土地豐樂。多諸
珍寶。人民熾盛。志性仁和。慈孝忠順。唯願聖
王於此治政。我等當給使左右承受所。當時。
^pb轉輪王語小王言。止。止。諸賢。汝等則為供養
我已。但當以正法治化。勿使偏枉。無令國內
有非法行。身不殺生。教人不殺生．偷盜．邪婬．
兩舌．惡口．妄言．綺語．貪取．嫉妒．邪見之人。此
即名為我之所治。　時。諸小王聞是教已。即
^pb從大王巡行諸國。至東海表。次行南方．西方．
北方。隨輪所至。其諸國王各獻國土。亦如東
方諸小王比。此閻浮提所有名曰土沃野豐。
多出珍寶。林水清淨。平廣之處。輪則周行。封
盡圖度東西十二由旬。南北十由旬。天神於
^pb中夜造城墎。其城七重。七重欄楯．七重羅網．
七重行樹。周匝校飾。七寶所成。乃至無數眾
鳥相和而鳴。造此城已。金輪寶復於其城中。
圖度封地東西四由旬。南北二由旬。天神於
中夜造宮殿。宮牆七重。七寶所成。乃至無數
^pb眾鳥相和而鳴。亦復如是。造宮殿已。時金輪
寶在宮殿上虛空中住。完具而不動轉。轉輪
聖王踊躍而言。此金輪寶真為我瑞。我今真
為轉輪聖王。是為金輪寶成就。　云何白象寶
成就。轉輪聖王清旦於正殿上坐。自然象
^pb寶忽現在前。其毛純白。七處平住。力能飛行。
其首雜色。六牙纖傭。真金間填。時。王見已念
言。此象賢良。若善調者可中御乘。即試調習。
諸能悉備。時。轉輪王欲自試象。即乘其上。清
旦出城。周行四海。食時以還。時。轉輪王踊躍
^pb而言。此白象寶真為我瑞。我今真為轉輪聖
王。是為象寶成就。　云何轉輪聖王紺馬寶成
就。時。轉輪聖王清旦在正殿上坐。自然馬寶
忽現在前。紺青色。朱騣尾。頭頸如象。力能飛
行。時。王見已念言。此馬賢良。若善調者。可中
^pb御乘。即試調習。諸能悉備。時。轉輪聖王欲自
試馬寶。即乘其上。清旦出城。周行四海。食時
已還。時。轉輪王踊躍而言。此紺馬寶真為我
瑞。我今真為轉輪聖王。是為紺馬寶成就。　云
何神珠寶成就。時。轉輪聖王於清旦在正殿
^pb上坐。自然神珠忽現在前。質色清徹。無有瑕
穢。時。王見已言。此珠妙好。若有光明。可照宮
內。時。轉輪王欲試此珠。即召四兵。以此寶珠
置高幢上。於夜冥中。齎幢出城。其珠光明照
一由旬。現城中人皆起作務。謂為是晝。時。轉
^pb輪聖王踊躍而言。今此神珠真為我瑞。我今
真為轉輪聖王。是為神珠寶成就。　云何玉女
寶成就。時。玉女寶忽然出現。顏色溶溶。面貌
端正。不長不短。不麤不細。不白不黑。不剛不
柔。冬則身溫。夏則身涼。舉身毛孔出栴檀香。
^pb口出優缽羅花香。言語柔濡。舉動安詳。先起
後坐。不失宜則。時。轉輪聖王見已無著。心不
暫念。況復親近。時。轉輪聖王見已。踊躍而言。
此玉女寶真為我瑞。我今真為轉輪聖王。是
為玉女寶成就。　云何居士寶成就。時。居士丈
夫
^pb忽然自出。寶藏自然財富無量。居士宿福。眼
能徹視地中伏藏。有主無主皆悉見知。其有
主者能為擁護。其無主者取給王用。時。居士
寶往白王言。大王。有所給與。不足為憂。我自
能辦。轉輪聖王欲試居士寶。即敕嚴船於水
^pb遊戲。告居士曰。我須金寶。汝速與我。居士報
曰。大王小待。須至岸上。王尋逼言。我今須用。
正爾得來。時。居士寶被王嚴敕。即於船上長
跪。以右手內著水中。水中寶瓶隨手而出。如
虫緣樹。彼居士寶亦復如是。內手水中。寶緣
^pb手出。充滿船上。而白王言。向須寶用。為須幾
許。時。轉輪聖王語居士言。止。止。吾無所須。向
相試耳。汝今便為供養我已。時。居士聞王語
已。尋以寶物還沒水中。時。轉輪聖王踊躍而
言。此居士寶真為我瑞。我今真為轉輪
^pb聖王。是為居士寶成就。　云何主兵寶成就。時。
主兵寶忽然出現。智謀雄猛。英略獨決。即詣
王所白言。大王。有所討罰。不足為憂。我自能
辦。時。轉輪聖王欲試主兵寶。即集四兵而告
之曰。汝今用兵。未集者集。已集者放。未嚴者
^pb嚴。已嚴者解。未去者去。已去者住。時。主兵寶
聞王語已。即令四兵。未集者集。已集者放。未
嚴者嚴。已嚴者解。未去者去。已去者住。時。轉
輪聖王見已。踊躍而言。此主兵寶真為我瑞。
我今真為轉輪聖王。是為轉輪聖王七寶成
^pb就。謂四神德。一者長壽不夭無能及者。二者
身強無患無能及者。三者顏貌端正無能及
者。四者寶藏盈溢無能及者。是為轉輪聖王
成就七寶及四功德。　時。轉輪聖王久乃命駕
出遊後園。尋告御者。汝當善御而行。所以
^pb然者。吾欲諦觀國土人民安樂無患。時。國人
民路次觀者。復語侍人。汝且徐行。吾欲諦觀
聖王威顏。時。轉輪聖王慈育民物如父愛子。
國民慕王如子仰父。所有珍琦盡以貢王。願
垂納受。在意所與。時王報曰。且止。諸人。吾自
^pb有寶。汝可自用。　轉輪聖王治此閻浮提時。其
地平正。無有荊棘．坑坎．堆阜。亦無蚊虻．蜂蝎．
蠅蚤．蛇蚖．惡蟲。石沙．瓦礫自然沈沒。金銀寶
玉現於地上。四時和調。不寒不熱。其地柔濡。
無有塵穢。如油塗地。潔淨光澤。無有塵穢。轉
^pb輪聖王治於世時。地亦如是。地出流泉。清淨
無竭。生柔濡草。冬夏常青。樹木繁茂。花果熾
盛。地生濡草。色如孔翠。香若婆師。濡如天衣。
足蹈地時。地凹四寸。舉足還復。無空缺處。自
然粳米無有糠糩眾味具足。時有香樹。花果
^pb茂盛。其果熟時。果自然裂。出自然香。香氣馥
熏。復有衣樹。花果茂盛。其果熟時。皮殼自裂。
出種種衣。復有莊嚴樹。花果熾盛。其果熟時。
皮殼自裂。出種種莊嚴具。復有鬘樹。花果茂
盛。其果熟時。皮殼自裂。出種種鬘。復有器樹。
^pb花果茂盛。其果熟時。皮殼自裂。出種種器。復
有果樹。花果茂盛。其果熟時。皮殼自裂。出種
種果。復有樂器樹。花果茂盛。其果熟時。皮殼
自裂。出眾樂器。　轉輪聖王治於世時。阿耨達
龍王於中夜後起大密雲。彌滿世界而降大
^pb雨。如搆牛頃。雨八味水。潤澤周普。地無停水。
亦無泥洹。潤澤沾洽。生長草木。猶如鬘師水
灑花鬘。使花鮮澤。令不萎枯。時雨潤澤。亦復
如是。又時於中夜後。空中清明。淨無雲曀。海
出涼風。清淨調柔。觸身生樂。聖王治時。此閻
^pb浮提五穀豐賤。人民熾盛。財寶豐饒。無所匱
乏。　當時。轉輪聖王以正治國。無有阿抂修十善
行。爾時諸人民亦修正見。具十善行。其王久
久。身生重患。而取命終。時猶如樂人。食如小
過。身小不適。而便命終。生梵天上。時玉女寶．
^pb居士寶．主兵寶及國土民作倡伎樂。葬聖王
身。其王玉女寶．居士寶．主兵寶．國內士民。以
香湯洗浴王身。以劫貝纏五百張疊。次如纏
之。奉舉王身。置金棺裏。以香油灌置鐵槨裏。
復以木槨重衣其外。積眾香薪重衣其上。而
^pb耶維之。於四衢道頭起七寶塔。縱廣一由旬。
雜色參間。以七寶成。其塔四面各有一門。周
匝欄楯。以七寶成。其塔四面空地縱廣五由
旬。園牆七重．七重欄楯．七重羅網．七重行樹。
金牆銀門。銀牆金門。琉璃牆水精門。水精
^pb牆琉璃門。赤珠牆馬瑙門。馬瑙牆赤珠門。車
磲牆眾寶門。其欄楯者。金欄銀桄。銀欄金桄。
水精欄琉璃桄。琉璃欄水精桄。赤珠欄馬瑙
桄。馬瑙欄赤珠桄。車磲欄眾寶桄。其金羅網
下懸銀鈴。其銀羅網下懸金鈴。琉璃羅網懸
^pb水精鈴。水精羅網懸琉璃鈴。赤珠羅網懸馬
瑙鈴。馬瑙羅網懸赤珠鈴。車磲羅網懸眾寶
鈴。其金樹者銀葉花實。其銀樹者金葉花實。
其琉璃樹水精花葉。水精樹琉璃花葉。赤珠
樹者馬瑙花葉。馬瑙樹赤珠花葉。車磲樹眾
^pb寶花葉。其四園牆復有四門。周匝欄楯。又其
牆上皆有樓閣寶臺。其牆四面有樹木園林．
流泉浴池。生種種花。樹木繁茂。花果熾盛。眾
香芬馥。異鳥哀鳴。其塔成已。玉女寶．居士寶．
典兵寶．舉國士民皆來供養此塔。施諸窮乏。

^juan19^pb
^pb須食與食。須衣與衣。象馬寶乘。給眾所須。隨
意所與。轉輪聖王威神功德。其事如是。
佛說
長阿含經卷第十八
佛說長阿含經卷第十
^pb九
　　　　後秦弘始年佛陀耶舍共竺佛念譯
　　第四分世記經地獄品第四佛告比丘。此四
天下有八千天下圍遶其外。復有大海水周
匝圍遶八千天下。復有大金剛山遶大海水。
^pb金剛山外復有第二大金剛山。二山中間窈
窈冥冥。日月神天有大威力。不能以光照及
於彼。彼有八大地獄。其一地獄有十六小地
獄。第一大地獄名想。第二名黑繩。第三名堆
壓。第四名叫喚。第五名大叫喚。第六名燒炙。
第七名大燒炙。第八名無間。其想地獄有十
六小獄。小獄縱廣五百由旬。第一小獄名曰
黑沙。二名沸屎。三名五百丁。四名飢。五名渴。
六名一銅釜。七名多銅釜。八名石磨。九名膿
血。十名量火。十一名灰河。
^pb十二名鐵丸。十三名釿斧。十四名豺狼。十五
名劍樹。十六名寒冰。云何名想地獄。其中眾
生手生鐵爪。其爪長利。迭相瞋忿。懷毒害想。
以爪相𭺙應手肉墮。想為已死。冷風來吹。皮肉
還生。尋活起立。自想言。我今已活。餘眾生言。
^pb我想汝活。以是想故。名想地獄。　復次。想地獄
其中眾生懷毒害想。共相觸嬈。手執自然刀
劍。刀劍鋒利。迭相斫刺。㓟臠割。身碎在地。想
謂為死。冷風來吹。皮肉更生。尋活起立。彼自
想言。我今已活。餘眾生言。我想汝活。以此因
^pb緣故。名想地獄。　復次。想地獄其中眾生懷毒
害想。迭相觸嬈。手執刀劍。刀劍鋒利。共相斫
刺。㓟臠割。想謂為死。冷風來吹。皮肉更生。尋
活起立。自言。我活。餘眾生言。我想汝活。以此
因緣故。名想地獄。　復次。想地獄
^pb其中眾生懷毒害想。迭相觸嬈。手執油影刀。
其刀鋒利。更相斫刺。㓟臠割。想謂為死。冷風
來吹。皮肉更生。尋活起立。自言。我活。餘眾生
言。我想汝活。以是因緣。名為想地獄。　復次。想
地獄其中眾生懷毒害想。迭相觸嬈。手執小
^pb刀。其刀鋒利。更相斫刺。㓟臠割。想謂為死。冷
風來吹。皮肉更生。尋活起立。自言。我活。餘眾
生言。我想汝活。以是因緣故。名想地獄。　其中
眾生久受罪已。出想地獄。慞惶馳走。求自救
護。宿罪所牽。不覺忽到黑沙地獄。時。有熱風
^pb暴起。吹熱黑沙。來著其身。舉體盡黑。猶如黑
雲。熱沙燒皮。盡肉徹骨。罪人身中有黑焰起。
遶身迴旋。還入身內。受諸苦惱。燒炙燋爛。以
罪因緣。受此苦報。其罪未畢。故使不死。　於此
久受苦已。出黑沙地獄。慞惶馳走。求自
^pb救護。宿罪所牽。不覺忽到沸屎地獄。其地獄
中有沸屎鐵丸自然滿前。驅迫罪人使抱鐵
丸。燒其身手。至其頭面。無不周遍。復使探撮。
舉著口中。燒其脣舌。從咽至腹。通徹下過。無
不燋爛。有鐵嘴虫。唼食皮肉。徹骨達髓。苦毒
^pb辛酸。憂惱無量。以罪未畢。猶復不死。　於沸屎
地獄久受苦已。出沸屎地獄。慞惶馳走。求自
救護。到鐵釘地獄。到已。獄卒撲之令墮。偃熱
鐵上。舒展其身。以釘釘手．釘足．釘心。周遍身
體。盡五百釘。苦毒辛酸。號咷呻吟。餘罪未畢。
^pb猶復不死。　久受苦已。出鐵釘地獄。慞惶馳走。
求自救護。到飢餓地獄。獄卒來問。汝等來此。
欲何所求。報言。我餓。獄卒即捉撲熱鐵上。舒
展其身。以鐵鉤鉤口使開。以熱鐵丸著其口
中。燋其脣舌。從咽至腹。通徹下過。無不燋爛。
苦毒辛酸。
^pb悲號啼哭。餘罪未盡。猶復不死。　久受苦已。出
飢地獄。慞惶馳走。求自救護。到渴地獄。獄卒
問言。汝等來此。欲何所求。報言。我渴。獄卒即
捉撲熱鐵上。舒展其身。以熱鐵鉤鉤口使開。
消銅灌口。燒其脣舌。從咽至腹。通徹下過。無
^pb不燋爛。苦毒辛酸。悲號啼哭。餘罪未盡。猶復
不死。　久受苦已。出渴地獄。慞惶馳走。求自救
護。宿罪所牽。不覺忽到一銅鍑地獄。獄卒怒
目捉罪人足。倒投鍑中。隨湯涌沸。上下迴旋。
從底至口。從口至底。或在鍑腹。身體爛熟。譬
^pb如煮豆。隨湯涌沸。上下迴轉。中外爛壞。罪人
在鍑。隨湯上下。亦復如是。號咷悲叫。萬毒普
至。餘罪未盡。故復不死。　久受苦已。出一銅鍑
地獄。慞惶馳走。求自救護。宿罪所牽。不覺忽
至多銅鍑地獄。多銅鍑地獄縱廣
^pb五百由旬。獄鬼怒目捉罪人足。倒投鍑中。隨
湯涌沸。上下迴旋。從底至口。從口至底。或在
鍑腹。舉身爛壞。譬如煮豆。隨湯涌沸。上下迴
轉。中外皆爛。罪人在鍑。亦復如是。隨湯上下。
從口至底。從底至口。或手足現。或腰腹現。或
^pb頭面現。獄卒以鐵鉤鉤取置餘鍑中。號咷悲
叫。苦毒辛酸。餘罪未畢。故使不死。　久受苦已。
出多銅鍑地獄。慞惶馳走。求自救護。宿對所
牽。不覺忽至石磨地獄。石磨地獄縱廣五百
由旬。獄卒大怒。捉彼罪人撲熱石上。舒展手
^pb足。以大熱石壓其身上。迴轉揩磨。骨肉糜碎。
膿血流出。苦毒切痛。悲號辛酸。餘罪未盡。故
使不死。　久受苦已。出石磨地獄。慞惶馳走。求
自救護。宿對所牽。不覺忽至膿血地獄。膿血
地獄縱廣五百由旬。其地獄中有自然膿血。

^pb熱沸涌出。罪人於中東西馳走。膿血沸熱湯。
其身體手足頭面皆悉爛壞。又取膿血而自
食之。湯其脣舌。從咽至腹。通徹下過。無不爛
壞。苦毒辛酸。眾痛難忍。餘罪未畢。故使不死。
　久受苦已。乃出膿血地獄。慞惶馳走。求自救
^pb護。宿罪所牽。不覺忽至量火地獄。量火地獄
縱廣五百由旬。其地獄中有大火聚。自然在
前。其火焰熾。獄卒瞋怒馳迫罪人。手執鐵斗。
使量火聚。彼量火時。燒其手足。遍諸身體。苦
毒熱痛。呻吟號哭。餘罪未畢。故使不死。　久受
^pb苦已。乃出量火地獄。慞惶馳走。自求救護。宿
對所牽。不覺忽到灰河地獄。灰河地獄縱廣
五百由旬。深五百由旬。灰湯涌沸。惡氣蓬勃。
迴波相搏。聲響可畏。從底至上。鐵刺縱廣鋒
長八寸。其河岸邊生長刀劍。其邊皆有獄卒
^pb狐狼。又其岸上有劍樹林。枝葉花實皆是刀
劍。鋒刃八寸。罪人入河。隨波上下。迴覆沈沒。
鐵刺刺身。內外通徹。皮肉爛壞。膿血流出。苦
痛萬端。悲號酸毒。餘罪未畢。故使不死。　久受
苦已。乃出灰河地獄至彼岸上。岸上利劍割
^pb刺身體。手足傷壞。爾時。獄卒問罪人言。汝等
來此。欲何所求。罪人報言。我等飢餓。獄卒即
捉罪人撲熱鐵上。舒展身體。以鐵鉤僻口。洋
銅灌之。燒其脣舌。從咽至腹。通徹下過。無不
燋爛。復有豺狼。牙齒長利。來嚙罪人。生食其
^pb肉。於是。罪人為灰河所煮。利刺所刺。洋銅灌
口。豺狼所食已。即便𩣺走上劍樹。上劍樹時。
劍刃下向。下劍樹時。劍刃上向。手攀手絕。足
蹬足絕。劍刃刺身。中外通徹。皮肉墮落。膿血
流出。遂有白骨筋脈相連。時。劍樹上有鐵
^pb嘴鳥。啄頭骨壞。唼食其腦。苦毒辛酸。號咷悲
叫。餘罪未畢。故使不死。還復來入灰河獄中。
隨波上下。迴覆沈沒。鐵刺刺身。內外通徹。皮
肉爛壞。膿血流出。唯有白骨浮漂於外。冷風
來吹。肌肉還復。尋便起立。慞惶馳走。求自救
^pb護。宿對所牽。不覺忽至鐵丸地獄。鐵丸地獄
縱廣五百由旬。罪人入已。有熱鐵丸自然在
前。獄鬼驅捉。手足爛壞。舉身火然。苦痛悲號。
萬毒並至。餘罪未畢。故使不死。　久受苦已。乃
至出鐵丸地獄。慞惶馳走。求自救護。宿對所
^pb牽。不覺忽至釿斧地獄。釿斧地獄縱廣五百
由旬。彼入獄已獄卒瞋怒捉此罪人撲熱鐵
上。以熱鐵釿斧破其手足．耳鼻．身體。苦毒辛
酸。悲號叫喚。餘罪未盡。猶復不死。　久受罪已。
出釿斧地獄。慞惶馳走。求自救護。宿罪所牽。
不覺
^pb忽至豺狼地獄。豺狼地獄縱廣五百由旬。罪
人入已。有群豺狼競來𪙾。䶩拖抴。肉墮傷骨。
膿血流出。苦痛萬端。悲號酸毒。餘罪未畢。故
使不死。　久受苦已。乃出豺狼地獄。慞惶馳走。
求自救護。宿對所牽。不覺忽至劍樹地獄。劍
^pb樹地獄縱廣五百由旬。罪人入彼劍樹林中。
有大暴風起吹。劍樹葉墮其身上。著手手絕。
著足足絕。身體頭面無不傷壞。有鐵嘴鳥立
其頭上。啄其兩目。苦痛萬端。悲號酸毒。餘罪
未畢。故使不死。　久受苦已。乃出劍樹地獄。慞
^pb惶馳走。求自救護。宿罪所牽。不覺忽至寒冰
地獄。寒冰地獄縱廣五百由旬。罪人入已。有
大寒風來吹其身。舉體凍瘃。皮肉墮落。苦毒
辛酸。悲號叫喚。然後命終。　佛告比丘。黑繩大
地獄有十六小地獄。周匝圍遶。各各縱廣五
^pb百由旬。從黑繩地獄至寒冰地獄。何故名為
黑繩地獄。其諸獄卒捉彼罪人撲熱鐵上。舒
展其身。以熱鐵繩絣之使直。以熱鐵斧逐繩
道斫。絣彼罪人。作百千段。猶如工匠以繩絣
木。利斧隨斫。作百千段。治彼罪人。亦復如是。
^pb苦毒辛酸。不可稱計。餘罪未畢。故使不死。是
名為黑繩地獄。　復次。黑繩地獄獄卒捉彼罪
人撲熱鐵上。舒展其身。以鐵繩絣。以鋸鋸之。
猶如工匠以繩絣木。以鋸鋸之。治彼罪人。亦
復如是。苦痛辛酸。不可稱計。餘罪未畢。故使
^pb不死。是故名為黑繩地獄。　復次。黑繩地獄捉
彼罪人撲熱鐵上。舒展其身。以熱鐵繩置其
身上。燒皮徹肉。燋骨沸髓。苦毒辛酸。痛不可
計。餘罪未畢。故使不死。故名黑繩地獄。復次。
黑繩地獄獄卒懸熱鐵繩交橫無數。驅迫罪
人。使行繩間。惡風暴起。
^pb吹諸鐵繩。歷落其身。燒皮徹肉。燋骨沸髓。苦
毒萬端。不可稱計。餘罪未畢。故使不死。故名
黑繩。　復次。黑繩獄卒以熱鐵繩衣驅罪人被
之。燒皮徹肉。燋骨沸髓。苦毒萬端。不可稱計。
餘罪未畢。故使不死。故名黑繩。其彼罪人久
^pb受苦已。乃出黑繩地獄。慞惶馳走。求自救護。
宿對所牽。不覺忽至黑沙地獄。乃至寒冰地
獄。然後命終。亦復如是。佛告比丘。堆壓大地
獄有十六小地獄。周匝圍遶。各各縱廣五百
由旬。何故名為堆壓地獄。其地獄中有大石
^pb山。兩兩相對。罪人入中。山自然合。堆壓其身。
骨肉糜碎。山還故處。猶如以木擲木。彈卻還
離。治彼罪人。亦復如是。苦毒萬端。不可稱計。
餘罪未畢。故使不死。是故名曰堆壓地獄。　復
次。堆壓地獄有大鐵象。舉身火然。哮呼而來。

^pb蹴蹋罪人。宛轉其上。身體糜碎。膿血流出。苦
毒辛酸。號咷悲叫。餘罪未畢。故使不死。故名
堆壓。　復次。堆壓地獄其中獄卒捉諸罪人置
於磨石中。以磨磨之。骨肉糜碎。膿血流出。苦
毒辛酸。不可稱計。其罪未畢。故使不死。故名
^pb堆壓。　復次。堆壓獄卒捉彼罪人臥大石上。以
大石壓。骨肉糜碎。膿血流出。苦痛辛酸。萬毒
並至。餘罪未畢。故使不死。故名堆壓。　復次。堆
壓獄卒取彼罪人臥鐵臼中。以鐵杵擣從足
至頭。皮肉糜碎。膿血流出。苦痛辛酸。萬毒並
^pb至。餘罪未畢。故使不死。故名堆壓。其彼罪人
久受苦已。乃出堆壓地獄。慞惶馳走。求自救
護。宿罪所牽。不覺忽至黑沙地獄。乃至寒冰
地獄。然後命終。亦復如是。佛告比丘。叫喚大
地獄有十六小地獄。周匝圍遶。各各縱廣五
^pb百由旬。何故名為叫喚地獄。其諸獄卒捉彼
罪人擲大鑊中。熱湯涌沸。煮彼罪人。號咷叫
喚。苦痛辛酸。萬毒並至。餘罪未畢。故使不死。
故名叫喚地獄。　復次。叫喚地獄其諸獄卒取
彼罪人擲大鐵瓮中。熱湯涌沸而煮罪人。號
^pb咷叫喚。苦切辛酸。餘罪未畢。故使不死。故名
叫喚。　復次。叫喚地獄其諸獄卒取彼罪人置
大鐵鍑中。熱湯涌沸。煮彼罪人。號咷叫喚。苦
痛辛酸。餘罪未畢。故使不死。故名叫喚。　復次。
叫喚地獄其諸獄卒取彼罪人擲小鍑中。熱
^pb湯涌沸。煮彼罪人。號咷叫喚。苦痛辛酸。餘罪
未畢。故使不死。故名叫喚地獄。　復次。叫喚地
獄其諸獄卒取彼罪人擲大鏊上。反覆煎熬。
號咷叫喚。苦痛辛酸。餘罪未畢。故使不死。故
名叫喚。久受苦已。乃出叫喚地獄。慞惶馳走。
求自
^pb救護。宿對所牽。不覺忽至黑沙地獄。乃至寒
冰地獄。爾乃至終。佛告比丘。大叫喚地獄有
十六小獄。周匝圍遶。何故名為大叫喚地獄。
其諸獄卒取彼罪人著大鐵釜中。熱湯涌沸
而煮罪人。號咷叫喚。大叫喚。苦痛辛酸。萬毒
^pb並至。餘罪未畢。故使不死。故名大叫喚地獄。
　復次。大叫喚地獄其諸獄卒取彼罪人擲大
鐵瓮中。熱湯涌沸而煮罪人。號咷叫喚。大叫
喚。苦切辛酸。萬毒並至。餘罪未畢。故使不死。
故名大叫喚地獄。　復次。大叫喚獄卒取彼罪
^pb人置鐵鑊中。熱湯涌沸。煮彼罪人。號咷叫喚。
苦毒辛酸。萬毒並至。餘罪未畢。故使不死。故
名大叫喚地獄。　復次。大叫喚地獄其諸獄卒
取彼罪人擲小鍑中。熱湯涌沸。煮彼罪人。號
咷叫喚。大叫喚。苦痛辛
^pb酸。萬毒並至。故名大叫喚。　復次。大叫喚地獄
其諸獄卒取彼罪人擲大鏊上。反覆煎熬。號
咷叫喚。大叫喚。苦痛辛酸。萬毒並至。餘罪未
畢。故使不死。故名大叫喚。久受苦已。乃出大
叫喚地獄。慞惶馳走。求自救護。宿對所牽。不
^pb覺忽至黑沙地獄。乃至寒冰地獄。爾乃命終。
佛告比丘。燒炙大地獄有十六小獄。周匝圍
遶。何故名為燒炙。大地獄。爾時。獄卒將諸罪
人置鐵城中。其城火然。內外俱赤。燒炙罪人。
皮肉燋爛。苦痛辛酸。萬毒並至。餘罪未畢。故
^pb使不死。是故名為燒炙地獄。　復次。燒炙地獄
其諸獄卒將彼罪人入鐵室內。其室火然。內
外俱赤。燒炙罪人。皮肉燋爛。苦痛辛酸。萬毒
並至。餘罪未畢。故使不死。是故名為燒炙地
獄。　復次。燒炙地獄其諸獄卒取彼罪人
^pb著鐵樓上。其樓火然。內外俱赤。燒炙罪人。皮
肉燋爛。苦痛辛酸。萬毒並至。餘罪未畢。故使
不死。是故名為燒炙地獄。　復次。燒炙地獄其
諸獄卒取彼罪人擲著大鐵陶中。其陶火燃。
內外俱赤。燒炙罪人。皮肉燋爛。苦痛辛酸。萬
^pb毒並至。餘罪未畢。故使不死。是故名為燒炙
地獄。　復次。燒炙地獄其諸獄卒取彼罪人擲
大鏊上。其鏊火然。中外俱赤。燒炙罪人。皮肉
燋爛。苦痛辛酸。萬毒並至。餘罪未畢。故使不
死。久受苦已。乃出燒炙地獄。慞惶馳走。求自
^pb救護。宿罪所牽。不覺忽至黑沙地獄。乃至寒
冰地獄。然後命終。亦復如是。佛告比丘。大燒
炙地獄有十六小獄。周匝圍遶。各各縱廣五
百由旬。云何名大燒炙地獄。其諸獄卒將諸
罪人置鐵城中。其城火然。內外俱赤。燒炙罪
^pb人。重大燒炙。皮肉燋爛。苦痛辛酸。萬毒並至。
餘罪未畢。故使不死。是故名為大燒炙地獄。
　復次。大燒炙地獄其諸獄卒將諸罪人入鐵
室中。其室火燃。內外俱赤。燒炙罪人。重大燒
炙。皮肉燋爛。苦痛辛酸。萬毒並至。餘罪未畢。
^pb故使不死。是故名為大燒炙地獄。　復次。大燒
炙地獄其諸獄卒取彼罪人著鐵樓上。其樓
火燃。內外俱赤。燒炙罪人。重大燒炙。皮肉燋
爛。苦痛辛酸。萬毒並至。餘罪未畢。故使不死。
是故名曰大燒炙地獄。　復次。大燒炙地獄其
^pb諸獄卒取彼罪人著大鐵陶中。其陶火然。內
外俱赤。燒炙罪人。重大燒炙。苦痛辛酸。萬毒
並至。餘罪未畢。故使不死。是故名為大燒炙
地獄。　復次。大燒炙地獄中自然有大火坑。火
焰熾盛。其坑兩岸有大火山。其諸獄卒捉彼
^pb罪人貫鐵叉上。豎著火中。燒炙其身。重大燒
炙。皮肉燋爛。苦痛辛酸。萬毒並至。餘罪未畢。
故使不死。久受苦已。然後乃出大燒炙地獄。
慞惶馳走。求自救護。宿對所牽。不覺忽至黑
沙地獄。乃至寒冰地獄。爾乃命終。亦復如是。
^pb佛告比丘。無間大地獄有十六小獄。周匝圍
遶。各各縱廣五百由旬。云何名無間地獄。其
諸獄卒捉彼罪人剝其皮。從足至頂。即以其
皮纏罪人身。著火車輪。疾駕火車。輾熱鐵地。
周行往返。身體碎爛。皮肉墮落。苦痛辛酸。萬
^pb毒並至。餘罪未畢。故使不死。是故名為無間
地獄。　復次。無間大地獄有大鐵城。其城四面
有大火起。東焰至西。西焰至東。南焰至北。北
焰至南。上焰至下。下焰至上。焰熾迴遑。無間
空處。罪人在中。東西馳走。燒炙其身。皮肉
^pb燋爛。苦痛辛酸。萬毒並至。餘罪未畢。故使不
死。是故名為無間地獄。　復次。無間大地獄中
有鐵城。火起洞然。罪人在中。火焰燎身。皮肉
燋爛。苦痛辛酸。萬毒並至。餘罪未畢。故使不
死。是故名為無間地獄。　復次。大無間地獄罪
^pb人在中。久乃門開。其諸罪人𩣺往趣。彼當走
時。身諸肢節。皆火焰出。猶如力士執大草炬
逆風而走。其焰熾然。罪人走時。亦復如是。走
欲至門。門自然閉。罪人𮛻。伏熱鐵地。燒炙其
身。皮肉燋爛。苦痛辛酸。萬毒並至。餘罪未畢。
^pb故使不死。是故名為無間地獄。　復次。無間地
獄其中罪人。舉目所見。但見惡色。耳有所聞。
但聞惡聲。鼻有所聞。但聞臭惡。身有所觸。但
觸苦痛。意有所念。但念惡法。又其罪人彈指
之頃。無不苦時。故名無間地獄。其中眾
^pb生久受苦已。從無間出。慞惶馳走。求自救護。
宿對所牽。不覺忽到黑沙地獄。乃至寒冰地
獄。爾乃命終。亦復如是。　爾時。世尊即說頌曰。
身為不善業　口意亦不善　斯墮想地獄
怖懼衣毛豎　惡意向父母　佛及諸聲聞
^pb則墮黑繩獄　苦痛不可稱　但造三惡業
不修三善行　墮堆壓地獄　苦痛不可稱
瞋恚懷毒害　殺生血污手　造諸雜惡行
墮叫喚地獄　常習眾邪見　為愛網所覆
造此卑陋行　墮大叫喚獄　常為燒炙行
^pb燒炙諸眾生　墮燒炙地獄　長夜受燒炙
捨於善果業　善果清淨道　為眾弊惡行
墮大燒炙獄　為極重罪行　必生惡趣業
墮無間地獄　受罪不可稱　想及黑繩獄
堆壓二叫喚　燒炙大燒炙　無間為第八
　
^pb此八大地獄　　洞然火光色
斯由宿惡殃　小獄有十六
佛告比丘。彼二大金剛山間有大風起。名為
增佉。若使此風來至此四天下及八千天下
者。吹此大地及諸名山須彌山王去地十里。
^pb或至百里。飛颺空中。皆悉糜碎。譬如壯士。手
把輕糠散於空中。彼大風力。若使來者。吹此
天下。亦復如是。由有二大金剛山遮止此風。
故使不來。比丘。當知此金剛山多所饒益。亦
是眾生行報所致。　又彼二山間風。焰熾猛熱。
^pb若使彼風來至此四天下者。其中眾生．山河．
江海．草木．叢林皆當燋枯。猶如盛夏斷生濡
草。置於日中。尋時萎枯。彼風如是。若使來至
此世界。熱氣燒炙。亦復如是。由此二金剛山
遮止此風。故使不來。比丘。當知此金剛山多
^pb所饒益。亦是眾生行報所致。　又彼二山間風。
臭處不淨。腥穢酷烈。若使來至此天下者。熏
此眾生皆當失目。由此二大金剛山遮止此
風。故使不來。比丘。當知此金剛山多所饒益。
亦是眾生行報所致。　又彼二山中間復有十
^pb地獄。一名厚雲。二名無雲。三名呵呵。四名奈
何。五名羊鳴。六名須乾提。七名優缽羅。八名
拘物頭。九名分陀利。十名缽頭摩。云何厚雲
地獄。其獄罪人自然生身。譬如厚雲。故名厚
雲。云何名曰無雲。其彼獄中受罪眾生。自然
^pb生身。猶如段肉。故名無雲。云何名呵呵。其地
獄中受罪眾生。苦痛切身。皆稱呵呵。故名呵
呵。云何名奈何。其地獄中受罪眾生。苦痛酸
切。無所歸依。皆稱奈何。故名奈何。云何名羊
鳴。其地獄中受罪眾生。苦痛切身。欲舉聲
^pb語。舌不能轉。直如羊鳴。故名羊鳴。云何名須
乾提。其地獄中舉獄皆黑。如須乾提華色。故
名須乾提。云何名優缽羅。其地獄中舉獄皆
青。如優缽羅華。故名優缽羅。云何名俱物頭。
其地獄中舉獄皆紅。如俱物頭華色。故名俱
^pb物頭。云何名分陀利。其地獄中舉獄皆白。如
分陀利華色。故名分陀利。云何名缽頭摩。其
地獄中舉獄皆赤。如缽頭摩華色。故名缽頭
摩。　佛告比丘。喻如有篅六十四斛。滿中胡麻。
有人百歲持一麻去。如是至盡。厚雲地獄受
^pb罪未竟。如二十厚雲地獄壽與一無雲地獄
壽等。如二十無雲地獄壽與一呵呵地獄壽
等。如二十呵呵地獄壽與一奈何地獄壽等。
如二十奈何地獄壽與一羊鳴地獄壽等。如
二十羊鳴地獄壽與一須乾提地獄壽等。
^pb如二十須乾提地獄壽與一優缽羅地獄壽
等。如二十優缽羅地獄壽與一拘物頭地獄
壽等。如二十拘物頭地獄壽與一分陀利地
獄壽等。如二十分陀利地獄壽與一缽頭摩
地獄壽等。如二十缽頭摩地獄壽。名一中劫。
^pb如二十中劫。名一大劫。缽頭摩地獄中火焰
熱熾盛。罪人去火一百由旬。火已燒炙。去六
十由旬。兩耳已聾。無所聞知。去五十由旬。兩
目已盲。無所復見。瞿波梨比丘已懷惡心。謗
舍利弗．目犍連。身壞命終。墮此缽頭摩地獄
^pb中。爾時。梵王說此偈言。
　夫士之生　　斧在口中
　所以斬身　　由其惡口
　應毀者譽　　應譽者毀
　口為惡業　　身受其罪
　技術取財　　其過薄少
　毀謗賢聖　　其罪甚重
百千無雲壽　四十一雲壽
　謗聖受斯殃　　
^pb由心口為惡佛告比丘。彼梵天說如是偈。為
真正言。佛所印可。所以者何。我今如來．至真．
等正覺亦說此義。
　夫士之生　　斧在口中
　所以斬身　　由其惡言
^pb　應毀者譽　　應譽者毀
　口為惡業　　身受其罪
　技術取財　　其過薄少
　毀謗賢聖　　其罪甚重
百千無雲壽　四十一雲壽　謗聖受斯殃
^pb由心口為惡
佛告比丘。閻浮提南大金剛山內。有閻羅王
宮。王所治處縱廣六千由旬。其城七重。七重
欄楯．七重羅網．七重行樹。乃至無數眾鳥相
和悲鳴。亦復如是。然彼閻羅王晝夜三時。有
大銅鑊自然在前。若鑊出宮內。王見畏怖。捨
出宮外。若鑊出宮外。王見畏怖。捨入宮內。有
大
^pb獄卒。捉閻羅王臥熱鐵上。以鐵鉤擗口使開。
洋銅灌之。燒其脣舌。從咽至腹。通徹下過。無
不燋爛。受罪訖已。復與諸婇女共相娛樂。彼
諸大臣同受福者。亦復如是。　佛告比丘。有三
使者。云何為三。一者老。二者病。三者死。有眾
^pb生身行惡。口言惡。心念惡。身壞命終。墮地獄
中。獄卒將此罪人詣閻羅王所。到已。白言。此
是天使所召也。唯願大王善問其辭。王問罪
人言。汝不見初使耶。罪人報言。我不見也。王
復告曰。汝在人中時頗見老人頭白齒落。目
^pb視矇矇。皮緩肌𣎅僂脊柱杖。呻吟而行。身體戰
掉。氣力衰微。見此人不。罪人言。見。王復告曰。
汝何不自念。我亦如是。彼人報言。我時放逸。
不自覺知。王復語言。汝自放逸。不能修身．口．
意。改惡從善。今當令汝知放逸苦。王又告
^pb言。今汝受罪。非父母過。非兄弟過。亦非天帝。
亦非先祖。亦非知識．僮僕．使人。亦非沙門．婆
羅門過。汝自有惡。汝今自受。　時。閻羅王以第
一天使問罪人已。復以第二天使問罪人言。
云何汝不見第二天使耶。對曰。不見。王又問
^pb言。汝本為人時。頗見人疾病困篤。臥著床褥。
屎尿臭處。身臥其上。不能起居。飲食須人。百
節酸疼。流淚呻吟。不能言語。汝見是不。答曰。
見。王又報言。汝何不自念。如此病苦。我亦當
爾。罪人報言。我時放逸。不自覺知。王又語言。
^pb汝自放逸。不能修身．口．意。改惡從善。今當令
汝知放逸苦。王又告言。今汝受罪。非父母過。
非兄弟過。亦非天帝過。亦非先祖。亦非知識．
僮僕．使人。亦非沙門．婆羅門過。汝自為惡。汝
今自受。　時。閻羅王以第二天使問罪人已。復
^pb以第三天使問罪人言。云何汝不見第三天
使耶。答言。不見。王又問言。汝本為人時。頗見
人死。身壞命終。諸根永滅。身體挺直。猶如枯
木。捐棄塚間。鳥獸所食。或衣棺槨。或以火燒。
汝見是不。罪人報曰。實見。王又報言。汝何不
^pb自念。我亦當死。與彼無異。罪人報言。我時放
逸。不自覺知。王復語言。汝自放逸。不能修身．
口．意。改惡從善。今當令汝知放逸苦。王又告
言。汝今受罪。非父母過。非兄弟過。亦非天帝。
亦非先祖。亦非知識．僮僕．使人。亦非沙門．婆
^pb羅門過。汝自為惡。汝今自受。時。閻羅王以三
天使具詰問已。即付獄卒。時。彼獄卒即將罪
人詣大地獄。其大地獄縱廣百由旬。下深百
由旬。　爾時。世尊即說偈言。
四方有四門　巷陌皆相當
　以鐵為獄牆　　
^pb上覆鐵羅網
以鐵為下地　自然火焰出　縱廣百由旬
安住不傾動　黑焰蓬勃起　赫烈難可睹
小獄有十六　火熾由行惡
佛告比丘。時。閻羅王自生念言。世間眾生迷
^pb惑無識。身為惡行。口．意為惡。其後命終。少有
不受此苦。世間眾生若能改惡。修身．口．意為
善行者。命終受樂。如彼天神。我若命終生人
中者。若遇如來。當於正法中剃除鬚髮。服三
法衣。出家修道。以清淨信修淨梵行。所作已
^pb辦。斷除生死。於現法中自身作證。不受後有。
　爾時。世尊以偈頌曰。
雖見天使者　而猶為放逸　其人常懷憂
生於卑賤處　若有智慧人　見於天使者
親近賢聖法　而不為放逸　見受生恐畏
由生老病死　無受則解脫　生老病死盡
　
^pb彼得安隱處　　現在得無為
已渡諸憂畏　決定般涅槃
　　佛說長阿含第四分世記經龍鳥品第五佛
告比丘。有四種龍。何等為四。一者卵生。二者
胎生。三者濕生。四者化生。是為四種。有四種
^pb金翅鳥。何等為四。一者卵生。二者胎生。三者
濕生。四者化生。是為四種。大海水底有娑竭
龍王宮。縱廣八萬由旬。宮牆七重。七重欄楯．
七重羅網．七重行樹。周匝嚴飾。皆七寶成。乃
至無數眾鳥相和而鳴。亦復如是。須彌山王
^pb與佉陀羅山。二山中間有難陀．婆難陀二龍
王宮。各各縱廣六千由旬。宮牆七重。七重欄
楯．七重羅網．七重行樹。周匝校飾。以七寶成。
乃至無數眾鳥相和而鳴。亦復如是。　大海北
岸有一大樹。名究羅睒摩羅。龍王．金翅鳥共
^pb有此樹。其樹下圍七由旬。高百由旬。枝葉四
布五十由旬。此大樹東有卵生龍王宮．卵生
金翅鳥宮。其宮各各縱廣六千由旬。宮牆七
重。七重欄楯．七重羅網．七重行樹。周匝校飾。
以七寶成。乃至無數眾鳥相和悲鳴。亦復如
^pb是。其究羅睒摩羅樹南有胎生龍王宮．胎生
金翅鳥宮。其宮各各縱廣六千由旬。宮牆七
重。七重欄楯．七重羅網．七重行樹。周匝校飾。
以七寶成。乃至無數眾鳥相和悲鳴。亦復如
是。　究羅睒摩羅樹西有濕生龍宮．濕生金翅
^pb鳥宮。其宮各各縱廣六千由旬。宮牆七重。七
重欄楯．七重羅網．七重行樹。周匝校飾。以七
寶成。乃至無數眾鳥相和而鳴。亦復如是。究
羅睒摩羅樹北有化生龍王宮．化生金翅鳥
宮。其宮各各縱廣六千由旬。宮牆七重。七
^pb重欄楯．七重羅網．七重行樹。周匝校飾。以七
寶成。乃至無數眾鳥相和悲鳴。亦復如是。　若
卵生金翅鳥欲搏食龍時。從究羅睒摩羅樹
東枝飛下。以翅搏大海水。海水兩搏二百由
旬。取卵生龍食之。隨意自在。而不能取胎生．
^pb濕生．化生諸龍。　若胎生金翅鳥欲搏食卵生
龍時。從樹東枝飛下。以翅搏大海水。海水兩
披二百由旬。取卵生龍食之。自在隨意。若胎
生金翅鳥欲食胎生龍時。從樹南枝飛下。以
翅搏大海水。海水兩披四百由旬。取胎生龍
^pb食之。隨意自在。而不能取濕生．化生諸龍食
也。　濕生金翅鳥欲食卵生龍時。從樹東枝飛
下。以翅搏大海水。海水兩披二百由旬。取卵
生龍食之。自在隨意。濕生金翅鳥欲食胎生
龍時。於樹南枝飛下。以翅搏大海水。海水兩
^pb披四百由旬。取胎生龍食之。自在隨意。濕生
金翅鳥欲食濕生龍時。於樹西枝飛下。以翅
搏大海水。海水兩披八百由旬。取濕生龍食
之。自在隨意。而不能取化生龍食。　化生金翅
鳥欲食卵生龍時。從樹東枝飛下。以翅搏大
^pb海水。海水兩披二百由旬。取卵生龍食之。自
在隨意。化生金翅鳥欲食胎生龍時。從樹南
枝飛下。以翅搏大海水。海水兩披四百由旬。
取胎生龍食之。隨意自在。化生金翅鳥欲食
濕生龍時。從樹西枝飛下。以翅搏大海水。海
^pb水兩披八百由旬。取濕生龍食之。化生金翅
鳥欲食化生龍時。從樹北枝飛下。以翅搏大
海水。海水兩披千六百由旬。取化生龍食之。
隨意自在。是為金翅鳥所食諸龍。　復有大龍。
金翅鳥所不能得。何者是。娑竭龍王．難陀龍
^pb王．跋難陀龍王．伊那婆羅龍王．提頭賴吒龍
王．善見龍王．阿盧龍王．伽拘羅龍王．伽毗羅
龍王．阿波羅龍王．伽㝹王．瞿伽㝹王．阿耨達
龍王．善住龍王．優睒伽波頭龍王．得叉伽龍
王。此諸大龍王皆不為金翅鳥之所搏食。其
^pb有諸龍在近彼住者。亦不為金翅鳥之所搏
食。佛告比丘。若有眾生奉持龍戒。心意向龍。
具龍法者。即生龍中。若有眾生奉持金翅鳥
戒。心向金翅鳥。具其法者。便生金翅鳥中。或
有眾生持兔梟戒者。心向兔梟。具其法者。墮
^pb兔梟中。若有眾生奉持狗戒。或持牛戒。或持
鹿戒。或持啞戒。或持摩尼婆陀戒。或持火戒。
或持月戒。或持日戒。或持水戒。或持供養火
戒。或持苦行穢汙法。彼作是念。我持此啞法．
摩尼婆陀法．火法．日月法．水法．供養火法．諸
^pb苦行法。我持此功德。欲以生天。此是邪見。　佛
言。我說此邪見人必趣二處。若生地獄。有墮
四生。或有沙門．婆羅門有如是論．如是見。我．
世間有常。此實餘虛。我及世間無常。此實餘
虛。我及世間有常無常。此實餘虛。我及世間
^pb非有常非無常。此實餘虛。我．世有邊。此實餘
虛。我．世無邊。此實餘虛。我．世有邊無邊。此實
餘虛。我．世非有邊非無邊。此實餘虛。是命是
身。此實餘虛。是命異身異。此實餘虛。非有命
非無命。此實餘虛。無命無身。此實餘虛。或有
^pb人言。有如是他死。此實餘虛。有言。無如是他
死。此實餘虛。或言。有如是無如是他死。此實
餘虛。　又言。非有非無如是他死。此實餘虛。　彼
沙門．婆羅門若作如是論．如是見者。言世是
常。此實餘虛者。彼於行有我見．命見．身見．世
間見。是故彼作是言。我．世間有常。彼言無常
者。於行有我
^pb見．命見．身見．世間見。是故彼言。我．世間無常。
彼言有常無常者。彼行於有我見．命見．身見．
世間見。故言。世間有常無常。彼言非有常非
無常者。於行有我見．命見．身見．世間見。故言。
我．世間非有常非無常。　彼言我．世間有邊者。
^pb於行有我見．命見．身見．世間見。言。命有邊。身
有邊。世間有邊。從初受胎至於塚間。所有四
大身如是展轉。極至七生。身．命行盡。我入清
淨聚。是故彼言。我有邊。彼言我．世間無邊者。
於行有我見．命見．身見．世間見。言。命無邊。身
^pb無邊。世間無邊。從初受胎至於塚間。所有四
大身如是展轉。極至七生。身．命行盡。我入清
淨聚。是言。我．世間無邊。彼作是言。此世間有
邊無邊。
^pb彼於行有我見．命見．身見．世間見。命有邊無
邊。從初受胎至於塚間。所有四大身如是展
轉。極至七生。身．命行盡。我入清淨聚。是故言。
我有邊無邊。彼作是言。我．世間非有邊非無
邊。於行有我見．命見．身見．世間見。命身非有
^pb邊非無邊。從初受胎至於塚間。所有四大身
如是展轉。極至七生。身．命行盡。我入清淨聚。
是故言。我非有邊非無邊。　彼言是命是身者。
於此身有命見。於餘身有命見。是故言。是命
是身。言命異身異者。於此身有命見。於餘身
^pb無命見。是故言。命異身異。彼言身命非有非
無者。於此身無命見。於餘身有命見。是故言。
非有非無。彼言無身命者。此身無命見。餘身
無命見。是故言。無命無身。彼言有如是他死
者。其人見今有命。後更有身．命遊行。是故
^pb言。有如是他死。無如是他死者。彼言今世有
命。後世無命。是故言。無如是他死。有如是他
死無如是他死者。彼言今世命斷滅。後世命
遊行。是故言。有如是他命無如是他命。非有
非無如是他死者。彼言今身．命斷滅。後身．命
^pb斷滅。是故言。非有非無如是他死。　爾時。世尊
告諸比丘言。乃往過去有王名鏡面。時。集生
盲人聚在一處。而告之曰。汝等生盲。寧識象
不。對曰。大王。我不識．不知。王復告言。汝等欲
知彼形類不。對曰。欲知。時。王即敕侍者。使將
^pb象來。令眾盲子手自捫象。中有摸象得鼻者。
王言此是象。或有摸象得其牙者。或有摸象
得其耳者。或有摸象得其頭者。或有摸象得
其背者。或有摸象得其腹者。或有摸象得其
䏶。或有摸象得其膊者。或有摸象得其跡者。

^pb或有摸象得其尾者。王皆語言。此是象也。　時。
鏡面王即卻彼象。問盲子言。象何等類。其諸
盲子。得象鼻者。言象如曲轅。得象牙者。言象
如杵。得象耳者。言象如箕。得象頭者。言象如
鼎。得象背者。言象如丘阜。得象腹者。言象如
^pb壁。得象䏶。言象如樹。得象膊者。言象如柱。得
象跡者。言象如臼。得象尾者。言象如緪。各各
共諍。互相是非。此言如是。彼言不爾。云云不
已。遂至鬥諍。時。王見此。歡喜大笑。爾時。鏡面
王即說頌曰。
^pb諸盲人群集　於此競諍訟　象身本一體
異相生是非
佛告比丘。諸外道異學亦復如是。不知苦諦。
不知習諦．盡諦．道諦。各生異見。互相是非。謂
己為是。便起諍訟。若有沙門．婆羅門能如實
^juan20^pb
^pb知苦聖諦．苦習聖諦．苦滅聖諦．苦出要諦。彼
自思惟。相共和合。同一受。同一師。同一水乳。
熾然佛法。安樂久住。　爾時。世尊而說偈言。
若人不知苦　不知苦所起　亦復不知苦
所可滅盡處　亦復不能知　滅於苦集道
^pb失於心解脫　慧解脫亦失　不能究苦本
生老病死源　苦能諦知苦　知苦所起因
亦能知彼苦　所可滅盡處　又能善分別
滅苦集聖道　則得心解脫　慧解脫亦然
斯人能究竟　苦陰之根本　盡生老病死
^pb受有之根原
諸比丘。是故汝等當勤方便思惟苦聖諦．苦
集聖諦．苦滅聖諦．苦出要諦。
佛說長阿含經
卷第十九

佛說長阿含經卷第二十
　　　　後秦弘始年佛陀耶舍共竺佛念譯
　　^n7第四分世記經阿須倫品第六佛告比丘。須
彌山北大海水底有羅呵阿須倫城。縱廣八
^pb萬由旬。其城七重。七重欄楯．七重羅網．七重
行樹。周匝校飾。以七寶成。城高三千由旬。廣
二千由旬。其城門高一千由旬。廣千由旬。金
城銀門。銀城金門。乃至無數眾鳥相和而鳴。
亦復如是。其阿須倫王所治小城。當大城中。
^pb名輪輸摩跋吒。縱廣六萬由旬。其城七重。七
重欄楯．七重羅網．七重行樹。周匝校飾。七寶
所成。城高三千由旬。廣二千由旬。其城門高
二千由旬。廣千由旬。金城銀門。銀城金門。乃
至無數眾鳥相和而鳴。亦復如是。　於其城內
別立議堂。名曰七尸利沙。堂牆
^pb七重。七重欄楯．七重羅網．七重行樹。周匝校
飾。七寶所成。議堂下基純以車磲。其柱樑純
以七寶。其堂中柱圍千由旬。高萬由旬。當此
柱下有正法座。縱廣七百由旬。彫文刻鏤。七
寶所成。堂有四戶。周匝欄楯。階亭七重。七重
^pb欄楯．七重羅網．七重行樹。周匝校飾。七寶所
成。乃至眾鳥相和而鳴。亦復如是。其議堂北
有阿須倫宮殿。縱廣萬由旬。宮牆七重。七重
欄楯．七重羅網．七重行樹。周匝校飾。以七寶
成。乃至無數眾鳥相和悲鳴。亦復如是。其議
^pb堂東有一園林。名曰娑羅。縱廣萬由旬。園牆
七重。七重欄楯．七重羅網．七重行樹。周匝校
飾。以七寶成。乃至無數眾鳥相和悲鳴。亦復
如是。其議堂南有一園林。名曰極妙。縱廣萬
由旬如娑羅園。其議堂西有一園林。名曰睒
摩。
^pb縱廣萬由旬亦如娑羅園林。其議堂北有一
園林。名曰樂林。縱廣萬由旬亦如娑羅園林。
娑羅．極妙二園中間生晝度樹。下圍七由旬。
高百由旬。枝葉四布五十由旬。樹牆七重。七
重欄楯．七重羅網．七重行樹。周匝校飾。以七
^pb寶成。乃至無數眾鳥相和而鳴。亦復如是。又
其睒摩．樂林二園中間有跋難陀池。其水清
涼。無有垢穢。寶塹七重。周匝砌廁。七重欄楯．
七重羅網．七重行樹。周匝校飾。七寶所成。於
其池中生四種華。華葉縱廣一由旬。香氣流
^pb布亦一由旬。根如車轂。其汁流出。色白如乳。
味甘如蜜。無數眾鳥相和而鳴。又其池邊有
七重階亭。門牆七重。七重欄楯．七重羅網．七
重行樹。周匝校飾。七寶所成。乃至無數眾鳥
相和悲鳴。亦復如是。　其阿須倫王臣下宮殿。

^pb有縱廣萬由旬者。有九千．八千。極小宮殿至
千由旬。宮牆七重。七重欄楯．七重羅網．七重
行樹。周匝校飾。以七寶成。乃至無數眾鳥相
和而鳴。亦復如是。其小阿須倫宮殿有縱廣
千由旬．九百．八百。極小宮殿至百由旬。皆宮
^pb牆七重。七重欄楯．七重羅網．七重行樹。周匝
校飾。七寶所成。乃至無數眾鳥相和悲鳴。亦
復如是。　其議堂北有七寶階道入於宮中。復
有階道趣娑羅園。復有階道趣極妙園。復有
階道趣睒摩園。復有階道趣樂林園。復有階
^pb道趣晝度樹。復有階道趣跋難陀池。復有階
道趣大臣宮殿。復有階道趣小阿須倫宮殿。
若阿須倫王欲詣娑羅園遊觀時。即念毗摩
質多阿須倫王。毗摩質多阿須倫王復自念
言。羅呵阿須倫王念我。即自莊嚴駕乘寶車。

^pb無數大眾侍從圍遶。詣羅呵阿須倫王前。於
一面立。時。阿須倫王復念波羅呵阿須倫王。
波羅呵阿須倫王復自念言。王今念我。即自
莊嚴駕乘寶車。無數大眾侍從圍遶。詣我羅
呵王前。於一面立。　時。阿須倫王復念睒摩羅
^pb阿須倫王。睒摩羅阿須倫王復自念言。今王
念我。即自莊嚴駕乘寶車。無數大眾侍從圍
遶。詣羅呵王前。於一面立。時。王復念大臣阿
須倫。大臣阿須倫復自念言。今王念我。即自
莊嚴駕乘寶車。無數大眾侍從圍遶。詣羅呵
^pb王前。於一面立。時。王復念小阿須倫。小阿須
倫復自念言。今王念我。即自莊嚴。與諸大眾
詣羅呵王前。於一面立。　時。羅呵王身著寶衣。
駕乘寶車。與無數大眾前後圍遶。詣娑羅林
中。有自然風。吹門自開。有自然風。吹地令淨。
有
^pb自然風。吹花散地。花至於膝。時。羅呵王入此
園已。共相娛樂。一日．二日。乃至七日。娛樂訖
已。便還本宮。其後遊觀極妙園林．睒摩園林．
樂園林。亦復如是。時。羅呵王常有五大阿須
倫侍衛左右。一名提持。二名雄力。三名武夷。
^pb四名頭首。五名摧伏。此五大阿須倫常侍衛
左右。其羅呵王宮殿在大海水下。海水在上。
四風所持。一名住風。二名持風。三名不動。四
者堅固。持大海水。懸處虛空。猶如浮雲。去阿
須倫宮一萬由旬終不墮落。阿須倫王福報．
^pb功德．威神如是。
　　佛說長阿含第四分世記經四天王品第七
佛告比丘。須彌山王東千由旬提頭賴吒天
王城。名賢上。縱廣六千由旬。其城七重。七重
欄楯．七重羅網．七重行樹。周匝校飾。以七寶
^pb成。乃至無數眾鳥相和而鳴。亦復如是。須彌
山南千由旬有毗樓勒天王城。名善見。縱廣
六千由旬。其城七重。七重欄楯．七重羅網．七
重行樹。周匝校飾。以七寶成。乃至無數眾鳥
相和而鳴。亦復如是。須彌山西千由旬有毗
^pb樓婆叉天王城。名周羅善見。縱廣六千由旬。
其城七重。七重欄楯．七重羅網．七重行樹。周
匝校飾。以七寶成。乃至無數眾鳥相和而鳴。
亦復如是。須彌山北千由旬有毗沙門天王。
王有三城。一名可畏。二名天敬。三名眾歸。各
^pb各縱廣六千由旬。其城七重。七重欄楯．七重
羅網．七重行樹。周匝校飾。以七寶成。乃至無
數眾鳥相和而鳴。亦復如是。　眾歸城北有園
林。名伽毗延頭。縱廣四千由旬。園牆七重。七
重欄楯．七重羅網．七重行樹。周匝校飾。以七
^pb寶成。乃至無數眾鳥相和而鳴。亦復如是。園
城中間有池名那鄰尼。縱廣四十由旬。其水
清澄。無有垢穢。以七寶塹廁砌其邊。七重欄
楯．七重羅網．七重行樹。周匝校飾。七寶所成。
中生蓮花。青．黃．赤．白．雜色。光照半由旬。其香
^pb芬薰聞半由旬。又其花根大如車轂。其汁流
出。色白如乳。味甘如蜜。乃至無數眾鳥相和
悲鳴。亦復如是。　除日月宮殿。諸四天王宮殿
縱廣四十由旬。宮牆七重。七重欄楯．七重羅
網．七重行樹。周匝校飾。以七寶成。乃至無數
^pb眾鳥相和而鳴。亦復如是。其諸宮殿有四十
由旬．二十由旬。極小縱廣五由旬。從眾歸城
有寶階道至賢上城。復有階道至善見城。復
有階道至周羅善見城。復有階道至可畏城．
天敬城。復有階道至伽毗延頭園。復有階道
^pb至那鄰尼池。復有階道至四天王大臣宮殿。
　若毘沙門天王欲詣伽毘延頭園遊觀時。即
念提頭賴天王。提頭賴天王復自念言。今毘
沙門王念我。即自莊嚴駕乘寶車。與無數乾
沓和神前後圍遶。詣毘沙門天王前。於一面
^pb立。時。毘沙門王復念毘樓勒天王。毘樓勒天
王復自念言。今毘沙門王念我。即自莊嚴駕
乘寶車。與無數究槃荼神前後圍遶。詣毘沙
門天王前。於一面立。毘沙門王復念毘樓婆
叉。毘樓婆叉復自念言。今毘沙門王念我。即
^pb自莊嚴駕乘寶車。無數龍神前後圍遶。詣毘
沙門王前。於一面立。毘沙門王復念四天王
大臣。四天王大臣復自念言。今毘沙門王念
我。即自莊嚴駕乘寶車。無數諸天前後導從。
詣毘沙門天王前。於一面立。　時。毘沙門天
^pb王即自莊嚴。著寶飾衣。駕乘寶車。與無數百
千天神詣伽毘延頭園。有自然風。吹門自開。
有自然風。吹地令淨。有自然風。吹花散地。花
至於膝。時。王在園共相娛樂。一日．二日。乃至
七日。遊觀訖已。還歸本宮。毘沙門王常有五
^pb大鬼神侍衛左右。一名般闍樓。二名檀陀羅。
三名醯摩跋陀。四名提偈羅。五名修逸路摩。
此五鬼神常隨侍衛。毘沙門王福報．功德．威
神如是。
　　佛說長阿含第四分世記經忉利天品第八
^pb佛告比丘。須彌山王頂上有三十三天城。縱
廣八萬由旬。其城七重。七重欄楯．七重羅網．
七重行樹。周匝校飾。以七寶成。城高百由旬。
上廣六十由旬。城門高六十由旬。廣三十由
旬。相去五百由旬有一門。其一一門有五百
^pb鬼神守侍衛護三十三天。金城銀門。銀城金
門。乃至無數眾鳥相和悲鳴。亦復如是。其大
城內復有小城。縱廣六萬由旬。其城七重。七
重欄楯．七重羅網．七重行樹。周匝校飾。以七
寶成。城高百由旬。廣六十由旬。城門相去五
^pb百由旬。高六十由旬。廣三十由旬。一一城門
有五百鬼神侍衛門側。守護三十三天。金城
銀門。銀城金門。水精城琉璃門。琉璃城水精
門。赤珠城馬瑙門。馬瑙城赤珠門。車磲城眾
寶門。　其欄楯者。金欄銀桄。銀欄金桄。水精欄
^pb琉璃桄。琉璃欄水精桄。赤珠欄馬瑙桄。馬瑙
欄赤珠桄。車磲欄眾寶桄。其欄楯上有寶羅
網。其金羅網下懸銀鈴。其銀羅網下懸金鈴。
琉璃羅網懸水精鈴。水精羅網懸琉璃鈴。赤
珠羅網懸馬瑙鈴。馬瑙羅網懸赤珠鈴。車磲
^pb羅網懸眾寶鈴。其金樹者。金根金枝銀葉花
實。其銀樹者。銀根銀枝金葉花實。其水精樹。
水精根枝琉璃花葉。其琉璃樹。琉璃根枝水
精花葉。其赤珠樹。赤珠根枝馬瑙花葉。馬瑙
樹者。馬瑙根枝赤珠花葉。車磲樹者。車磲根
^pb枝眾寶花葉。　其七重城。城有四門。門有欄楯。
七重城上皆有樓閣臺觀周匝圍遶。有園林
浴池。生眾寶花。雜色參間。寶樹行列。華果繁
茂。香風四起。悅可人心。鳧雁．鴛鴦．異類奇鳥。
無數千種。相和而鳴。其小城外中間有伊羅
^pb缽龍宮。縱廣六千由旬。宮牆七重。七重欄楯．
七重羅網．七重行樹。周匝校飾。以七寶成。乃
至無數眾鳥相和悲鳴。亦復如是。其善見城
內有善法堂。縱廣百由旬。七重欄楯．七重羅
網．七重行樹。周匝校飾。以七寶成。其堂下基
^pb純以真金。上覆琉璃。其堂中柱圍十由旬。高
百由旬。當其柱下敷天帝御座。縱廣一由旬。
雜色間廁。以七寶成。其座柔軟。軟若天衣。夾
座兩邊左右十六座。　堂有四門。周匝欄楯。以
七寶成。其堂階道縱廣五百由旬。門郭七重。
^pb七重欄楯．七重羅網．七重行樹。周匝校飾。以
七寶成。乃至無數眾鳥相和而鳴。亦復如是。
善見堂北有帝釋宮殿。縱廣千由旬。宮牆七
重。七重欄楯．七重羅網．七重行樹。周匝校飾。
以七寶成。乃至無數眾鳥相和悲鳴。亦復如
^pb是。善見堂東有園林。名曰麤澀。縱廣千由旬。
園牆七重。七重欄楯．七重羅網．七重行樹。周
匝校飾以七寶成。乃至無數眾鳥相和而鳴。
亦復如是。麤澀園中有二石垛。天金校飾。一
名賢。二名善賢。縱廣各五十由旬。其石柔軟。

^pb軟若天衣。　善見宮南有園林。名曰畫樂。縱廣
千由旬。園牆七重。七重欄楯．七重羅網．七重
行樹。周匝校飾。以七寶成。乃至無數眾鳥相
和而鳴。亦復如是。其園內有二石垛。七寶所
成。一名晝。二名善晝。各縱廣五十由旬。其垛
^pb柔軟。軟若天衣。善見堂西有園林。名雜。縱廣
千由旬。園牆七重。七重欄楯．七重羅網．七重
行樹。周匝校飾。七寶所成。乃至無數眾鳥相
和而鳴。亦復如是。其園中有二石垛。一名善
見。二名順善見。天金校飾。七寶所成。各縱廣
^pb五十由旬。其垛柔軟。軟若天衣。善見堂北有
園林。名曰大喜。縱廣千由旬。園牆七重。七重
欄楯．七重羅網．七重行樹。周匝校飾。以七寶
成。乃至無數眾鳥相和而鳴。亦復如是。其園
中有二石垛。一名喜。二名大喜。車磲校飾。縱
^pb廣五十由旬。其垛柔軟。軟若天衣。　其麤澀園．
畫樂園中間有難陀池。縱廣百由旬。其水清
澄。無有垢穢。七重寶塹周匝砌廁。欄楯七重．
七重羅網．七重行樹。周匝校飾。以七寶成。其
池四面有四梯陛。周匝欄楯間以七寶。乃至
^pb無數眾鳥相和而鳴。亦復如是。又其池中生
四種花。青．黃．赤．白．紅縹雜色間廁。其一花葉
蔭一由旬。香氣芬熏聞一由旬。根如車轂。其
汁流出。色白如乳。味甘如蜜。其池四面復有
園林。其雜園林．大喜園林二園中間有樹名
^pb晝度。圍七由旬。高百由旬。枝葉四布五十由
旬。樹外空亭縱廣五百由旬。宮牆七重。七重
欄楯．七重羅網．七重行樹。周匝校飾。以七寶
成。乃至無數眾鳥相和而鳴。亦復如是。　其餘
忉利天宮殿縱廣千由旬。宮牆七重。七重欄
^pb楯．七重羅網．七重行樹。周匝校飾。以七寶成。
乃至無數眾鳥相和而鳴。亦復如是。其諸宮
殿有縱廣九百．八百。極小百由旬。宮牆七重。
七重欄楯．七重羅網．七重行樹。周匝校飾。乃
至無數眾鳥相和而鳴。亦復如是。諸小天宮
^pb縱廣百由旬。有九十．八十。極小至十二由旬。
宮牆七重。七重欄楯．七重羅網．七重行樹。周
匝圍遶。以七寶成。乃至無數眾鳥相和而鳴。
亦復如是。　善見堂北有二階道至帝釋宮殿。
善見堂東有二階道至麤澀園。復有階道至
^pb畫樂園觀。復有階道至雜園中。復有階道至
大喜園。復有階道至大喜池。復有階道至晝
度樹。復有階道至三十三天宮。復有階道至
諸天宮。復有階道至伊羅缽龍王宮。若天帝
釋欲麤澀園中遊觀時。即念三十三天臣。
^pb三十三天臣即自念言。今帝釋念我。即自莊
嚴駕乘寶車。與無數眾前後圍遶至帝釋前。
於一面立。帝釋復念其餘諸天。諸天念言。今
帝釋念我。即自莊嚴。與諸天眾相隨至帝釋
前。於一面立。帝釋復念伊羅缽龍王。伊羅缽
^pb龍王復自念言。今帝釋念我。龍王即自變身
出三十三頭。一一頭有六牙。一一牙有七浴
池。一．一浴池有七大蓮華。一一蓮花有一百
葉。一一花葉有七玉女。鼓樂絃歌。抃舞其上。
時。彼龍王作此化已。詣帝釋前。於一面立。　時。
^pb釋提桓因著眾寶飾。瓔珞其身。坐伊羅缽龍
王第一頂上。其次兩邊各有十六天王。在龍
頂上次第而坐。時。天帝釋與無數諸天眷屬
圍遶詣麤澀園。有自然風。吹門自開。有自然
風。吹地令淨。有自然風。吹花散地。眾花積聚。
花至于膝。時。
^pb天帝釋於賢．善賢二石垛上隨意而坐。三十
三王各次第坐。復有諸天不得侍從見彼園
觀。不得入園五欲娛樂。所以者何。斯由本行
功德不同。復有諸天得見園林而不得入。不
得五欲共相娛樂。所以者何。斯由本行功德
^pb不同。復有諸天得見．得入。不得五欲共相娛
樂。所以者何。斯由本行功德不同。復有諸天
得入．得見。五欲娛樂。所以者何。斯由本行功
德同故。　遊戲園中。五欲自娛。一日．二日。至於
七日。相娛樂已。各自還宮。彼天帝釋遊觀畫
^pb樂園．雜園．大喜園時。亦復如是。何故名之為
麤澀園。入此園時。身體麤澀。何故名為畫樂
園。入此園時。身體自然有種種畫色以為娛
樂。何故名為雜園。常以月八日．十四日．十五
日。除阿須倫女。放諸婇女與諸天子雜錯遊
戲。
^pb是故名為雜園。何故名為大喜園。入此園時。
娛樂歡樂。故名大喜。何故名為善法堂。於此
堂上思惟妙法。受清淨樂。故名善法堂。何故
名為晝度樹。此樹有神。名曰漫陀。常作伎樂
以自娛樂。故名晝度。又彼大樹枝條四布。花
^pb葉繁茂如大寶雲。故名晝度。　釋提桓因左右
常有十大天子隨從侍衛。何等為十。一者名
因陀羅。二名瞿夷。三名毘樓。四名毘樓婆提。
五名陀羅。六名婆羅。七名耆婆。八名靈醯嵬。
九名物羅。十名難頭。釋提桓因有大神力。威
^pb德如是。閻浮提人所貴水花。優缽羅花．缽頭
摩花．拘物頭花．分陀利花．須乾頭花。柔軟香
潔。其陸生花。解脫花．薝蔔花．婆羅陀花．須曼
周那花．婆師花．童女花。拘耶尼．鬱單曰．弗于
逮．龍宮．金翅鳥宮水陸諸花。亦復如是。阿須
倫
^pb宮水中生花。優缽羅花．缽頭摩花．拘物頭花．
分陀利花。柔軟香潔。陸生花。殊好花．頻浮花．
大頻浮花．伽伽利花．大伽伽利花．曼陀羅花．
大曼陀羅花。四天王．三十三天．焰摩天．兜率
天．化自在天．他化自在天所貴水陸諸花。亦
^pb復如是。　天有十法。何等為十。一者飛去無限
數。二者飛來無限數。三者去無礙。四者來無
礙。五者天身無有皮膚．骨體．筋脈．血肉。六者
身無不淨大小便利。七者身無疲極。八者天
女不產。九者天目不眴。十者身隨意色。好青
^pb則青。好黃則黃。赤．白眾色。隨意而現。此是諸
天十法。人有七色。云何為七。有人金色。有人
火色。有人青色。有人黃色。有人赤色。有人黑
色。有人魔色。諸天．阿須倫有七色。亦復如是。
　諸比丘。螢火之明不如燈燭。燈燭之明不如
^pb炬火。炬火之明不如積火積火之明不如四
天王宮殿．城墎．瓔珞．衣服．身色光明。四天王
宮殿．城墎．瓔珞．衣服．身色光明不如三十三
天光明。三十三天光明不如焰摩天光明。焰
摩天光明不如兜率天光明。兜率天光明不
^pb如化自在天光明。化自在天光明不如他化
自在天光明。他化自在天光明不如梵迦夷
天宮殿．衣服身色光明。梵迦夷天宮殿．衣服．
身色光明不如光念天光明。光念天光明不
如遍淨天光明。遍淨天光明不如果實天光
^pb明。果實天光明不如無想天光明。無想天光
明不如無造天。無造天光明不如無熱天。無
熱天光明不如善見天。善見天光明不如大
善天。大善天光明不如色究竟天。色究竟天
光明不如地
^pb自在天。地自在天光明不如佛光明。從螢火
光至佛光明。合集爾所光明。不如苦諦光明。
集諦．滅諦．道諦光明。是故。諸比丘。欲求光明
者。當求苦諦．集諦．滅諦．道諦光明。當作是修
行。　閻浮提人身長三肘半。衣長七肘。廣三肘
^pb半。瞿耶尼．弗于逮人身亦三肘半。衣長七肘。
廣三肘半。鬱單曰人身長七肘。衣長十四肘。
廣七肘。衣重一兩。阿須倫身長一由旬。衣長
二由旬。廣一由旬。衣重六銖。四天王身長半
由旬。衣長一由旬。廣半由旬。衣重半兩。忉利
^pb天身長一由旬。衣長二由旬。廣一由旬。衣重
六銖。焰摩天身長二由旬。衣長四由旬。廣二
由旬。衣重三銖。兜率天身長四由旬。衣長八
由旬。廣四由旬。衣重一銖半。化自在天身長
八由旬。衣長十六由旬。廣八由
^pb旬。衣重一銖。他化自在天身長十六由旬。衣
長三十二由旬。廣十六由旬。衣重半銖。自上
諸天。各隨其身而著衣服。　閻浮提人壽命百
歲。少出多減。拘耶尼人壽命二百歲。少出多
減。弗于逮人壽三百歲。少出多減。鬱單曰人
^pb盡壽千歲。無有增減。餓鬼壽七萬歲。少出多
減。龍．金翅鳥壽一劫。或有減者。阿須倫壽天
千歲。少出多減。四天王壽天五百歲。少出多
減。忉利天壽天千歲。少出多減。焰摩天壽天
二千歲。少出多減。兜率天壽天四千歲。少出
^pb多減。化自在天壽天八千歲。少出多減。他化
自在天壽天萬六千歲。少出多減。梵迦夷天
壽命一劫。或有減者。光音天壽命二劫。或有
減者。遍淨天壽命三劫。或有減者。果實天壽
命四劫。或有減者。無想天壽命五百劫。或有
減
^pb者。無造天壽命千劫。或有減者。無熱天壽命
二千劫。或有減者。善見天壽命三千劫。或有
減者。大善見天壽命四千劫。或有減者。色究
竟天壽命五千劫。或有減者。空處天壽命萬
劫。或有減者。識處天壽命二萬一千劫。或有
^pb減者。不用處天壽命四萬二千劫。或有減者。
有想無想天壽命八萬四千劫。或有減者。齊
此為眾生。齊此為壽命。齊此為世界。齊此名
為生．老．病．死往來所趣。界．入聚也。佛告比丘。
一切眾生以四食存。何謂為四。摶．細滑食為
^pb第一。觸食為第二。念食為第三。識食為第四。
彼彼眾生所食不同。閻浮提人種種飯．糗麵．
魚肉以為摶食。衣服．洗浴為細滑食。拘耶尼．
弗于逮人亦食種種飯糗麵．魚肉以為摶食。
衣服．洗浴為細滑食。鬱單曰人唯食自然粳
^pb米。天味具足以為摶食。衣服．洗浴為細滑食。
龍．金翅鳥食黿鼉．魚鱉以為摶食。洗浴．衣服
為細滑食。阿須倫食淨摶食以為摶食。洗浴．
衣服為細滑食。四天王．忉利天．焰摩天．兜率
天．化自在天．他化自在天食淨摶食以為摶
^pb食。洗浴．衣服為細滑食。自上諸天以禪定喜
樂為食。何等眾生觸食。卵生眾生觸食。何等
眾生念食。有眾生因念食得存。諸根增長。壽
命不絕。是為念食。何等識食。地獄眾生及無
色天。是名識食。　閻浮提人以金銀．珍寶．穀帛．
^pb奴僕治生販賣以自生活。拘耶尼人以牛羊．
珠寶市易生活。弗于逮人以穀帛．珠璣市易
自活。鬱單曰人無有市易治生自活。閻浮提
人有婚姻往來．男娶女嫁。拘耶尼人．弗于逮
人亦有婚姻．男娶女嫁。鬱單曰人無有婚姻．
男女嫁娶。龍．
^pb金翅鳥．阿須倫亦有婚姻．男女嫁娶。四天王．
忉利天。乃至他化自在天亦有婚姻．男娶女
嫁。自上諸天無復男女。閻浮提人男女交會。
身身相觸以成陰陽。拘耶尼．弗于逮．鬱單曰
人亦身身相觸以成陰陽。龍．金翅鳥亦身身
^pb相觸以成陰陽。阿須倫身身相近。以氣成陰
陽。四天王．忉利天亦復如是。焰摩天相近以
成陰陽。兜率天執手成陰陽。化自在天熟視
成陰陽。他化自在天暫視成陰陽。自上諸天
無復婬欲。　若有眾生身行惡。口言惡。意念惡。
^pb身壞命終。此後識滅。泥梨初識生。因識有名
色。因名色有六入。或有眾生身行惡。口言惡。
意念惡。身壞命終。墮畜生中。此後識滅。畜生
初識生。因識有名色。因名色有六入。或有眾
生身行惡。口言惡。意念惡。身壞命終。墮餓鬼
^pb中。此後識滅。餓鬼初識生。因識有名色。因名
色有六入。或有眾生身行善。口言善。意念善。
身壞命終。得生人中。此後識滅。人中初識生。
因識有名色。因名色有六入。或有眾生身行
善。口言善。意念善。身壞命終。生四天王。此後
^pb識滅。四天王識初生。因識有名色。因名色有
六入。彼天初生。如此人間一．二歲兒。自然化
現。在天膝上坐。彼天即言。此是我子。由行報
故。自然智生。即自念言。我由何行。今生此間。
即復自念。我昔於人間身行善。口言善。意念
^pb善。由此行故。今得生天。我設於此命終。復生
人間者。當淨身．口．意。倍復精勤。修諸善行。兒
生未久便自覺飢。當其兒前有自然寶器。盛
天百味自然淨食。若福多者飯色為白。其福
中者飯色為青。其福下者飯色為赤。彼兒
^pb以手探飯著口中。食自然消化。如酥投火。彼
兒食訖。方自覺渴。有自然寶器盛甘露漿。其
福多者漿色為白。其福中者漿色為青。其福
下者漿色為赤。其兒取彼漿飲。漿自消化。如
酥投火。　彼兒飲食已訖。身體長大。與餘天等。
^pb即入浴池沐浴澡洗。以自娛樂。自娛樂已。還
出浴池。詣香樹下。香樹曲躬。手取眾香。以自
塗身。復詣劫貝衣樹。樹為曲躬。取種種衣。著
其身上。復詣莊嚴樹。樹為曲躬。取種種莊嚴。
以自嚴身。復詣鬘樹。樹為曲躬。取鬘貫首。復
^pb詣器樹。樹為曲躬。即取寶器。復詣果樹。樹為
曲躬。取自然果。或食或含。或漉汁而飲。復詣
樂器樹。樹為曲躬。取天樂器。以清妙聲和絃
而歌。向諸園林。彼見無數天女鼓樂絃歌。語
笑相向。其天遊觀。遂生染著。視東忘西。視西
忘東。其
^pb初生時。知自念言。我由何行。今得生此。當其
遊處觀時。盡忘此念。於是便有婇女侍從。　若
有眾生身行善。口言善。意念善。身壞命終。生
忉利天。此後識滅。彼初識生。因識有名色。因
名色有六入。彼天初生。如閻浮提二．三歲兒。
^pb自然化現。在天膝上。彼天即言。此是我男。此
是我女。亦復如是。或有眾生身．口．意善。身壞
命終。生焰摩天。其天初生。如閻浮提三．四歲
兒。或有眾生身．口．意善。身壞命終。生兜率天。
其天初生。如此世間四．五歲兒。或有眾生身．
^pb口．意善。身壞命終。生化自在天。其天初生。如
此世間五．六歲兒。或有眾生身．口．意善。身壞
命終。生他化自在天。其天初生。如此世間六．
七歲兒。亦復如是。　佛告比丘。半月三齋云何
為三。月八日齋．十四日齋．十五日齋。是為三
^pb齋。何故於月八日齋。常以月八日。四天王告
使者言。汝等案行世間。觀視萬民。知有孝順
父母．敬順沙門．婆羅門．宗事長老．齋戒布施．
濟諸窮乏者不。爾時。使者聞王教已。遍案行
天下。知有孝順父母．宗事沙門．婆羅門．恭順
^pb長老．持戒守齋．布施窮乏者。具觀察已。見諸
世間不孝父母．不敬師長．不修齋戒．不濟窮
乏者。還白王言。天王。世間孝順父母．敬事師
長．淨修齋戒．施諸窮乏者。甚少。甚少。爾時。四
天王聞已。愁憂不悅。答言。咄此為哉。世人多
^pb惡。不孝父母。不事師長。不修齋戒。不施窮乏。
減損諸天眾。增益阿須倫眾。若使者見世間
有孝順父母．敬事師長．勤修齋戒．布施貧乏
者。則還白天王言。世間有人孝順父母．敬事
師長．勤修齋戒．施諸窮乏者。四天王聞已。即
^pb大歡喜。唱言。善哉。我聞善言。世間乃能有孝
順父母。敬事師長。勤修齋戒。布施貧乏。增益
諸天眾。減損阿須倫眾。　何故於十四日齋。十
四日齋時。四天王告太子言。汝當案行天下。
觀察萬民。知有孝順父母．敬事師長．勤修齋
^pb戒．布施貧乏者不。太子受王教已。即案行天
下。觀察萬民。知有孝順父母．宗事師長．勤修
齋戒．布施貧乏者。具觀察已。見諸世間有不
孝順父母．不敬師長．不修齋戒．不施貧乏者。
還白王言。天王。世間孝順父母．敬順師長．淨
^pb修齋戒．濟諸貧乏者。甚少。甚少。四天王聞已。
愁憂不悅言。咄此為哉。世人多惡。不孝父母。
不事師長。不修齋戒。不濟窮乏。減損諸天眾。
增益阿須倫眾。太子若見世間有孝順父母．
敬事師長．勤修齋戒．布施貧乏者。即還白王
言。
^pb天王。世間有人孝順父母．敬順師長．勤修齋
戒．施諸貧乏者。四天王聞已。即大歡喜。唱言。
善哉。我聞善言。世間能有孝事父母。宗敬師
長。勤修齋戒。布施貧乏。增益諸天眾。減損阿
須倫眾。是故十四日齋。　何故於十五日齋。十
^pb五日齋時。四天王躬身自下。案行天下。觀察
萬民。世間寧有孝順父母．敬事師長．勤修齋
戒．布施貧乏者不。見世間人多不孝父母。不
事師長。不勤齋戒。不施貧乏。時。四天王詣善
法殿。白帝釋言。大王。當知世間眾生多不孝
^pb父母。不敬師長。不修齋戒。不施貧乏。帝釋及
忉利諸天聞已。愁憂不悅言。咄此為哉。世人
多惡。不孝父母。不敬師長。不修齋戒。不施窮
乏。減損諸天眾。增益阿須倫眾。四天王若見
世間有孝順父母．敬事師長．勤修齋戒．布施
^pb貧乏者。還詣善法堂。白帝釋言。世人有孝順
父母．敬事師長．勤修齋戒布施貧乏者。帝釋
及忉利諸天聞是語已。皆大歡喜。唱言。善哉。
世間乃有孝順父母．敬事師長．勤修齋戒．布
施貧乏者。增益諸天眾。減損阿須倫眾。是故
^pb十五日齋戒。是故有三齋。爾時。帝釋欲使諸
天倍生歡喜。即說偈言。
常以月八日　十四十五日　受化修齋戒
其人與我同
佛告比丘。帝釋說此偈。非為善受。非為善說。
^pb我所不可。所以者何。彼天帝釋婬．怒．癡未盡。
未脫生．老．病．死．憂．悲．苦惱。我說其人未離苦
本。若我比丘漏盡阿羅漢。所作已辦。捨於重
擔。自獲己利。盡諸有結。平等解脫。如此比丘
應說此偈。
　
^pb常以月八日　　十四十五日
受化修齋戒　其人與我同
佛告比丘。彼比丘說此偈者。乃名善受。乃名
善說。我所印可。所以者何。彼比丘婬．怒．癡盡
已。脫生．老．病．死．憂．悲．苦惱。我說其人離於苦
^pb本。　佛告比丘。一切人民所居舍宅。皆有鬼神。
無有空者。一切街巷四衢道中。屠兒市肆及
丘塚間。皆有鬼神。無有空者。凡諸鬼神皆隨
所依。即以為名。依人名人。依村名村。依城名
城。依國名國。依土名土。依山名山。依河名河。
^pb　佛告比丘。一切樹木極小如車軸者。皆有鬼
神依止。無有空者。一切男子．女人初始生時。
皆有鬼神隨逐擁護。若其死時。彼守護鬼攝
其精氣。其人則死。佛告比丘。設有外道梵志
問言。諸賢。若一切男女初始生時。皆有鬼神
^pb隨逐守護。其欲死時。彼守護鬼神攝其精氣。
其人則死者。今人何故有為鬼神所觸嬈者。
有不為鬼神所觸嬈者。設有此問汝等應答
彼言。世人為非法行。邪見顛倒。作十惡業。如
是人輩。若百若千乃至有一神護耳。譬如群
^pb牛．群羊。若百若千一人守牧。彼亦如是。為非
法行。邪見顛倒。作十惡業。如是人輩。若百若
千乃有一神護耳。若有人修行善法。見正信
行。具十善業。如是一人有百千神護。譬如國
王。國王．大臣有百千人衛護一人。彼亦如是。
^pb修行善法。具十善業。如是一人有百千神護。
以是緣故。世人有為鬼神所觸嬈者。有不為
鬼神所觸嬈者。佛告比丘。閻浮提人有三事
勝拘耶尼人。何等為三。一者勇猛強記。能造
業行。二者勇猛強記。勤修梵行。三者勇猛強
記。
^pb佛出其土。以此三事勝拘耶尼。拘耶尼人有
三事勝閻浮提。何等為三。一者多牛。二者多
羊。三者多珠玉。以此三事勝閻浮提。閻浮提
有三事勝弗于逮。何等為三。一者勇猛強記。
能造業行。二者勇猛強記。能修梵行。三者勇
^pb猛強記。佛出其土。以此三事勝弗于逮。弗于
逮有三事勝閻浮提。何等為三。一者其土極
廣。二者其土極大。三者其土極妙。以此三事
勝閻浮提。　閻浮提有三事勝鬱單曰。何等為
三。一者勇猛強記。能造業行。二者勇猛強記。
^pb能修梵行。三者勇猛強記。佛出其土。以此三
事勝鬱單曰。鬱單曰復有三事勝閻浮提。何
等為三。一者無所繫屬。二者無有我。三者壽
定千歲。以此三事勝閻浮提。閻浮提人亦以
上三事勝餓鬼趣。餓鬼趣有三事勝閻
^pb浮提。何等為三。一者長壽。二者身大。三者他
作自受。以此三事勝閻浮提。閻浮提人亦以
上三事勝龍．金翅鳥。龍．金翅鳥復有三事勝
閻浮提。何等為三。一者長壽。二者身大。三者
宮殿。以此三事勝閻浮提。　閻浮提以上三事
^pb勝阿須倫。阿須倫復有三事勝閻浮提。何等
為三。一者宮殿高廣。二者宮殿莊嚴。三者宮
殿清淨。以此三事勝閻浮提。閻浮提人以此
三事勝四天王。四天王復有三事勝閻浮提。
何等為三。一者長壽。二者端正。三者多樂。以
^pb此三事勝閻浮提。閻浮提人亦以上三事勝
忉利天．焰摩天．兜率天．化自在天．他化自在
天。此諸天復有三事勝閻浮提。何等為三。一
者長壽。二者端正。三者多樂。佛告比丘。欲界
眾生有十二種。何等為十二。一者地獄。二者
^pb畜生。三者餓鬼。四者人。五者阿須倫。六者四
天王。七者忉利天。八者焰摩天。九者兜率天。
十者化自在天。十一者他化自在天。十二者
魔天。色界眾生有二十二種。一者梵身天。二
者梵輔天。三者梵眾天。四者大梵天。五者光
^pb天。六者少光天。七者無量光天。八者光音天。
九者淨天。十者少淨天。十一者無量淨天。十
二者遍淨天。十三者嚴飾天。十四者小嚴飾
天。十五者無量嚴飾天。十六者嚴飾果實天。
十七者無想天。十八者無造天。十九者無熱
^pb天。二十者善見天。二十一者大善見天。二十
二者阿迦尼吒天。無色界眾生有四種。何等
為四。一者空智天。二者識智天。三者無所有
智天。四者有想無想智天。佛告比丘。有四大
天神。何等為四。一者地神。二者水神。三者風
^pb神。四者火神。昔者。地神生惡見言。地中無水．
火．風。時。我知此地神所念。即往語言。汝當生
念言。地中無水．火．風耶。地神報言。地中實無
水．火．風也。我時語言。汝勿生此念。謂地中無
水．火．風。所以者何。地中有水．火．風。但地大多
^pb故。地大得名。　佛告比丘。我時為彼地神次第
說法。除其惡見。示教利喜。施論．戒論．生天之
論。欲為不淨。上漏為患。出要為上。敷演開示。
清淨梵行。我時知其心淨。柔軟歡喜。無有陰
蓋。易可開化。如諸佛常法。說苦聖諦．苦集諦．
^pb苦滅諦．苦出要諦。演布開示。爾時。地神即於
座上遠塵離垢。得法眼淨。譬如淨潔白衣。易
為受色。彼亦如是。信心清淨。遂得法眼。無有
狐疑。見法決定。不墮惡趣。不向餘道。成就無
畏。而白我言。我今歸依佛。歸依法。歸依僧。盡
^pb形壽不殺．不盜．不婬．不欺．不飲酒。聽我於正
法中為優婆夷。　佛告比丘。昔者。水神生惡見
言。水中無地．火．風。時。地神知彼水神心生此
見。往語水神言。汝實起此見。言水中無地．火．
風耶。答曰。實爾。地神語言。汝勿起此見。謂水
^pb中無地．火．風。所以者何。水中有地．火．風。但水
大多故。水大得名。時。地神即為說法。除其惡
見。示教利喜。施論．戒論．生天之論。欲為不淨。
上漏為患。出要為上。敷演開示。清淨梵行。時。
地神知彼水神其心柔軟。歡喜信解。淨無陰
^pb蓋。易可開化。如諸佛常法。說苦聖諦．苦集諦．
苦滅諦．苦出要諦。演布開示。時。彼水神即遠
塵離垢。得法眼淨。猶如淨潔白衣。易為受色。
彼亦如是。信心清淨。得法眼淨。無有狐疑。決
定得果。不墮惡趣。不向餘道。成就無畏。白地
^pb神言。我今歸依佛。歸依法。歸依僧。盡形壽不
殺．不盜．不婬．不欺．不飲酒。聽我於正法中為
優婆夷。　佛告比丘。昔者。火神生惡見言。火中
無地．水．風。時。地神．水神知彼火神心生此見。
共語火神言。汝實起此見耶。答曰。實爾。二神
^pb語言。汝勿起此見。所以者何。火中有地．水．風。
但火大多故。火大得名耳。時。二神即為說法。
除其惡見。示教利喜。施論．戒論．生天之論。欲
為不淨。上漏為患。出要為上。敷演開示。清淨
梵行。二神知彼火神其心柔軟。歡喜信解。淨
^pb無陰蓋。易可開化。如諸佛常法。說苦聖諦．苦
集諦．苦滅諦．苦出要諦。演布開示。時。彼火神
即遠塵離垢。得法眼淨。猶如淨潔白衣。易為
受色。彼亦如是。信心清淨。遂得法眼。無有狐
疑。決定得果。不墮惡趣。不向餘道。成就無畏。

^pb白二神言。我今歸依佛．法．聖眾。盡形壽不殺．
不盜．不婬．不欺．不飲酒。聽我於正法中為優
婆夷。　佛告比丘。昔者。風神生惡見言。風中無
地．水．火。地．水．火神知彼風神生此惡見。往語
之言。汝實起此見耶。答曰。實爾。三神語言。汝
^pb勿起此見。所以者何。風中有地．水．火。但風大
多故。風大得名耳。時。三神即為說法。除其惡
見。示教利喜。施論．戒論．生天之論。欲為不淨。
上漏為患。出要為上。敷演開示。清淨梵行。三
神知彼風神其心柔軟。歡喜信解。淨無陰蓋。
^pb易可開化。如諸佛常法。說苦聖諦．苦集．苦滅．
苦出要諦。演布開示。時。彼風神即遠塵離垢。
得法眼淨。譬如淨潔白衣。易為受色。彼亦如
是。信心清淨。逮得法眼。無有狐疑。決定得果。
不墮惡趣。不向餘道。成就無畏。白三神
^pb言。我今歸依佛．法．聖眾。盡形壽不殺．不盜．不
婬．不欺．不飲酒。願聽我於正法中為優婆夷。
慈心一切。不嬈眾生。　佛告比丘。雲有四種。云
何為四。一者白色。二者黑色。三者赤色。四者
紅色。其白色者地大偏多。其黑色者水大偏
^pb多。其赤色者火大偏多。其紅色者風大偏多。
其雲去地或十里．二十里．三十里。至四十四
千里。除劫初後時雲上至光音天。電有四種。
云何為四。東方電名身光。南方電名難毀。西
方電名流炎。北方電名定明。以何緣故。虛空
^pb雲中有此電光。有時身光與難毀相觸。有時
身光與流炎相觸。有時身光與定明相觸。有
時難毀與流炎相觸。有時難毀與定明相觸。
有時流炎與定明相觸。以是緣故。虛空雲中
有電光起。復有何緣。虛空雲有雷聲起。虛空
^pb中有時地大與水大相觸。有時地大與火大
相觸。有時地大與風大相觸。有時水大與火
大相觸。有時水大與風大相觸。以是緣故。虛
空雲中有雷聲起。　相師占雨有五因緣不可
定知。使占者迷惑。云何為五。一者雲有雷電。
^pb占謂當雨。以火大多故。燒雲不雨。是為占師
初迷惑緣。二者雲有雷電。占謂當雨。有大風
起。吹雲四散。入諸山間。以此緣故。相師迷惑。
三者雲有雷電。占謂當雨。時大阿須倫接攬
浮雲。置大海中。以此因緣。相師迷惑。四者雲
^pb有雷電。占謂當雨。而雲師．雨師放逸婬亂。竟
不降雨。以此因緣。相師迷惑。五者雲有雷電。
占謂當雨。而世間眾庶非法放逸。行不淨行。
慳貪嫉妒。所見顛倒。故使天不降雨。以此因
緣。相師迷惑。是為五因緣。相師占雨不可
^juan21^pb
^pb定知。
佛說長阿含經卷第二十
佛說長阿含
經卷第二十一
　　　　後秦弘始年佛陀耶舍共竺佛念譯
^pb　　^n30第四分世記經三災品第九佛告比丘。有四
事長久。無量無限。不可以日月歲數而稱計
也。云何為四。一者世間災漸起。壞此世時。中
間長久。無量無限。不可以日月歲數而稱計
也。二者此世間壞已。中間空曠。無有世間。長
^pb久迥遠。不可以日月歲數而稱計也。三者天
地初起。向欲成時。中間長久。不可以日月歲
數而稱計也。四者天地成已。久住不壞。不可
以日月歲數而稱計也。是為四事長久。無量
無限。不可以日月歲數而計量也。　佛告比丘。
世有三災。云何為三。一者火災。二者水災。三
者風災。有三災上際。云何為三。一者光音天。
二者遍淨天。三者果實天。若
^pb火災起時。至光音天。光音天為際。若水災起
時。至遍淨天。遍淨天為際。若風災起時。至果
實天。果實天為際。云何為火災。火災始欲起
時。此世間人皆行正法。正見不倒。修十善行。
行此法時。有人得第二禪者。即踊身上昇於
^pb虛空中。住聖人道．天道．梵道。高聲唱言。諸賢。
當知無覺．無觀第二禪樂。第二禪樂。時。世間
人聞此聲已。仰語彼言。善哉。善哉。唯願為我
說無覺．無觀第二禪道。時。空中人聞其語已。
即為說無覺．無觀第二禪道。此世間人聞彼
^pb說已。即修無覺無觀第二禪道。身壞命終。生
光音天。　是時。地獄眾生罪畢命終。來生人間。
復修無覺．無觀第二禪。身壞命終。生光音天。
畜生．餓鬼．阿須倫．四天王．忉利天．炎天．兜率
天．化自在天．他化自在天．梵天眾生命終。來
生
^pb人間。修無覺．無觀第二禪。身壞命終。生光音
天。由此因緣地獄道盡。畜生．餓鬼．阿須倫乃
至梵天皆盡。當於爾時。先地獄盡。然後畜生
盡。畜生盡已。餓鬼盡。餓鬼盡已。阿須倫盡。阿
須倫盡已。四天王盡。四天王盡已。忉利天王
^pb盡。忉利天王盡已。炎摩天盡。炎摩天盡已。兜
率天盡。兜率天盡已。化自在天盡。化自在天
盡已。他化自在天盡。他化自在天盡已。梵天
盡。梵天盡已。然後人盡。無有遺餘。人盡無餘
已。此世敗壞。乃成為災。其後天不降雨。百穀
^pb草木自然枯死。佛告比丘。以是當知。一切行
無常。變易朽壞。不可恃怙。有為諸法。甚可厭
患。當求度世解脫之道。其後久久。有大黑風
暴起。吹大海水。海水深八萬四千由旬。吹使
兩披。取日宮殿。置於須彌山半。去地四萬二
千由
^pb旬。安日道中。緣此世間有二日出。二日出已。
令此世間所有小河．汱澮．渠流皆悉乾竭。　佛
告比丘。以是當知。一切行無常。變易朽壞。不
可恃怙。凡諸有為甚可厭患。當求度世解脫
之道。其後久久。有大黑風暴起。海水深八萬
^pb四千由旬。吹使兩披。取日宮殿。置於須彌山
半。去地四萬二千由旬。安日道中。緣此世間
有三日出。三日出已。此諸大水。恒河．耶婆那
河．婆羅河．阿夷羅婆提河．阿摩怯河．辛陀河．
故舍河皆悉乾竭。無有遺餘。以是當知。一切
^pb行無常。變易朽壞。不可恃怙。凡諸有為甚可
厭患。當求度世解脫之道。其後久久。有大黑
風暴起。海水深八萬四千由旬。吹使兩披。取
日宮殿。置於須彌山半。安日道中。緣此世間
有四日出。四日出已。此諸世間所有泉源．淵
^pb池。善見大池．阿耨大池．四方陀延池．優缽羅
池．拘物頭池．分陀利池．離池。縱廣五十由旬
皆盡乾竭。　以是故知。一切無常。變易朽壞。不
可恃怙。凡諸有為甚可厭患。當求度世解脫
之道。其後久久。有大黑風暴起。吹大海水。使
^pb令兩披。取日宮殿。置於須彌山半。安日道中。
緣此世間有五日出。五日出已。大海水稍減
百由旬。至七百由旬。以是可知。一切行無常。
變易朽壞。不可恃怙。凡諸有為甚可厭患。當
求度世解脫之道。是時。大海稍盡。餘有七百
^pb由旬．六百由旬．五百由旬．四百由旬乃至百
由旬在。以是可知。一切行無常。變易朽壞。不
可恃怙。凡諸有為甚可厭患。當求度世解脫
之道。時。大海水稍稍減盡。至七由旬．六由旬．
五由旬。乃至一由旬在。　佛告比丘。以是當知。

^pb一切行無常。變易朽壞。不可恃怙。凡諸有為
甚可厭患當求度世解脫之道。其後海水稍
盡。至七多羅樹．六多羅樹。乃至一多羅樹。　佛
告比丘。以是當知。一切行無常。變易朽壞。不
可恃怙。凡諸有為甚可厭患。當求度世解脫
^pb之道。其後海水轉淺七人．六人．五人．四人．三
人．二人．一人。至腰．至膝。至于𬧅踝。　佛告比丘。以
是當知。一切行無常。變易朽壞。不可恃怙。凡
諸有為甚可厭患。當求度世解脫之道。其後
海水猶如春雨後。亦如牛跡中水。遂至涸盡。
^pb不漬人指。　佛告比丘。以是當知。一切行無常。
變易朽壞。不可恃怙。凡諸有為甚可厭患。當
求度世解脫之道。其後久久。有大黑風暴起。
吹海底沙。深八萬四千由旬。令著兩岸飃取日
宮殿。置於須彌山半。安日道中。緣此世
^pb間有六日出。六日出已。其四天下及八萬天
下諸山．大山．須彌山王皆煙起燋燃。猶如陶
家初然陶時。六日出時亦復如是。佛告比丘。
以是當知。一切行無常。變易朽壞。不可恃怙。
凡諸有為甚可厭患。當求度世解脫之道。其
^pb後久久。有大黑風暴起。吹海底沙。八萬四千
由旬。令著兩岸飄。取日宮殿。置於須彌山半。
安日道中。緣此世間有七日出。七日出已。此
四天下及八萬天下諸山．大山．須彌山王皆
悉洞然。猶如陶家然灶焰起。七日出時亦復
^pb如是。　佛告比丘。以此當知。一切行無常。變易
朽壞。不可恃怙。凡諸有為甚可厭患。當求度
世解脫之道。此四天下及八萬天下諸山．須
彌山皆悉洞然。一時。四天王宮．忉利天宮．炎
摩天宮．兜率天．化自在天．他化自在天．梵天
宮
^pb亦皆洞然。　佛告比丘。是故當知。一切行無常。
變易朽壞。不可恃怙。凡諸有為法甚可厭患。
當求度世解脫之道。此四天下。乃至梵天火
洞然已。風吹火焰至光音天。其彼初生天子
見此火焰。皆生怖畏言。咄。此何物。先生諸天
^pb語後生天言。勿怖畏也。彼火曾來。齊此而止。
以念前火光。故名光念天。此四天下。乃至梵
天火洞然已。須彌山王漸漸頹落。百由旬．二
百由旬。至七百由旬。　佛告比丘。以是當知。一
切行無常。變易朽壞。不可恃怙。凡諸有為甚
^pb可厭患。當求度世解脫之道。此四天下乃至
梵天火洞然已。其後大地及須彌山盡無灰
燼。是故當知。一切行無常。變易朽壞。不可恃
怙。凡諸有為甚可厭患。當求度世解脫之道。
其此大地火燒盡已。地下水盡。水下風盡。是
故
^pb當知。一切行無常。變易朽壞。不可恃怙。凡諸
有為甚可厭患。當求度世解脫之道。　佛告比
丘。火災起時。天不復雨。百穀草木自然枯死。
誰當信者。獨有見者。自當知耶。如是乃至地
下水盡。水下風盡。誰當信者。獨有見者。自當
^pb知耶。是為火災。云何火劫還復。其後久久。有
大黑雲在虛空中。至光音天。周遍降雨。渧如
車輪。如是無數百千歲雨。其水漸長。高無數
百千由旬。乃至光音天。　時。有四大風起。持此
水住。何等為四。一名住風。二名持風。三名不
^pb動。四名堅固。其後此水稍減百千由旬。無數
百千萬由旬。其水四面有大風起。名曰僧伽。
吹水令動。鼓蕩濤波。起沫積聚。風吹離水。在
於空中自然堅固。變成天宮。七寶校飾。由此
因緣有梵迦夷天宮。其水轉減至無數百千
^pb萬由旬。其水四面有大風起。名曰僧伽。吹水
令動。鼓蕩濤波。起沫積聚。風吹波離水。在於
空中自然堅固。變成天宮。七寶校飾。由此因
緣有他化自在天宮。　其水轉減至無數千萬
由旬。其水四面有大風起。名曰僧伽。吹水令
^pb動。鼓蕩濤波。起沫積聚。風吹離水。在虛空中
自然堅固。變成天宮。七寶校飾。由此因緣有
他化自在天宮。其水轉減至無數百千由旬。
有僧伽風。吹水令動。鼓蕩濤波。起沫積聚。風
吹離水。在虛空中自然堅固。變成天宮。七寶
^pb校飾。由此因緣有兜率天宮。其水轉減至無
數百千由旬。有僧伽風。吹水令動。鼓蕩濤波。
起沫積聚。風吹離水。在虛空中自然堅固。變
成天宮。由此因緣有炎摩天宮。其水轉減至
無數百千由旬。水上有沫。深六十萬八千由
旬。其
^pb邊無際。譬如此間。穴泉流水。水上有沫。彼亦
如是。　以何因緣有須彌山。有亂風起。吹此水
沫造須彌山。高六十萬八千由旬。縱廣八萬
四千由旬。四寶所成。金．銀．水精．琉璃。以何因
緣有四阿須倫宮殿。其後亂風吹大海水吹
^pb大水沫。於須彌山四面起大宮殿。縱廣各八
萬由旬。自然變成七寶宮殿。復何因緣有四
天王宮殿。其後亂風吹大海水沫。於須彌山
半四萬二千由旬。自然變成七寶宮殿。以是
故名為四天王宮殿。以何因緣有忉利天宮
^pb殿。其後亂風吹大水沫。於須彌山上自然變
成七寶宮殿。復以何緣有伽陀羅山。其後亂
風吹大水沫。去須彌山不遠。自然化成寶山。
下根入地四萬二千由旬。縱廣四萬二千由
旬。其邊無際。雜色間廁。七寶所成。以是緣故
有伽陀羅山。　復以
^pb何緣有伊沙山。其後亂風吹大水沫。去伽陀
羅山不遠。自然變成伊沙山。高二萬一千由
旬。縱廣二萬一千由旬。其邊無際。雜色參間。
七寶所成。以是緣故有伊沙山。其後亂風吹
大水沫。去伊沙山不遠。自然變成樹辰陀羅
^pb山。高萬二千由旬。縱廣萬二千由旬。其邊無
際。雜色參間。七寶所成。以是因緣有樹辰陀
羅山。其後亂風吹大水沫。去樹辰陀羅山不
遠。自然變成阿般泥樓山。高六千由旬。縱廣
六千由旬。其邊無際。雜色參間。七寶所成。以
^pb是緣故有阿般尼樓山。　其後亂風吹大水沫。
去阿般尼樓山不遠。自然變成彌鄰陀羅山。
高三千由旬。縱廣三千由旬。其邊無際。雜色
參間。七寶所成。以是因緣有尼鄰陀羅山。其
後亂風吹大水沫。去尼鄰陀羅山不遠。自
^pb然變成比尼陀山。高千二百由旬。縱廣千二
百由旬。其邊無際。雜色參間。七寶所成。以是
緣故有比尼陀山。其後亂風吹大水沫。去比
尼陀山不遠。自然變成金剛輪山。高三百由
旬。縱廣三百由旬。其邊無際。雜色參間。七寶
^pb所成。以是因緣有金剛輪山。何故有月．有七
日宮殿。其後亂風吹大水沫。自然變成一月
宮殿．七日宮殿。雜色參間。七寶所成。為黑風
所吹還到本處。以是因緣有日．月宮殿。　其後
亂風吹大水沫。自然變成四天下及八萬天
^pb下。以是因緣有四天下及八萬天下。其後亂
風吹大水沫。在四天下及八萬天下。自然變
成大金剛輪山。高十六萬八千由旬。縱廣十
六萬八千由旬。其邊無限。金剛堅固。不可毀
壞。以是因緣有大金剛輪山。其後久久。
^pb有自然雲遍滿空中。周遍大雨。渧如車輪。其
水彌漫。沒四天下。與須彌山等。其後亂風吹
地為大坑。澗水盡入中。因此為海。以是因緣
有四大海水。海水鹹苦有三因緣。何等為三。
一者有自然雲遍滿虛空。至光音天。周遍降
^pb雨。洗濯天宮。滌蕩天下。從梵迦夷天宮．他化
自在天宮。下至炎摩天宮．四天下．八萬天下．
諸山．大山．須彌山王皆洗濯滌蕩。其中諸處
有穢惡鹹苦諸不淨汁。下流入海。合為一味。
故海水鹹。二者昔有大仙人禁咒海水。長使
^pb鹹苦。人不得飲。是故鹹苦。三者彼大海水雜
眾生居。其身長大。或百由旬．二百由旬。至七
百由旬。呼哈吐納。大小便中。故海水鹹。是為
火災。佛告比丘。云何為水災。水災起時。此世
間人皆奉正法。正見。不邪見。修十善業。修善
^pb行已。時。有人得無喜第三禪者。踊身上昇於
虛空中。住聖人道．天道．梵道。高聲唱言。諸賢。
當知無喜第三禪樂。無喜第三禪樂。時。世間
人聞此聲已。仰語彼言。善哉。善哉。願為我說
是無喜第三禪道。時。空中人聞此語已。即為
^pb演說無喜第三禪道。此世間人聞其說已。即
修第三禪道。身壞命終。生遍淨天。　爾時。地獄
眾生罪畢命終。來生人間。復修第三禪道。身
壞命終。生遍淨天。畜生．餓鬼．阿須輪．四天王．
忉利天．炎摩天．兜率天．化自在天．他化自在
^pb天．梵天．光音天眾生命終。來生人間。修第三
禪道。身壞命終。生遍淨天。由此因緣。地獄道
盡。畜生．餓鬼．阿須倫．四天王。乃至光音天趣
皆盡。當於爾時。先地獄盡。然後畜生盡。畜生
盡已。餓鬼盡。餓鬼盡已。阿須倫盡。阿須倫盡
^pb已。四天王盡。四天王盡已。忉利天盡。忉利天
盡已。炎摩天盡。炎摩天盡已。兜率天盡。兜率
天盡已。化自在天盡。化自在天盡已。他化自
在天盡。他化自在天盡已。梵天盡。梵天盡已。
光音天盡。光音天盡已。然後人盡無餘。人盡
^pb無餘已。此世間敗壞。乃成為災。　其後久久。有
大黑雲暴起。上至遍淨天。周遍大雨。純雨熱
水。其水沸湧。煎熬天上。諸天宮殿皆悉消盡。
無有遺餘。猶如酥油置於火中。煎熬消盡。無
有遺餘。光音天宮亦復如是。以此可知。一切
^pb行無常。為變易法。不可恃怙。有為諸法。甚可
厭患。當求度世解脫之道。　其後此雨復浸梵
迦夷天宮。煎熬消盡。無有遺餘。猶如酥油置
於火中。無有遺餘。梵迦夷宮亦復如是。其後
此雨復浸他化自在天．化自在天．兜率天．炎
^pb摩天宮。煎熬消盡。無有遺餘。猶如酥油置於
火中。無有遺餘。彼諸天宮亦復如是。其後此
雨復浸四天下及八萬天下諸山．大山．須彌
山王。煎熬消盡。無有遺餘。猶如酥油置於火
中。煎熬消盡。無有遺餘。彼亦如是。是故當知。
^pb一切行無常。為變易法。不可恃怙。凡諸有為
甚可厭患。當求度世解脫之道。其後此水煎
熬大地。盡無餘已。地下水盡。水下風盡。是故
當知。一切行無常。為變易法。不可恃怙。凡諸
有為甚可厭患。當求度世解脫之道。　佛告比
^pb丘。遍淨天宮煎熬消盡。誰當信者。獨有見者。
乃能知耳。梵迦夷宮煎熬消盡。乃至地下水
盡。水下風盡。誰當信者。獨有見者。乃當知耳。
是為水災。　云何水災還復。其後久久。有大黑
雲充滿虛空。至遍淨天。周遍降雨。渧如車
^pb輪。如是無數百千萬歲。其水漸長。至遍淨天。
有四大風。持此水住。何等為四。一名住風。二
名持風。三名不動。四名堅固。其後此水稍減
無數百千由旬。四面有大風起。名曰僧伽。吹
水令動。鼓蕩濤波。起沫積聚。風吹離水。在虛
^pb空中。自然變成光音天宮。七寶校飾。由此因
緣有光音天宮。其水轉減無數百千由旬。彼
僧伽風吹水令動。鼓蕩濤波。起沫積聚。風吹
離水。在虛空中。自然變成梵迦夷天宮。七寶
校飾。如是乃至海水一味鹹苦。亦如火災復
^pb時。是為水災。　佛告比丘。云何為風災。風災起
時。此世間人皆奉正法。正見。不邪見。修十善
業。修善行時。時有人得清淨護念第四禪。於
虛空中住聖人道．天道．梵道。高聲唱言。諸賢。
護念清淨第四禪樂。護念清淨第四禪樂。時。
此
^pb世人聞其聲已。仰語彼言。善哉。善哉。願為我
說護念清淨第四禪道。時。空中人聞此語已。
即為說第四禪道。此世間人聞其說已。即修
第四禪道。身壞命終。生果實天。　爾時。地獄眾
生罪畢命終。來生人間。復修第四禪。身壞命
^pb終。生果實天。畜生．餓鬼．阿須倫．四天王乃至
遍淨天眾生命終。來生人間。修第四禪。身壞
命終。生果實天。由此因緣。地獄道盡。畜生．餓
鬼．阿須倫．四天王。乃至遍淨天趣皆盡。爾時。
地獄先盡。然後畜生盡。畜生盡已。餓鬼盡。餓
^pb鬼盡已。阿須倫盡。阿須倫盡已。四天王盡。四
天王盡已。如是展轉至遍淨天盡。遍淨天盡
已。然後人盡無餘。人盡無餘已。此世間敗壞。
乃成為災。其後久久。有大風起。名曰大僧伽。
乃至果實天。其風四布。吹遍淨天宮．光音天
^pb宮。使宮宮相拍。碎若粉塵。猶如力士執二銅
杵。杵杵相拍。碎盡無餘。二宮相拍亦復如是。
以是當知。一切行無常。為變易法。不可恃怙。
凡諸有為甚可厭患。當求度世解脫之道。　其
後此風吹梵迦夷天宮．他化自在天宮。宮宮
^pb相拍。碎如粉塵。無有遺餘。猶如力士執二銅
杵。杵杵相拍。碎盡無餘。二宮相拍亦復如是。
以是當知。一切行無常。為變易法。不可恃怙。
凡諸有為甚可厭患。當求度世解脫之道。其
後此風吹化自在天宮．兜率天宮．炎摩天宮。
^pb宮宮相拍。碎若粉塵。無有遺餘。猶如力士執
二銅杵。杵杵相拍。碎盡無餘。彼宮如是碎盡
無餘。以是當知。一切行無常。為變易法。不可
恃怙。凡諸有為甚可厭患。當求度世解脫之
道。其後此風吹四天下及八萬天下。諸山．大
^pb山．須彌山王置於虛空。高百千由旬。山山相
拍。碎若粉塵。猶如力士手執輕糠散於空中。
彼四天下．須彌諸山碎盡分散。亦復如是。以
是可知。一切行無常。為變易法。不可恃怙。凡
諸有為甚可厭患。當求度世解脫之道。其後
^pb風吹大地盡。地下水盡。水下風盡。是故當知。
一切行無常。為變易法。不可恃怙。凡諸有為
甚可厭患。當求度世解脫之道。　佛告比丘。遍
淨天宮．光音天宮。宮宮相拍。碎若粉塵。誰當
信者。獨有見者。乃能知耳。如是乃至地下水
^pb盡。水下風盡。誰能信者。獨有見者。乃能信耳。
是為風災。云何風災還復。其後久久。有大黑
雲周遍虛空。至果實天。而降大雨。渧如車輪。
霖雨無數百千萬歲。其水漸長。至果實天。時。
有四風持此水住。何等為四。一名住風。二名
^pb持風。三名不動。四名堅固。其後此水漸漸稍
減無數百千由旬。其水四面有大風起。名曰
僧伽。吹水令動。鼓蕩濤波。起沫積聚。風吹離
水。在於空中自然變成遍淨天宮。雜色參間。
七寶所成。以此因緣有遍淨天宮。其水轉減
^pb無數百千由旬。彼僧伽風吹水令動。鼓蕩濤
波。起沫積聚。風吹離水。在於空中自然變成
光音天宮。雜色參間。七寶所成。乃至海水一
味鹹苦。亦如火災復時。是為風災。是為三災。
是為三復。
^pb　　佛說長阿含第四分世記經戰鬥品第十佛
告比丘。昔者。諸天與阿須倫共鬥。時。釋提桓
因命忉利諸天而告之曰。汝等今往與彼共
戰。若得勝者。捉毘摩質多羅阿須倫。以五繫
繫縛。將詣善法講堂。吾欲觀之。時。忉利諸
^pb天受帝釋教已。各自莊嚴。時。毘摩質多羅阿
須倫命諸阿須倫而告之曰。汝等今往與彼
共戰。若得勝者。捉釋提桓因。以五繫繫縛。將
詣七葉講堂。吾欲觀之。時。諸阿須倫受毘摩
質多阿須倫教已。各自莊嚴。　於是。諸天．阿須
^pb倫眾遂共戰鬥。諸天得勝。阿須倫退。時。忉利
諸天捉阿須倫王。以五繫繫縛。將詣善法堂
所。示天帝釋。時。阿須倫王見天上快樂。生慕
樂心。即自念言。此處殊勝。即可居止。用復還
歸阿須倫宮為。發此念時。五繫即得解。五樂
^pb在前。若阿須倫生念欲還詣本宮殿。五繫還
縛。五樂自去。時。阿須倫所被繫縛。轉更牢固。
魔所繫縛復過於是。計吾我人為魔所縛。不
計吾我人魔縛得解。愛我為縛。愛愛為縛。我
當有為縛。我當無為縛。有色為縛。無色為
^pb縛。有色無色為縛。我有想為縛。無想為縛。有
想無想為縛。我為大患．為癰．為刺。是故。賢聖
弟子知我為大患．為癰．為刺。捨吾我想。修無
我行。觀彼我為重擔．為放逸．為有。當有我是
有為。當有無我是有為。有色是有為。無色是
^pb有為。有色無色是有為。有想是有為。無想是
有為。有想無想是有為。有為為大患．為刺．為
瘡。是故。賢聖弟子知有為為大患．為刺．為瘡
故。捨有為。為無為行。　佛告比丘。昔者。諸天子
與阿須倫共鬥。時。釋提桓因命忉利天而告
^pb之曰。汝等今往與阿須倫共鬥。若得勝者。捉
毘摩質多羅阿須倫。以五繫繫縛。將詣善法
講堂。吾欲觀之。時。忉利諸天受帝釋教已。各
即自莊嚴。時。毘摩質多阿須倫復命諸阿須
倫而告之曰。汝等今往與彼共戰。若得勝者。
捉釋提桓因。
^pb以五繫繫縛。將詣七葉講堂。吾欲觀之。時。諸
阿須倫受毘摩質多阿須倫教已。各自莊嚴。
於是。諸天．阿須倫眾遂共戰鬥。諸天得勝。阿
須倫退。忉利諸天捉阿須倫。以五繫繫縛。將
詣善法堂所。示天帝釋。彷徉遊善法堂上。阿
^pb須倫王遙見帝釋。於五繫中惡口罵詈。時。天
帝侍者於天帝前。即說偈言。
天帝何恐怖　自現己劣弱　須質面毀呰
默聽其惡言
時。天帝釋即復以偈答侍者曰。
^pb彼亦無大力　我亦不恐畏　如何大智士
與彼無智諍
爾時。侍者復作偈頌白帝釋言。
今不折愚者　恐後轉難忍
　宜加以杖捶　　
^pb使愚自改過時。天帝釋復作偈頌答侍者曰。
我常言智者　不應與愚諍　愚罵而智默
即為信勝彼
爾時。侍者復作偈頌白帝釋言。
天王所以默　恐損智者行　而彼愚騃人
^pb謂王懷怖畏　愚不自忖量　謂可與王敵
沒死來觸突　欲王如牛退
時。天帝釋復作偈頌答侍者曰。
彼愚無知見　謂我懷恐怖　我觀第一義
忍默為最上　惡中之惡者　於瞋復生瞋
^pb能於瞋不瞋　為戰中最上　夫人有二緣
為己亦為他　眾人諍有訟　不報者為勝
夫人有二緣　為己亦為他　見無諍訟者
乃謂為愚騃　若人有大力　能忍無力者
　
^pb此力為第一　　於忍中最上
愚自謂有力　此力非為力　如法忍力者
此力不可沮
佛告比丘。爾時。天帝釋豈異人乎。勿造斯觀。
時。天帝釋即我身是也。我於爾時。修習忍辱。
^pb不行卒暴。常亦稱讚能忍辱者。若有智之人
欲弘吾道者。當修忍默。勿懷忿諍。　佛告比丘。
昔者。忉利諸天與阿須倫共鬥。時。釋提桓因
語質多阿須倫言。卿等何為嚴飾兵仗。懷怒
害心。共戰諍為。今當共汝講論道義。知有勝
^pb負。彼質多阿須倫語帝釋言。正使捨諸兵仗。
止於諍訟論義者。誰知勝負。帝釋教言。但共
論議。今汝眾中．我天眾中。自有智慧知勝負
者。時。阿須倫語帝釋言。汝先說偈。帝釋報言。
汝是舊天。汝應先說。爾時。質多阿須倫即為
帝釋而作頌曰。
　
^pb今不折愚者　　恐後轉難忍
宜加以杖捶　使愚自改過
時。阿須倫說此偈已。阿須倫眾即大歡喜。高
聲稱善。唯諸天眾默然無言。時。阿須倫王語
帝釋言。汝次說偈。爾時。帝釋即為阿須倫而
^pb說偈言。
我常言智者　不應與愚諍　愚罵而智默
即為勝彼愚
時。天帝釋說此偈已。忉利諸天皆大歡喜。舉
聲稱善。時。阿須倫眾默然無言。爾時。天帝語
^pb阿須倫言。汝次說偈。時。阿須倫復說偈言。
天王所以默　恐損智者行　而彼愚騃人
謂王懷怖畏　愚不自忖量　謂可與王敵
沒死來觸突　欲王如牛退
時。阿須倫王說此偈已。阿須倫眾踊躍歡喜。

^pb舉聲稱善。時。忉利天眾默然無言。時。阿須倫
王語帝釋言。汝次說偈。時。天帝釋為阿須倫
而說偈言。
彼愚無知見　謂我懷恐畏　我觀第一義
忍默為最上　惡中之惡者　於瞋復生瞋
^pb能於瞋不瞋　為戰中最勝　夫人有二緣
為己亦為他　眾人為諍訟　不報者為勝
夫人有二緣　為己亦為他　見無諍訟者
不謂為愚騃　若人有大力　能忍無力者
此力為第一　於忍中最上　愚自謂有力
^pb此力非為力　如法忍力者　此力不可沮
釋提桓因說此偈已。忉利天眾踊躍歡喜。舉
聲稱善。阿須倫眾默然無言。時。天眾．阿須倫
眾各小退卻。自相謂言。阿須倫王所說偈頌。
有所觸犯。起刀劍讎。生鬥訟根。長諸怨結。樹
^pb三有本。天帝釋所說偈者。無所觸嬈。不起刀
劍。不生鬥訟。不長怨結。絕三有本。天帝所說
為善。阿須倫所說不善。諸天為勝。阿須倫負。
　佛告比丘。爾時。釋提桓因豈異人乎。勿造斯
觀。所以者何。即我身是。我於爾時。以柔濡言。
^pb勝阿須倫眾。　佛告比丘。昔者。諸天復與阿須
倫共鬥。時。阿須倫勝。諸天不如。時。釋提桓因
乘千輻寶車怖懼而走。中路見晱婆羅樹上
有一巢。巢有兩子。即以偈頌告御者言。頌曰。
此樹有二鳥　汝當迴車避　正使賊害我
^pb勿傷二鳥命
爾時。御者聞帝釋偈已。尋便住車迴避鳥。爾
時。車頭向阿須倫。阿須倫眾遙見寶車迴向。
其軍即相謂言。今天帝釋乘千輻寶車迴向
我眾。必欲還鬥。不可當也。阿須倫眾即便
^pb退散。諸天得勝。阿須倫退。　佛告比丘。爾時。帝
釋者豈異人乎。勿造斯觀。所以者何。即我身
是也。我於爾時。於諸眾生起慈愍心。諸比丘。
汝等於我法中出家修道。宜起慈心。哀愍黎
庶。佛告比丘。昔者。諸天與阿須倫共鬥。爾時。
^pb諸天得勝。阿須倫退。時。天帝釋戰勝還宮。更
造一堂。名曰最勝。東西長百由旬。南北廣六
十由旬。其堂百間。間間有七交露臺。一一臺
上有七玉女。一一玉女有七使人。釋提桓因
亦不憂供給。諸玉女衣被．飲食．莊嚴之具。隨
^pb本所造。自受其福。以戰勝阿須倫。因歡喜心
而造此堂。故名最勝堂。又千世界中所有堂
觀無及此堂。故名最勝。　佛告比丘。昔者。阿須
倫自生念言。我有大威德。神力不少。而忉利
天．日月諸天常在虛空。於我頂上遊行自在。

^pb今我寧可取彼日月以為耳璫。自在遊行耶。
時。阿須倫王瞋恚熾盛。即念捶打阿須倫。捶
打阿須倫即復念言。今阿須倫王念我。我等
當速莊嚴。即敕左右備具兵仗。駕乘寶車。與
無數阿須倫眾前後導從。詣阿須倫王前。於
^pb一面立。時。王復念舍摩梨阿須倫。舍摩梨阿
須倫復自念言。今王念我。我等宜速莊嚴。即
敕左右備具兵仗。駕乘寶車。與無數阿須倫
眾前後導從。詣阿須倫王前。在一面立。　時。王
復念毘摩質多阿須倫。毘摩質多阿須倫復
^pb自念言。今王念我。我等宜速莊嚴。即敕左右
備具兵仗。駕乘寶車。與無數阿須倫眾前後
導從。往詣王前。在一面立。時。王復念大臣阿
須倫。大臣阿須倫即自念言。今王念我。我等
宜速莊嚴。即敕左右備具兵仗。駕乘寶車。與
^pb無數阿須倫眾前後導從。往詣王前。於一面
立。時。王復念諸小阿須倫。諸小阿須倫復自
念言。今王念我。我等宜速莊嚴。即自莊嚴。備
具兵仗。與無數眾相隨。往詣王前。於一面立。
時。羅呵阿須倫王即自莊嚴。身著寶鎧。駕乘
^pb寶車。與無數百千阿須倫眾兵仗嚴事。前後
圍遶出其境界。欲往與諸天共鬥。　爾時。難陀
龍王．跋難陀龍王以身纏遶須彌山七匝。震
動山谷。薄布微雲。渧渧稍雨。以尾打大海水。
海水波涌。至須彌山頂。時。忉利天即生念言。
^pb今薄雲微布。渧渧稍雨。海水波涌。乃來至此。
將是阿須倫欲來戰鬥。故有此異瑞耳。　爾時。
海中諸龍兵眾無數巨億。皆持戈鉾．弓矢．刀
劍。重被寶鎧。器仗嚴整。逆與阿須倫共戰。若
龍眾勝時。即逐阿須倫入其宮殿。若龍眾退。

^pb龍不還宮。即𩣺伽樓羅鬼神所。而告之曰。阿
須倫眾欲與諸天共戰。我往逆鬥。彼今得勝。
汝等當備諸兵仗。眾共併力。與彼共戰。時。諸
鬼神聞龍語已。即自莊嚴。備諸兵仗。重被寶
鎧。與諸龍眾共阿須倫鬥。得勝時。即逐阿須
^pb倫入其宮殿。若不如時。不還本宮。即退走𩣺
華鬼神界。而告之言。阿須倫眾欲與諸天共
鬥。我等逆戰。彼今得勝。汝等當備諸兵仗。眾
共併力。與彼共戰。　諸持華鬼神聞龍語已。即
自莊嚴。備諸兵仗。重被寶鎧。眾共併力。與阿
^pb須倫鬥。若得勝時。即逐阿須倫入其宮殿。若
不如時。不還本宮。即退走𩣺樂鬼神界。而告
之言。阿須倫眾欲與諸天共鬥。我等逆戰。彼
今得勝。汝等當備諸兵仗。與我併力。共彼戰
鬥。時。諸常樂鬼神聞是語已。即
^pb自莊嚴。備諸兵仗。重被寶鎧。眾共併力。與阿
須倫鬥。若得勝時。即逐阿須倫入其宮殿。若
不如時。不還本宮。即退走𩣺天王。而告之曰。
阿須倫眾欲與諸天共鬥。我等逆戰。彼今得
勝。汝等當備諸兵仗。眾共併力。與彼共戰。　時。
^pb四天王聞此語已。即自莊嚴。備諸兵仗。重被
寶鎧。眾共併力。與阿須倫共鬥。若得勝時。即
逐阿須倫入其宮殿。若不如者。四天王即詣
善法講堂。白天帝釋及忉利諸天言。阿須倫
欲與諸天共鬥。今忉利諸天當自莊嚴。備諸
^pb兵仗。眾共併力。往共彼戰。時。天帝釋命一侍
天而告之曰。汝持我聲往告焰摩天．兜率天．
化自在天．他化自在天子言。阿須倫與無數
眾欲來戰鬥。今者諸天當自莊嚴。備諸兵仗。
助我鬥戰。時。彼侍天受帝教已。即詣
^pb焰摩天。乃至他化自在天。持天帝釋聲而告
之曰。彼阿須倫無數眾來戰鬥。今者諸天當
自莊嚴。備諸兵仗。助我戰鬥。　時。焰摩天子聞
此語已。即自莊嚴。備諸兵仗。重被寶鎧。駕乘
寶車。與無數巨億百千天眾前後圍遶。在須
^pb彌山東面住。時。兜率天子聞此語已。即自莊
嚴。備諸兵仗。重被寶鎧。駕乘寶車。與無數巨
億百千天眾圍遶。在須彌山南面住。時。化自
在天子聞此語已。亦嚴兵眾。在須彌山西面
住。時。他化自在天子聞此語已。亦嚴兵眾。在
^pb須彌山北住。　時。天帝釋即念三十三天忉利
天。三十三天忉利天即自念言。今帝釋念我。
我等宜速莊嚴。即敕左右備諸兵仗。駕乘寶
車。與無數巨億諸天眾前後圍遶。詣天帝釋
前。於一面立。時。天帝釋復念餘忉利諸天。餘
^pb忉利諸天即自念言。今帝釋念我。我等宜速
莊嚴。即敕左右備諸兵仗。駕乘寶車。與無數
巨億諸天眾前後圍遶。詣帝釋前。於一面立。
時。帝釋復念妙匠鬼神。妙匠鬼神即自念言。
今帝釋念我。我宜速莊嚴。即敕左右備諸兵
^pb仗。駕乘寶車。無數千眾前後圍遶。詣帝釋前
立。時。帝釋復念善住龍王。善住龍王即自念
言。今天帝釋念我。我今宜往。即詣帝釋前立。
　時。帝釋即自莊嚴。備諸兵仗。身被寶鎧。乘善
住龍王頂上。與無數諸天鬼神前後圍遶。自
^pb出天宮與阿須倫往鬥。所謂嚴兵仗．刀劍．鉾
槊．弓矢．斲釿．斧．旋輪．罥索。兵仗鎧器。以七寶
成。復以鋒刃加阿須倫身。其身不傷。但刃觸
而已。阿須倫眾執持七寶刀劍．鉾槊．弓矢．斲
釿．鉞斧．旋輪．罥索。以鋒刃加諸天身。但觸而